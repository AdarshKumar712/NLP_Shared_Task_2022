{"source_url": "https://www.haberler.com", "url": "https://www.haberler.com/buyukcekmece-de-agir-hasarli-iki-bina-daha-yikildi-12979555-haberi/", "title": "B\u00fcy\u00fck\u00e7ekmece'de a\u011f\u0131r hasarl\u0131 iki bina daha y\u0131k\u0131ld\u0131", "top_image": "https://foto.haberler.com/haber/2020/03/04/buyukcekmece-de-agir-hasarli-iki-bina-daha-yi-12979555_amp.jpg", "meta_img": "https://foto.haberler.com/haber/2020/03/04/buyukcekmece-de-agir-hasarli-iki-bina-daha-yi-12979555_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://www.haberler.com/static/images/sosyal/icons/google-news-icon-white.png", "https://www.haberler.com/static/images/blank.gif", "https://foto.haberler.com/haber/2020/03/04/buyukcekmece-de-agir-hasarli-iki-bina-daha-yi-12979555_o.jpg", "https://foto.haberler.com/haber/2020/03/04/buyukcekmece-de-agir-hasarli-iki-bina-daha-yi-12979555_amp.jpg", "https://www.haberler.com/static/images/haberler_logo_vektor.svg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "04.03.2020 12:53 | Son G\u00fcncelleme: 04.03.2020 12:53\n\nB\u00fcy\u00fck\u00e7ekmece'de daha \u00f6nce ya\u015fanan depremlerde a\u011f\u0131r hasar alarak bo\u015falt\u0131lan 2 binan\u0131n daha y\u0131k\u0131m\u0131 ger\u00e7ekle\u015ftirildi. Y\u0131k\u0131m alan\u0131nda \u00e7al\u0131\u015fmalar\u0131 yak\u0131ndan takip eden B\u00fcy\u00fck\u00e7ekmece Belediyesi Ba\u015fkan\u0131 Dr. Hasan Akg\u00fcn, \"39 il\u00e7e meclisi ve \u0130BB meclisi olas\u0131 depremle ilgili her t\u00fcrl\u00fc haz\u0131rl\u0131\u011f\u0131 yapmak durumdad\u0131r. \u0130BB meclisinin bu konuda yavan kald\u0131\u011f\u0131n\u0131 d\u00fc\u015f\u00fcn\u00fcyorum ve bu konuda fazla yol kat edemediklerini d\u00fc\u015f\u00fcn\u00fcyorum\" a\u00e7\u0131klamas\u0131nda bulundu.\n\n\n\nBeklenen b\u00fcy\u00fck \u0130stanbul depremi nedeniyle \u00e7al\u0131\u015fmalar\u0131n\u0131 h\u0131zland\u0131ran B\u00fcy\u00fck\u00e7ekmece Belediyesi, konut sahipleriyle birlikte riskli 2 binan\u0131n daha y\u0131k\u0131m\u0131n\u0131 ger\u00e7ekle\u015ftirdi. Belediye vatanda\u015f i\u015fbirli\u011fiyle s\u00fcrd\u00fcr\u00fclen kentsel d\u00f6n\u00fc\u015f\u00fcm \u00e7al\u0131\u015fmalar\u0131 t\u00fcm h\u0131z\u0131yla devam ederken y\u0131k\u0131lan riskli yap\u0131lar\u0131n yerini yeni ve g\u00fcvenli yap\u0131lar alacak. Kentsel d\u00f6n\u00fc\u015f\u00fcm kapsam\u0131nda Atat\u00fcrk Mahallesi'nde 2 riskli bina daha y\u0131k\u0131ld\u0131. Y\u0131k\u0131m esnas\u0131nda a\u00e7\u0131klamalarda bulanan B\u00fcy\u00fck\u00e7ekmece Belediye Ba\u015fkan\u0131 Dr. Hasan Akg\u00fcn, kentsel d\u00f6n\u00fc\u015f\u00fcm ve deprem konusunda 39 il\u00e7e meclisinin ve \u0130BB meclisinin olas\u0131 depremle ilgili her t\u00fcrl\u00fc haz\u0131rl\u0131\u011f\u0131 yapmak durumunda oldu\u011funu belirtti.\n\n\n\n\"\u0130BB meclisinin bu konuda yavan kald\u0131\u011f\u0131n\u0131 d\u00fc\u015f\u00fcn\u00fcyorum\"\n\n\n\nB\u00fcy\u00fck\u00e7ekmece Belediyesi Dr. Hasan Akg\u00fcn, \"B\u00fcy\u00fck\u00e7ekmece'de deprem haz\u0131rl\u0131\u011f\u0131m\u0131z devam ediyor. \u0130stanbul'u derinden etkileyecek deprem kap\u0131m\u0131zda. 39 il\u00e7e belediye ba\u015fkan\u0131m\u0131z ve \u0130BB ba\u015fkan\u0131m\u0131z ile birlikte hi\u00e7 zaman kaybetmeden \u00c7evre ve \u015eehircilik Bakanl\u0131\u011f\u0131m\u0131z\u0131 da arkam\u0131za alarak olas\u0131 b\u00fcy\u00fck \u0130stanbul depremine haz\u0131rlanmak en asli g\u00f6revimizdir. \u0130stanbul halk\u0131 bize g\u00f6rev verdi ve yakla\u015f\u0131k bir y\u0131l ge\u00e7mek \u00fczere. Dolay\u0131s\u0131yla \u0130stanbul B\u00fcy\u00fck\u015fehir Meclisi'ni de depreme haz\u0131rl\u0131k konusunda g\u00f6reve davet ediyorum. \u0130BB ve meclis akt\u00fcel ve siyasi konular\u0131n d\u0131\u015f\u0131nda \u00e7\u0131karak \u0130stanbul'u depreme haz\u0131rlamak i\u00e7in her t\u00fcrl\u00fc tedbiri almak zorundad\u0131r. 39 il\u00e7enin depreme haz\u0131rl\u0131kla ilgili varsa imar planlar\u0131n\u0131n \u00e7ok ivedi tetkik edip \u00e7\u0131karmak ve kentsel d\u00f6n\u00fc\u015f\u00fcmle ilgili onlar\u0131n \u00f6n\u00fcn\u00fc a\u00e7mak gerekiyor, en \u00f6nemli i\u015fimiz budur. 39 il\u00e7e meclisi ve \u0130BB Meclisi olas\u0131 depremle ilgili her t\u00fcrl\u00fc haz\u0131rl\u0131\u011f\u0131 yapmak durumdad\u0131r. \u0130BB Meclisi'nin bu konuda yavan kald\u0131\u011f\u0131n\u0131 d\u00fc\u015f\u00fcn\u00fcyorum ve bu konuda fazla yol kat edemediklerini d\u00fc\u015f\u00fcn\u00fcyorum. Gitti\u011fim zaman mecliste 5 saat \u00f6zel gruplar\u0131n siyaset yapt\u0131\u011f\u0131n\u0131 g\u00f6r\u00fcyorum ama \u0130stanbul'un ula\u015f\u0131m\u0131yla, depreme haz\u0131rl\u0131k ve kentsel d\u00f6n\u00fc\u015f\u00fcm ile ilgili konu\u015fmalar\u0131n \u00e7ok c\u0131l\u0131z kald\u0131\u011f\u0131n\u0131, 10 saat konu\u015fuluyorsa yar\u0131m saat bu konuya ay\u0131rd\u0131klar\u0131n\u0131 geriye kalan dokuz bu\u00e7uk saati kendi partilerinin menfaatlerine ay\u0131rd\u0131klar\u0131n\u0131 g\u00f6r\u00fcyorum ve bundan \u00e7ok rahats\u0131z oluyorum\" dedi. - \u0130STANBUL\n\nKaynak: \u0130HA", "keywords": [], "meta_keywords": [""], "tags": ["B\u00fcy\u00fck\u00e7ekmece", "Hasan Akg\u00fcn", "\u0130stanbul"], "authors": [], "publish_date": null, "summary": "", "article_html": "", "meta_description": "B\u00fcy\u00fck\u00e7ekmece'de daha \u00f6nce ya\u015fanan depremlerde a\u011f\u0131r hasar alarak bo\u015falt\u0131lan 2 binan\u0131n daha y\u0131k\u0131m\u0131 ger\u00e7ekle\u015ftirildi.", "meta_lang": "tr", "meta_favicon": "/touch-icon-iphone.png", "meta_data": {"description": "B\u00fcy\u00fck\u00e7ekmece'de daha \u00f6nce ya\u015fanan depremlerde a\u011f\u0131r hasar alarak bo\u015falt\u0131lan 2 binan\u0131n daha y\u0131k\u0131m\u0131 ger\u00e7ekle\u015ftirildi.", "keywords": "\u0130stanbul B\u00fcy\u00fck\u015fehir Belediyesi, B\u00fcy\u00fck\u00e7ekmece, Hasan Akg\u00fcn, \u0130stanbul, G\u00fcncel", "image": "https://foto.haberler.com/haber/2020/03/04/buyukcekmece-de-agir-hasarli-iki-bina-daha-yi-12979555_amp.jpg", "medium": "news", "googlebot-news": "noindex, nofollow", "dateCreated": "2020-03-04T12:53:32+03:00", "dateUpdated": "2020-03-04T12:53:54+03:00", "msapplication-starturl": "https://www.haberler.com", "article": {"id": 12979555, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "\u0130stanbul B\u00fcy\u00fck\u015fehir Belediyesi, B\u00fcy\u00fck\u00e7ekmece, Hasan Akg\u00fcn, \u0130stanbul, G\u00fcncel"}, "og": {"url": "https://www.haberler.com/buyukcekmece-de-agir-hasarli-iki-bina-daha-yikildi-12979555-haberi/", "site_name": "Haberler.com", "locale": "tr_TR", "type": "article", "title": "B\u00fcy\u00fck\u00e7ekmece'de a\u011f\u0131r hasarl\u0131 iki bina daha y\u0131k\u0131ld\u0131", "description": "B\u00fcy\u00fck\u00e7ekmece'de daha \u00f6nce ya\u015fanan depremlerde a\u011f\u0131r hasar alarak bo\u015falt\u0131lan 2 binan\u0131n daha y\u0131k\u0131m\u0131 ger\u00e7ekle\u015ftirildi.", "image": {"identifier": "https://foto.haberler.com/haber/2020/03/04/buyukcekmece-de-agir-hasarli-iki-bina-daha-yi-12979555_amp.jpg", "secure_url": "https://foto.haberler.com/haber/2020/03/04/buyukcekmece-de-agir-hasarli-iki-bina-daha-yi-12979555_amp.jpg", "width": 1200, "height": 799}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/buyukcekmece-de-agir-hasarli-iki-bina-daha-yikildi-12979555-haberi/", "card": "summary_large_image", "site": "Haberler", "title": "B\u00fcy\u00fck\u00e7ekmece'de a\u011f\u0131r hasarl\u0131 iki bina daha y\u0131k\u0131ld\u0131", "description": "B\u00fcy\u00fck\u00e7ekmece'de daha \u00f6nce ya\u015fanan depremlerde a\u011f\u0131r hasar alarak bo\u015falt\u0131lan 2 binan\u0131n daha y\u0131k\u0131m\u0131 ger\u00e7ekle\u015ftirildi.", "image": "https://foto.haberler.com/haber/2020/03/04/buyukcekmece-de-agir-hasarli-iki-bina-daha-yi-12979555_amp.jpg"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/buyukcekmece-de-agir-hasarli-iki-bina-daha-yikildi-12979555-haberi/"}