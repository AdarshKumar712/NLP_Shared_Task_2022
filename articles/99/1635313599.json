{"source_url": "https://www.internethaber.com", "url": "https://www.internethaber.com/aziz-babuscunun-kesmir-projesine-cumhurbaskani-arif-alviden-destek-2108317h.htm", "title": "Aziz Babu\u015fcu'nun Ke\u015fmir projesine Cumhurba\u015fkan\u0131 Arif Alvi'den destek", "top_image": "https://i.internethaber.com/2/714/402/storage/files/images/2020/06/15/aziz-PFfF_cover.jpg.webp", "meta_img": "https://i.internethaber.com/2/714/402/storage/files/images/2020/06/15/aziz-PFfF_cover.jpg.webp", "images": ["https://s.internethaber.com/assets/web/images/logo-footer.png", "https://s.internethaber.com/assets/web/images/logo-menu.png", "https://s.internethaber.com/assets/web/images/logo.png", "https://i.internethaber.com/2/714/402/storage/files/images/2020/06/15/aziz-PFfF_cover.jpg.webp"], "movies": [], "text": "Ke\u015fmir dram\u0131n\u0131, d\u00fcnyaya duyurmak i\u00e7in kollar\u0131 s\u0131vayan AK Parti \u0130stanbul Milletvekili Aziz Babu\u015fcu'ya, Pakistan Cumhurba\u015fkan\u0131 Arif Alvi'den destek geldi.\n\nAbone ol\n\nTwitter adresinden Babu\u015fcu'yu etiketleyerek 'Kashmir is My Name' \u015fark\u0131s\u0131n\u0131 payla\u015fan Alvi \"Ke\u015fmir'de \u00f6zg\u00fcrl\u00fck kazanacak\" dedi. Babu\u015fcu'dan \"Pakistan ikinci evimiz \" kar\u015f\u0131l\u0131\u011f\u0131n\u0131 alan Alvi bu mesaj\u0131 da retweetledi.\n\nPakistan Cumhurba\u015fkan\u0131 Dr. Arif Alvi, Ke\u015fmir'de ya\u015fananlar\u0131 d\u00fcnyaya duyurmak i\u00e7in AK Parti \u0130stanbul Milletvekili Aziz Babu\u015fcu'nun giri\u015fimiyle haz\u0131rlanan 'Kashmir Is My Name' adl\u0131 \u015fark\u0131y\u0131 sosyal medya hesab\u0131ndan payla\u015f\u0131p destek istedi.\n\nPakistan ikinci evimiz\n\nBabu\u015fcu Alvi'nin mesaj\u0131na te\u015fekk\u00fcr ederek \"T\u00fcrk milleti olarak hep Ke\u015fmir halk\u0131yla birlikte olaca\u011f\u0131z.\" ifadelerine yer verdi. Babu\u015fcu s\u00f6zlerinin devam\u0131nda \"Pakistan ikinci evimiz \" dedi. Alvi, Babu\u015fcu'nun bu mesaj\u0131n\u0131 da retweetledi.\n\nMr President, we\u2019d like to thank you for sharing our song with our Pakistani brothers and sisters.\n\n\n\nAs Turkish State and Nation, we will always be with Kasmiri people. I\u2019d like to extend our love to you and #Pakistan, we regard as our second home.#Kashmir https://t.co/JsHHWRbii2 \u2014 Aziz Babu\u015fcu (@ABabuscu) June 14, 2020\n\nProjeyle ilgili Anadolu Ajans\u0131na de\u011ferlendirmelerde bulunan Aziz Babu\u015fcu, \u015fark\u0131n\u0131n s\u00f6zlerini Turgay Evren'in, m\u00fczi\u011fini ise Ali Tolga Demirta\u015f'\u0131n haz\u0131rlad\u0131\u011f\u0131n\u0131 aktararak, \"Seslendirmesini ABD'li \u015fark\u0131c\u0131 Della Miles'\u0131n yapt\u0131\u011f\u0131 bu projeyi ve di\u011fer bu tarz \u00e7al\u0131\u015fmalar\u0131m\u0131z\u0131 da ayn\u0131 ekiple yapm\u0131\u015ft\u0131k. \u015eimdi Do\u011fu T\u00fcrkistan ile ilgili benzer bir projeyi haz\u0131rl\u0131yoruz. Umar\u0131m bu projemiz Ke\u015fmir'deki M\u00fcsl\u00fcman halk\u0131n u\u011frad\u0131\u011f\u0131 zul\u00fcm i\u015fkence ve katliamlardan d\u00fcnyan\u0131n haberdar olmas\u0131na bir katk\u0131 sa\u011flam\u0131\u015f olur.\" ifadelerini kullanm\u0131\u015ft\u0131.\n\n\"Kashmir Is My Name\" \u015fark\u0131s\u0131 da Ke\u015fmir'de ya\u015fananlar\u0131 d\u00fcnyaya duyurmak ad\u0131na dijital platformlarda payla\u015f\u0131l\u0131yor.\n\nPayla\u015f\u0131m\u0131n ard\u0131ndan Pakistan'\u0131n yan\u0131 s\u0131ra uluslararas\u0131 medyada da yank\u0131 bulan projeye ili\u015fkin AA muhabirine a\u00e7\u0131klamada bulunan Babu\u015fcu, Ke\u015fmir'in 1947'de \u0130ngiltere'nin Hindistan'dan \u00e7ekilirken arkas\u0131nda b\u0131rakt\u0131\u011f\u0131 bir oyun oldu\u011funa i\u015faret ederek, \"N\u00fcfusunun y\u00fczde 90'\u0131 M\u00fcsl\u00fcman olan Ke\u015fmir, Pakistan'a ba\u011flanmak isteyince d\u00f6nemin prensi Hindistan ile birle\u015fmeye karar verdi. Mazlum Ke\u015fmir halk\u0131 buna kar\u015f\u0131 \u00e7\u0131kt\u0131 ve y\u00fczlerce M\u00fcsl\u00fcman'\u0131n katledildi\u011fi bir s\u00fcre\u00e7 ya\u015fand\u0131.\" dedi.\n\nBabu\u015fcu, 1948'de ise Birle\u015fmi\u015f Milletler'in Ke\u015fmir halk\u0131n\u0131n kaderini kendi tayin etmesine karar verdi\u011fini hat\u0131rlatarak, \u015f\u00f6yle devam etti:\n\n\"Bu karar hi\u00e7 uygulanamad\u0131. Pakistan ile Hindistan aras\u0131nda s\u00fcre gelen sava\u015flarla Ke\u015fmir halk\u0131, Hindistan zulm\u00fc alt\u0131nda ya\u015fayageldi. 5 A\u011fustos 2019'da ise Hindistan, b\u00f6lgenin \u00f6zel stat\u00fcs\u00fcn\u00fc ortadan kald\u0131ran bir karar ald\u0131. Durum daha da k\u00f6t\u00fcle\u015fti. Hindistan'\u0131n i\u015fgali alt\u0131ndaki Ke\u015fmir'de ileti\u015fim yok. \u0130nsanlar evlerinde hapis. \u0130laca eri\u015fim yok. Hastaneler \u00e7al\u0131\u015fm\u0131yor. \u0130\u015fkence ve katliamlarla dolu bir dram ya\u015fan\u0131yor. Bir milletvekili, bir siyaset\u00e7i, bir M\u00fcsl\u00fcman kimlik olarak bu zulme kay\u0131ts\u0131z kalmak elbette d\u00fc\u015f\u00fcn\u00fclemez. Ben \u00f6teden beri bu t\u00fcr zul\u00fcmlerle, ma\u011fdur olmu\u015f co\u011frafyalarla hep ilgili oldum.\"\n\n\"Mazlumlar\u0131n, sesini bir nebze de olsa duyurabiliriz hassasiyetiyle bu \u00e7al\u0131\u015fmay\u0131 yapt\u0131k\"\n\nDaha \u00f6nce de Kud\u00fcs'le ilgili benzer bir \u00e7al\u0131\u015fmaya imza att\u0131klar\u0131n\u0131 dile getiren Babu\u015fcu, \"Say\u0131n Cumhurba\u015fkan\u0131m\u0131z\u0131n 'D\u00fcnya be\u015ften b\u00fcy\u00fckt\u00fcr' s\u00f6z\u00fc de bu zul\u00fcm odaklar\u0131na kar\u015f\u0131 bir hayk\u0131r\u0131\u015ft\u0131. Onunla ilgili de benzer bir \u00e7al\u0131\u015fma yapm\u0131\u015ft\u0131m. Bu defa Ke\u015fmir konusunda, \u00f6zellikle d\u00fcnyan\u0131n bu salg\u0131nla bo\u011fu\u015ftu\u011fu bir s\u00fcre\u00e7te Ke\u015fmir \u00e7ok daha unutulmu\u015f, terkedilmi\u015f... Bu anlamda mazlumlar\u0131n, M\u00fcsl\u00fcman karde\u015flerimizin sesini bir nebze de olsa duyurabiliriz hassasiyetiyle bu \u00e7al\u0131\u015fmay\u0131 yapt\u0131k.\" diye konu\u015ftu.\n\nAziz Babu\u015fcu, \u015fark\u0131n\u0131n s\u00f6zlerini Turgay Evren'in, m\u00fczi\u011fini ise Ali Tolga Demirta\u015f'\u0131n haz\u0131rlad\u0131\u011f\u0131n\u0131 aktararak, \"Seslendirmesini ABD'li \u015fark\u0131c\u0131 Della Miles'\u0131n yapt\u0131\u011f\u0131 bu projeyi ve di\u011fer bu tarz \u00e7al\u0131\u015fmalar\u0131m\u0131z\u0131 da ayn\u0131 ekiple yapm\u0131\u015ft\u0131k. \u015eimdi Do\u011fu T\u00fcrkistan ile ilgili benzer bir projeyi haz\u0131rl\u0131yoruz. Umar\u0131m bu projemiz Ke\u015fmir'deki M\u00fcsl\u00fcman halk\u0131n u\u011frad\u0131\u011f\u0131 zul\u00fcm i\u015fkence ve katliamlardan d\u00fcnyan\u0131n haberdar olmas\u0131na bir katk\u0131 sa\u011flam\u0131\u015f olur.\" ifadelerini kulland\u0131.\n\n\"Bu tarz projeleri kabul etmemin tek nedeni mazlumlar\u0131n yan\u0131nda olmakt\u0131r\"\n\n\u015eark\u0131y\u0131 seslendiren Della Miles ise b\u00f6yle bir projede yer almaktan dolay\u0131 mutluluk ve onur duydu\u011funu s\u00f6yleyerek, \"\u015eu anda \u00c7in'in Do\u011fu T\u00fcrkistan'da M\u00fcsl\u00fcmanlara yapt\u0131\u011f\u0131 zulm\u00fcn yan\u0131 s\u0131ra d\u00fcnyada zalimler taraf\u0131ndan mazlumlara yap\u0131lan t\u00fcm zul\u00fcmler bizi her zaman \u00e7ok etkiliyor. Dolay\u0131s\u0131yla ya\u015fanan ac\u0131lar\u0131 d\u00fcnyaya duyurabilmek i\u00e7in, bize verilen bunun gibi t\u00fcm teklifleri her f\u0131rsatta de\u011ferlendiriyoruz.\" dedi.\n\nMiles, \u015fark\u0131n\u0131n kay\u0131tlar\u0131 i\u00e7in 2 g\u00fcnl\u00fc\u011f\u00fcne Mu\u011fla'daki evinden \u0130stanbul'a geldi\u011fini anlatarak, \u015funlar\u0131 kaydetti:\n\n\"Bu tarz projeleri kabul etmemin tek nedeni asl\u0131nda d\u00fcnyadaki t\u00fcm zalimlere kar\u015f\u0131 durarak, mazlumlar\u0131n yan\u0131nda olmakt\u0131r. Bu duygularla \u0130stanbul'a gelerek, kay\u0131tlara i\u015ftirak ettim. \u0130\u015fin i\u00e7inde zaten maddiyat g\u00f6zetilmiyor. Bundan sonra Ke\u015fmir'in d\u0131\u015f\u0131nda ba\u015fka projelerle de ilgili yapaca\u011f\u0131m\u0131z her t\u00fcrl\u00fc katk\u0131y\u0131 sunmaya haz\u0131r\u0131z. Amac\u0131m insanlara bu duygular\u0131n ne kadar de\u011ferli oldu\u011funu her zaman anlatabilmektir.\"\n\nYouTube'da ATD Productions'un hesab\u0131nda yay\u0131mlanan \u015fark\u0131n\u0131n T\u00fcrk\u00e7e s\u00f6zleri ise \u015f\u00f6yle:\n\n\"Hangi hikayeyi anlatabilirim ki\n\nHangi ac\u0131y\u0131 burada satabilirim ki\n\nHer g\u00fcn\u00fcm birbirinin hep ayn\u0131\n\nUtan\u00e7t\u0131r sadece pay\u0131ma d\u00fc\u015fen\n\nKe\u015fmir benim ad\u0131m\n\nTekrar ve tekrar katliam\n\nKe\u015fmir, \u00f6l\u00fcm benim nam\u0131m\n\n\u0130\u015fkence ve hi\u00e7 bitmeyen zul\u00fcm\n\nHangi \u015fiiri yazabilirim ki\n\nHangi g\u00f6z ya\u015f\u0131n\u0131 anlatabilirim ki\n\nAc\u0131 \u00e7ekmektir benim tek g\u00f6r\u00fcnt\u00fcm\n\nOnurum i\u00e7indir t\u00fcm d\u00f6v\u00fc\u015f\u00fcm\n\nKe\u015fmir, benim ad\u0131m\n\nTekrar ve tekrar katliam\n\nKe\u015fmir, \u00f6l\u00fcm benim nam\u0131m\n\n\u0130\u015fkence ve hi\u00e7 bitmeyen zul\u00fcm\"", "keywords": [], "meta_keywords": ["ke\u015fmir", "pakistan", "Aziz Babu\u015fcu"], "tags": [], "authors": ["Internet Haber"], "publish_date": null, "summary": "", "article_html": "", "meta_description": "Ke\u015fmir dram\u0131n\u0131, d\u00fcnyaya duyurmak i\u00e7in kollar\u0131 s\u0131vayan AK Parti \u0130stanbul Milletvekili Aziz Babu\u015fcu'ya, Pakistan Cumhurba\u015fkan\u0131 Arif Alvi'den destek geldi.", "meta_lang": "tr", "meta_favicon": "https://s.internethaber.com/assets/web/images/favicons/apple-icon-57x57.png", "meta_data": {"viewport": "width=device-width, initial-scale=1, shrink-to-fit=no", "apple-itunes-app": "app-id=366791984", "google-play-app": "app-id=com.mobilike.ihaber", "description": "Ke\u015fmir dram\u0131n\u0131, d\u00fcnyaya duyurmak i\u00e7in kollar\u0131 s\u0131vayan AK Parti \u0130stanbul Milletvekili Aziz Babu\u015fcu'ya, Pakistan Cumhurba\u015fkan\u0131 Arif Alvi'den destek geldi.", "keywords": "ke\u015fmir,pakistan,Aziz Babu\u015fcu", "fb": {"pages": 100431406701471}, "og": {"title": "Aziz Babu\u015fcu'nun Ke\u015fmir projesine Cumhurba\u015fkan\u0131 Arif Alvi'den destek", "type": "article", "url": "https://www.internethaber.com/aziz-babuscunun-kesmir-projesine-cumhurbaskani-arif-alviden-destek-2108317h.htm", "description": "Ke\u015fmir dram\u0131n\u0131, d\u00fcnyaya duyurmak i\u00e7in kollar\u0131 s\u0131vayan AK Parti \u0130stanbul Milletvekili Aziz Babu\u015fcu'ya, Pakistan Cumhurba\u015fkan\u0131 Arif Alvi'den destek geldi.", "image": "https://i.internethaber.com/2/714/402/storage/files/images/2020/06/15/aziz-PFfF_cover.jpg.webp", "site_name": "Internet Haber"}, "thumbnail_height": 100, "thumbnail_width": 100, "twitter": {"site": "@internethaber", "creator": "@internethaber", "card": "summary_large_image", "url": "https://www.internethaber.com/aziz-babuscunun-kesmir-projesine-cumhurbaskani-arif-alviden-destek-2108317h.htm", "domain": "https://www.internethaber.com", "title": "Aziz Babu\u015fcu'nun Ke\u015fmir projesine Cumhurba\u015fkan\u0131 Arif Alvi'den destek", "image": "https://i.internethaber.com/2/714/402/storage/files/images/2020/06/15/aziz-PFfF_cover.jpg.webp", "description": "Ke\u015fmir dram\u0131n\u0131, d\u00fcnyaya duyurmak i\u00e7in kollar\u0131 s\u0131vayan AK Parti \u0130stanbul Milletvekili Aziz Babu\u015fcu'ya, Pakistan Cumhurba\u015fkan\u0131 Arif Alvi'den destek geldi."}, "DC.Title": "Aziz Babu\u015fcu'nun Ke\u015fmir projesine Cumhurba\u015fkan\u0131 Arif Alvi'den destek", "DC.Creator": "Internet Haber", "DC.Subject": "Aziz Babu\u015fcu'nun Ke\u015fmir projesine Cumhurba\u015fkan\u0131 Arif Alvi'den destek", "DC.Description": "Ke\u015fmir dram\u0131n\u0131, d\u00fcnyaya duyurmak i\u00e7in kollar\u0131 s\u0131vayan AK Parti \u0130stanbul Milletvekili Aziz Babu\u015fcu'ya, Pakistan Cumhurba\u015fkan\u0131 Arif Alvi'den destek geldi.", "DC.Publisher": "Internet Haber", "DC.Contributor": "Internet Haber", "DC.Date": "15-06-2020", "DC.Type": "Text", "DC.Source": "https://www.internethaber.com/aziz-babuscunun-kesmir-projesine-cumhurbaskani-arif-alviden-destek-2108317h.htm", "DC.Language": "tr-TR", "msapplication-TileColor": "#ffffff", "msapplication-TileImage": "https://s.internethaber.com/assets/web/images/favicons/ms-icon-144x144.png", "theme-color": "#ffffff", "google-site-verification": "4sUL1ksFeWdS6gV2T6T7wQYwdasLGnxAkrJt-Ws3pzc", "yandex-verification": "a92ec0b74e205508"}, "canonical_link": "https://www.internethaber.com/aziz-babuscunun-kesmir-projesine-cumhurbaskani-arif-alviden-destek-2108317h.htm"}