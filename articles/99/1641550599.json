{"source_url": "https://web.archive.org", "url": "https://web.archive.org/web/20200701075137id_/https://wiadomosci.onet.pl/swiat/wybory-w-usa-trump-o-glosowaniu-korespondencyjnym-skandal-wszech-czasow/667k8dk", "title": "Wybory korespondencyjne w USA? Trump grzmi: to b\u0119dzie skandal wszech czas\u00f3w", "top_image": "https://ocdn.eu/pulscms-transforms/1/cTtk9kpTURBXy82NDZjY2JlNjRmMWVhY2U2Yjk5NThjMzlkMjQzYzIwOC5qcGeTlQP_zQF-zQ5bzQgUkwmmMzgyMTFkBpMFzQI6zQEsgaEwAQ/donald-trup-podczas-wiecu-wyborczego-w-tulsie.jpg", "meta_img": "https://ocdn.eu/pulscms-transforms/1/cTtk9kpTURBXy82NDZjY2JlNjRmMWVhY2U2Yjk5NThjMzlkMjQzYzIwOC5qcGeTlQP_zQF-zQ5bzQgUkwmmMzgyMTFkBpMFzQI6zQEsgaEwAQ/donald-trup-podczas-wiecu-wyborczego-w-tulsie.jpg", "images": ["https://ocdn.eu/weather/weather_state_icons/21.svg", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D", "https://ocdn.eu/pulscms-transforms/1/OoZk9kpTURBXy82NDZjY2JlNjRmMWVhY2U2Yjk5NThjMzlkMjQzYzIwOC5qcGeTlQP_zQF-zQ5bzQgUkwXNAxTNAbyTCaYzODIxMWQGgaEwAQ/donald-trup-podczas-wiecu-wyborczego-w-tulsie.jpg", "https://ocdn.eu/wiadomosciucs/static/logo2017svg/desktop/logo_wiadomosci.svg", "https://ocdn.eu/pulscms-transforms/1/cTtk9kpTURBXy82NDZjY2JlNjRmMWVhY2U2Yjk5NThjMzlkMjQzYzIwOC5qcGeTlQP_zQF-zQ5bzQgUkwmmMzgyMTFkBpMFzQI6zQEsgaEwAQ/donald-trup-podczas-wiecu-wyborczego-w-tulsie.jpg", "https://ocdn.eu/weather/weather_state_icons/1.svg"], "movies": [], "text": "\"Miliony kart do g\u0142osowania b\u0119dzie drukowanych przez zagraniczne kraje i innych. To b\u0119dzie skandal wszech czas\u00f3w\" - pisze na Twitterze prezydent Stan\u00f3w Zjednoczonych Donald Trump.\n\nPrzypomnijmy, \u017ce ostatni wiec wyborczy Trumpa w Tulsie spowodowa\u0142 fal\u0119 krytyki, poniewa\u017c w ostatnich dniach w tym mie\u015bcie stwierdzono wzrost liczby zaka\u017ce\u0144 koronawirusem do najwy\u017cszego poziomu od pocz\u0105tku epidemii. Okaza\u0142o si\u0119 te\u017c, \u017ce zaka\u017conych jest kilka os\u00f3b, kt\u00f3re przygotowywa\u0142y spotkanie.\n\nPandemia koronawirusa nie ust\u0119puje, a wielu ekspert\u00f3w spodziewa si\u0119 jesieni\u0105 drugiej fali. To stawia pod znakiem zapytania mo\u017cliwo\u015b\u0107 tradycyjnego wyboru prezydenta, bowiem tegoroczne wybory w Stanach Zjednoczonych zaplanowano na 3 listopada.\n\nZOBACZ: Prezydent o tematach spotkania z Donaldem Trumpem\n\nDonald Trump ju\u017c wcze\u015bniej krytykowa\u0142 pomys\u0142, by g\u0142osowanie odby\u0142o si\u0119 korespondencyjnie. Zdaniem prezydenta Stan\u00f3w Zjednoczonych to pole do nadu\u017cy\u0107 i oszustw, co wydaje si\u0119 potwierdza\u0107 jego ostatni wpis na Twitterze.", "keywords": [], "meta_keywords": [""], "tags": [], "authors": [], "publish_date": "Mon Jun 22 14:54:33 2020", "summary": "", "article_html": "", "meta_description": "Wyborcza karuzela w Stanach Zjednoczonych rozkr\u0119ca si\u0119. Za Donaldem Trumpem pierwszy wiec wyborczy, a emocji w tegorocznej kampanii nie brakuje od samego pocz\u0105tku. Wielu ekspert\u00f3w zwraca uwag\u0119 na mo\u017cliw\u0105 drug\u0105 fal\u0119 zachorowa\u0144 na koronawirusa, kt\u00f3ra mo\u017cliwa jest jesieni\u0105. Pojawia si\u0119 zatem pytanie, w jakiej formie mieliby zag\u0142osowa\u0107 Amerykanie. \"To b\u0119dzie skandal wszech czas\u00f3w\" - grzmi na Twitterze Donald Trump, maj\u0105c na my\u015bli wybory korespondencyjne.", "meta_lang": "pl", "meta_favicon": "", "meta_data": {"DC.Identifier": "6008c8e5-16e6-4c08-a723-f187ea26a0f6", "pkg-uuid": "6008c8e5-16e6-4c08-a723-f187ea26a0f6", "detailType": "article", "serviceUuid": "b177a2c9-166f-4113-9b28-185bbe554807", "description": "Wyborcza karuzela w Stanach Zjednoczonych rozkr\u0119ca si\u0119. Za Donaldem Trumpem pierwszy wiec wyborczy, a emocji w tegorocznej kampanii nie brakuje od samego pocz\u0105tku. Wielu ekspert\u00f3w zwraca uwag\u0119 na mo\u017cliw\u0105 drug\u0105 fal\u0119 zachorowa\u0144 na koronawirusa, kt\u00f3ra mo\u017cliwa jest jesieni\u0105. Pojawia si\u0119 zatem pytanie, w jakiej formie mieliby zag\u0142osowa\u0107 Amerykanie. \"To b\u0119dzie skandal wszech czas\u00f3w\" - grzmi na Twitterze Donald Trump, maj\u0105c na my\u015bli wybory korespondencyjne.", "og": {"title": "Wybory korespondencyjne w USA? Trump grzmi: to b\u0119dzie skandal wszech czas\u00f3w", "description": "Wyborcza karuzela w Stanach Zjednoczonych rozkr\u0119ca si\u0119. Za Donaldem Trumpem pierwszy wiec wyborczy, a emocji w tegorocznej kampanii nie brakuje od samego pocz\u0105tku. Wielu ekspert\u00f3w zwraca uwag\u0119 na mo\u017cliw\u0105 drug\u0105 fal\u0119 zachorowa\u0144 na koronawirusa, kt\u00f3ra mo\u017cliwa jest jesieni\u0105. Pojawia si\u0119 zatem pytanie, w jakiej formie mieliby zag\u0142osowa\u0107 Amerykanie. \"To b\u0119dzie skandal wszech czas\u00f3w\" - grzmi na Twitterze Donald Trump, maj\u0105c na my\u015bli wybory korespondencyjne.", "image": {"identifier": "https://ocdn.eu/pulscms-transforms/1/cTtk9kpTURBXy82NDZjY2JlNjRmMWVhY2U2Yjk5NThjMzlkMjQzYzIwOC5qcGeTlQP_zQF-zQ5bzQgUkwmmMzgyMTFkBpMFzQI6zQEsgaEwAQ/donald-trup-podczas-wiecu-wyborczego-w-tulsie.jpg", "width": 570, "height": 300, "type": "image/jpeg"}, "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-06-22 14:54:33+0200"}, "fb": {"pages": 185265414715}, "twitter": {"card": "summary_large_image", "description": "Wyborcza karuzela w Stanach Zjednoczonych rozkr\u0119ca si\u0119. Za Donaldem Trumpem pierwszy wiec wyborczy, a emocji w tegorocznej kampanii nie brakuje od samego pocz\u0105tku. Wielu ekspert\u00f3w zwraca uwag\u0119 na mo\u017cliw\u0105 drug\u0105 fal\u0119 zachorowa\u0144 na koronawirusa, kt\u00f3ra mo\u017cliwa jest jesieni\u0105. Pojawia si\u0119 zatem pytanie, w jakiej formie mieliby zag\u0142osowa\u0107 Amerykanie. \"To b\u0119dzie skandal wszech czas\u00f3w\" - grzmi na Twitterze Donald Trump, maj\u0105c na my\u015bli wybory korespondencyjne.", "title": "Wybory korespondencyjne w USA? Trump grzmi: to b\u0119dzie skandal wszech czas\u00f3w", "site": "OnetWiadomosci", "image": "https://ocdn.eu/pulscms-transforms/1/sj_ktkpTURBXy82NDZjY2JlNjRmMWVhY2U2Yjk5NThjMzlkMjQzYzIwOC5qcGeSlQP_zQF-zQ5bzQgUkwXNBLDNAlg"}}, "canonical_link": "https://wiadomosci.onet.pl/swiat/wybory-w-usa-trump-o-glosowaniu-korespondencyjnym-skandal-wszech-czasow/667k8dk"}