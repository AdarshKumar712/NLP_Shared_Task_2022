{"source_url": "https://dzienniknarodowy.pl", "url": "https://dzienniknarodowy.pl/przyznanie-pokojowej-nagrody-nobla-byloby-nielegalne-w-swietle-testamentu-fundatora-nagrody/", "title": "Przyznanie Thunberg Pokojowej Nagrody Nobla by\u0142oby \"nielegalne w \u015bwietle testamentu fundatora nagrody\" -", "top_image": "https://dzienniknarodowy.pl/wp-content/uploads/2020/02/Webp.net-resizeimage-70.jpg", "meta_img": "https://dzienniknarodowy.pl/wp-content/uploads/2020/02/Webp.net-resizeimage-70.jpg", "images": ["https://dzienniknarodowy.pl/wp-content/uploads/2020/02/Webp.net-resizeimage-70-696x396.jpg", "https://dzienniknarodowy.pl/wp-content/uploads/2020/02/Webp.net-resizeimage-8-324x235.jpg", "https://dzienniknarodowy.pl/wp-content/uploads/2020/02/Webp.net-resizeimage-70.jpg", "https://dzienniknarodowy.pl/wp-content/uploads/2020/02/1-procent-ROTY-300x200-1.jpg", "https://dzienniknarodowy.pl/wp-content/uploads/2020/01/Webp.net-resizeimage-18-3-218x150.jpg", "https://dzienniknarodowy.pl/wp-content/uploads/2020/01/Webp.net-resizeimage-76-1-218x150.jpg", "https://dzienniknarodowy.pl/wp-content/uploads/2019/12/Webp.net-resizeimage-30-3-218x150.jpg", "https://dzienniknarodowy.pl/wp-content/uploads/2019/12/Webp.net-resizeimage-22-3-218x150.jpg", "https://dzienniknarodowy.pl/wp-content/uploads/2020/02/Webp.net-resizeimage-9-324x235.jpg", "https://dzienniknarodowy.pl/wp-content/uploads/2019/12/Webp.net-resizeimage-89.jpg", "https://dzienniknarodowy.pl/wp-content/uploads/2020/02/Webp.net-resizeimage-12-324x235.jpg", "https://dzienniknarodowy.pl/wp-content/uploads/2019/02/Gwiazdow.png", "https://dzienniknarodowy.pl/wp-content/uploads/2020/01/Fotoram.io-2-218x150.jpg", "https://dzienniknarodowy.pl/wp-content/uploads/2019/12/ukryta-nikczemnosc.jpg", "https://dzienniknarodowy.pl/wp-content/uploads/2020/02/Webp.net-resizeimage-11-324x235.jpg", "https://dzienniknarodowy.pl/wp-content/uploads/2019/10/reklama-KulisyPolskiejDemokracji-FrontCover.jpg", "https://dzienniknarodowy.pl/wp-content/uploads/2020/02/roty-1-procent-970x250-px-02.jpg", "https://dzienniknarodowy.pl/wp-content/uploads/2019/07/Webp.net-resizeimage-1-3.png", "https://dzienniknarodowy.pl/wp-content/uploads/2019/12/dn-logo-544-blue-300x82.png", "https://dzienniknarodowy.pl/wp-content/uploads/2020/01/Webp.net-resizeimage-34-4-218x150.jpg", "https://dzienniknarodowy.pl/wp-content/uploads/2020/01/Webp.net-resizeimage-51-3-218x150.jpg"], "movies": [], "text": "Greta Thunberg, 17-letnia szwedzka dzia\u0142aczka na rzecz klimatu, zosta\u0142a nominowana do Pokojowej Nagrody Nobla w 2020 r. przez dw\u00f3ch parlamentarzyst\u00f3w ze Szwecji, jak poda\u0142a wczoraj Associated Press. To ju\u017c drugi raz, gdy Thunberg zostaje nominowana do tej nagrody. Wcze\u015bniej zosta\u0142a jedn\u0105 z czterech laureatek nagrody Right Livelihood Award lub nagrody \u201ealternatywnego Nobla\u201d, a tak\u017ce zosta\u0142a uhonorowana tytu\u0142em Osoby Roku magazynu \u201cTime\u201d za rok 2019.\n\nTymczasem jednak swoj\u0105 opini\u0119 wydali cz\u0142onkowie zarz\u0105du The Nobel Peace Prize Watch (NPPW). Na jej czele stoj\u0105 Fredrik Stang Heffermehl oraz Tomas Magnusson. Ten pierwszy to norweski prawnik, pisarz i dzia\u0142acz pokojowy. By\u0142 pierwszym sekretarzem generalnym Norweskiego Stowarzyszenia Humanistycznego. P\u00f3\u017aniej zaznaczy\u0142 swoj\u0105 pozycj\u0119 jako pisarz i dzia\u0142acz na rzecz ograniczenia broni nuklearnej. Drugi to by\u0142y prezes Mi\u0119dzynarodowego Biura Pokoju w Genewie.\n\n\u2013 Przyznanie Pokojowej Nagrody Nobla Grecie Thunberg by\u0142oby nielegalne w \u015bwietle testamentu fundatora nagrody Alfreda Nobla \u2013 oznajmili obaj liderzy NPPW.\n\nREKLAMA/Advertisement\n\n\u2013 Uwa\u017camy, \u017ce Greta Thunberg wykonuje niesamowit\u0105 prac\u0119 i zas\u0142uguje na docenienie, ale by\u0142oby lepiej dla niej, gdyby uszanowano oryginaln\u0105 wol\u0119 Alfreda Nobla \u2013 stwierdzi\u0142 Heffermehl.\n\n\u2013 Wiele nominacji do Pokojowej Nagrody Nobla dotyczy ochrony \u015brodowiska, ale takie dokonania nie maj\u0105 zwi\u0105zku z wizjonersk\u0105 ide\u0105 fundatora nagrody. Mo\u017cna sobie za to wyobrazi\u0107, \u017ce globalna demilitaryzacja mo\u017ce przyczyni\u0107 si\u0119 do ograniczenia emisji gaz\u00f3w cieplarnianych \u2013 doda\u0142 Magnusson.\n\nREKLAMA/Advertisement\n\nFredrik S. Heffermehl w swojej ksi\u0105\u017cce \u201cWola Nobla\u201d przekonuje, \u017ce po II wojnie \u015bwiatowej mniej ni\u017c po\u0142owa laureat\u00f3w zosta\u0142a wybrana zgodnie z testamentem fundatora, zgodnie z kt\u00f3r\u0105 do grona \u201cniew\u0142a\u015bciwych laureat\u00f3w\u201d mo\u017cna by zaliczy\u0107 m.in. Matk\u0119 Teres\u0119 z Kalkuty, Lecha Wa\u0142\u0119s\u0119, Ala Gore\u2019a czy Baracka Obam\u0119, gdy\u017c \u201cnie dzia\u0142ali oni na rzecz rozbrojenia i przeciwdzia\u0142ania konfliktom zbrojnym\u201d.", "keywords": [], "meta_keywords": [""], "tags": ["NPPW", "Greta Thunberg", "Nagroda Nobla"], "authors": [], "publish_date": "Tue Feb  4 07:53:43 2020", "summary": "", "article_html": "", "meta_description": "", "meta_lang": "pl", "meta_favicon": "https://dzienniknarodowy.pl/wp-content/uploads/2017/10/cropped-DN-znaczek-rownolegle-nowy-2-1-32x32.png", "meta_data": {"viewport": "width=device-width, initial-scale=1.0", "og": {"locale": "pl_PL", "type": "article", "title": "Przyznanie Thunberg Pokojowej Nagrody Nobla by\u0142oby \"nielegalne w \u015bwietle testamentu fundatora nagrody\" -", "description": "Greta Thunberg, 17-letnia szwedzka dzia\u0142aczka na rzecz klimatu, zosta\u0142a nominowana do Pokojowej Nagrody Nobla w 2020 r. przez dw\u00f3ch parlamentarzyst\u00f3w ze Szwecji, jak poda\u0142a wczoraj Associated Press. To ju\u017c drugi raz, gdy Thunberg zostaje nominowana do tej nagrody. Wcze\u015bniej zosta\u0142a jedn\u0105 z czterech laureatek nagrody Right Livelihood Award lub nagrody \u201ealternatywnego Nobla\u201d, a tak\u017ce zosta\u0142a \u2026", "url": "https://dzienniknarodowy.pl/przyznanie-pokojowej-nagrody-nobla-byloby-nielegalne-w-swietle-testamentu-fundatora-nagrody/", "updated_time": "2020-02-04T08:03:59+01:00", "image": {"identifier": "https://dzienniknarodowy.pl/wp-content/uploads/2020/02/Webp.net-resizeimage-70.jpg", "secure_url": "https://dzienniknarodowy.pl/wp-content/uploads/2020/02/Webp.net-resizeimage-70.jpg", "width": 1339, "height": 761}}, "article": {"publisher": "https://www.facebook.com/MarszNiepodleglosci/", "tag": "NPPW", "section": "Wydarzenia", "published_time": "2020-02-04T07:53:43+01:00", "modified_time": "2020-02-04T08:03:59+01:00"}, "twitter": {"card": "summary_large_image", "description": "Greta Thunberg, 17-letnia szwedzka dzia\u0142aczka na rzecz klimatu, zosta\u0142a nominowana do Pokojowej Nagrody Nobla w 2020 r. przez dw\u00f3ch parlamentarzyst\u00f3w ze Szwecji, jak poda\u0142a wczoraj Associated Press. To ju\u017c drugi raz, gdy Thunberg zostaje nominowana do tej nagrody. Wcze\u015bniej zosta\u0142a jedn\u0105 z czterech laureatek nagrody Right Livelihood Award lub nagrody \u201ealternatywnego Nobla\u201d, a tak\u017ce zosta\u0142a [\u2026]", "title": "Przyznanie Thunberg Pokojowej Nagrody Nobla by\u0142oby \"nielegalne w \u015bwietle testamentu fundatora nagrody\" -", "site": "@Dziennik_N", "image": "https://dzienniknarodowy.pl/wp-content/uploads/2020/02/Webp.net-resizeimage-70.jpg", "creator": "@Dziennik_N"}, "generator": "WordPress 5.3.2", "msapplication-TileImage": "https://dzienniknarodowy.pl/wp-content/uploads/2017/10/cropped-DN-znaczek-rownolegle-nowy-2-1-270x270.png"}, "canonical_link": "https://dzienniknarodowy.pl/przyznanie-pokojowej-nagrody-nobla-byloby-nielegalne-w-swietle-testamentu-fundatora-nagrody/"}