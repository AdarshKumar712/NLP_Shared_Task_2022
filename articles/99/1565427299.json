{"source_url": "https://otopress.pl", "url": "https://otopress.pl/2020/04/01/lukasz-szumowski-plany/", "title": "\u0141ukasz Szumowski opowiedzia\u0142, co b\u0119dzie robi\u0142 po zako\u0144czeniu pandemii. Mo\u017cna pozazdro\u015bci\u0107", "top_image": "https://otopress.pl/wp-content/uploads/2020/04/\u0141ukasz-Szumowski.jpg", "meta_img": "https://otopress.pl/wp-content/uploads/2020/04/\u0141ukasz-Szumowski.jpg", "images": ["https://estadio.pl/wp-content/uploads/2020/04/Sven-Hannawald.png", "https://otopress.pl/wp-content/themes/otopress/assets/images/svg/puff-red.svg", "https://www.newscafe.pl/wp-content/uploads/2020/04/biedronka.jpg", "https://estadio.pl/wp-content/uploads/2020/04/rudy-gobert-2-1024x576.jpg", "https://otopress.pl/wp-content/uploads/2020/04/\u0141ukasz-Szumowski.jpg", "https://estadio.pl/wp-content/uploads/2020/04/Wojciech-Szcz%C4%99sny-1024x682.jpg", "https://www.newscafe.pl/wp-content/uploads/2020/04/Screenshot_2020-04-02-Katarzyna-Cichopek-katarzynacichopek-%E2%80%A2-Zdj%C4%99cia-i-filmy-na-Instagramie.png", "https://www.newscafe.pl/wp-content/uploads/2020/04/3627693-jerzy-stuhr-maciej-stuhr-643-459.jpg", "https://www.facebook.com/tr?id=351633365426000&ev=PageView&noscript=1", "https://otopress.pl/wp-content/uploads/2018/09/STOPKA.png", "https://otopress.pl/wp-content/themes/otopress/assets/images/logo-footer.png"], "movies": [], "text": "\u0141ukasz Szumowski przez wydarzenia, kt\u00f3re obecnie dziej\u0105 si\u0119 na \u015bwiecie nie ma czasu w\u0142a\u015bciwie na nic. M\u0119\u017cczyzna nie mo\u017ce teraz zaj\u0105\u0107 si\u0119 swoim \u017cyciem prywatnym, a w domu bywa naprawd\u0119 bardzo rzadko. Minister zdrowia zdradzi\u0142, jakie s\u0105 jego plany, kiedy ju\u017c koronawirus odejdzie w zapomnienie.\n\n\u0141ukasz Szumowski poza pe\u0142nieniem wa\u017cnej funkcji ministra zdrowia, pe\u0142ni r\u00f3wnie\u017c inne nie mniej istotne funkcje. Prywatnie jest ojcem czw\u00f3rki dzieci i m\u0119\u017cem. Ze wzgl\u0119du na wydarzenia, jakie maj\u0105 miejsce w naszym kraju, m\u0119\u017cczyzna we w\u0142asnym domu jest jedynie go\u015bciem.\n\nOd niemal miesi\u0105ca sytuacja w Polsce jest bardzo powa\u017cna. Pandemia wirusa SARS-CoV-2 przyczyni\u0142a si\u0119 do tego, \u017ce musimy pozosta\u0107 w domach ze wzgl\u0119du na kwarantann\u0119. Ka\u017cdy ju\u017c powoli ma do\u015b\u0107 i z nadziej\u0105 patrzy w przysz\u0142o\u015b\u0107, planuj\u0105c, co zrobi, kiedy tylko sytuacja si\u0119 unormuje. \u0141ukasz Szumowski r\u00f3wnie\u017c ma plany, kt\u00f3re chce zrealizowa\u0107, jak tylko Polska b\u0119dzie ju\u017c bezpieczna. M\u0119\u017cczyzna zdradzi\u0142, co planuje ze swoj\u0105 ukochan\u0105 ma\u0142\u017conk\u0105.\n\nOkazuje si\u0119, \u017ce minister zdrowia, ju\u017c od dawna planowa\u0142 rejs dooko\u0142a \u015bwiata. Niestety z powodu wybuchu pandemii koronawirusa, jego plany musia\u0142y zosta\u0107 przesuni\u0119te. Kiedy jednak sytuacja wr\u00f3ci do normy, m\u0119\u017cczyzna wraz z ma\u0142\u017conk\u0105 uda si\u0119 na zas\u0142u\u017cony odpoczynek. Szumowski wprawdzie nie ma teraz czasu na snucie plan\u00f3w, ale mimo to nie rezygnuje ze swoich marze\u0144 i wierzy w to, \u017ce ju\u017c nied\u0142ugo wybierze si\u0119 w pi\u0119kny rejs.\n\nSytuacja w naszym kraju jest bardzo powa\u017cna, dlatego \u0141ukasz Szumowski robi co w jego mocy, by wszyscy mogli jak najszybciej wr\u00f3ci\u0107 do normalno\u015bci i wdro\u017cy\u0107 w \u017cycie swoje plany.\n\n\u2013 Rodzic\u00f3w widuj\u0119 teraz najwy\u017cej przez balkon. W rejs doko\u0142a \u015bwiata wybior\u0119 si\u0119 dopiero po pokonaniu koronawirusa \u2013 m\u00f3wi minister.\n\nW wywiadzie dla jednego z tabloid\u00f3w \u0141ukasz Szumowski wyznaje, \u017ce ju\u017c od najm\u0142odszych lat s\u0142u\u017cy\u0142 pomocn\u0105 d\u0142oni\u0105. Jako ma\u0142y ch\u0142opiec odwiedza\u0142 chorych, samotnych s\u0105siad\u00f3w, robi\u0142 im zakupy i dostarcza\u0142 pras\u0119. Jego rodzice byli przekonani, \u017ce zostanie muzykiem, jednak on wybra\u0142 zupe\u0142nie inn\u0105 \u015bcie\u017ck\u0119 kariery. Jako m\u0142ody ch\u0142opiec buntowa\u0142 si\u0119 przeciwko grze na pianinie, obecnie to w\u0142a\u015bnie ten instrument przynosi mu najwi\u0119ksze odpr\u0119\u017cenie po ci\u0119\u017ckim dniu.", "keywords": [], "meta_keywords": [""], "tags": [], "authors": ["Wr\u00f3blewska And\u017celika"], "publish_date": "Wed Apr  1 00:00:00 2020", "summary": "", "article_html": "", "meta_description": "\u0141ukasz Szumowski zdradzi\u0142, jakie s\u0105 jego plany, kiedy ju\u017c koronawirus odejdzie w zapomnienie.\u00a0W swoich planach uwzgl\u0119dni\u0142 ma\u0142\u017conk\u0119.", "meta_lang": "pl", "meta_favicon": "https://otopress.pl/wp-content/themes/otopress/assets/images/favicons/favicon.png", "meta_data": {"viewport": "width=device-width, initial-scale=1, minimum-scale=1, user-scalable=no", "theme-color": "#fff", "mobile-web-app-capable": "yes", "description": "\u0141ukasz Szumowski zdradzi\u0142, jakie s\u0105 jego plany, kiedy ju\u017c koronawirus odejdzie w zapomnienie.\u00a0W swoich planach uwzgl\u0119dni\u0142 ma\u0142\u017conk\u0119.", "robots": "max-snippet:-1, max-image-preview:large, max-video-preview:-1", "og": {"locale": "pl_PL", "type": "article", "title": "\u0141ukasz Szumowski opowiedzia\u0142, co b\u0119dzie robi\u0142 po zako\u0144czeniu pandemii. Mo\u017cna pozazdro\u015bci\u0107", "description": "\u0141ukasz Szumowski zdradzi\u0142, jakie s\u0105 jego plany, kiedy ju\u017c koronawirus odejdzie w zapomnienie.\u00a0W swoich planach uwzgl\u0119dni\u0142 ma\u0142\u017conk\u0119.", "url": "https://otopress.pl/2020/04/01/lukasz-szumowski-plany/", "site_name": "OTOPRESS", "image": {"identifier": "https://otopress.pl/wp-content/uploads/2020/04/\u0141ukasz-Szumowski.jpg", "secure_url": "https://otopress.pl/wp-content/uploads/2020/04/\u0141ukasz-Szumowski.jpg", "width": 1049, "height": 496}}, "article": {"publisher": "https://www.facebook.com/OTOPRESSpl/", "tag": "plany", "section": "Wiadomo\u015bci", "published_time": "2020-04-01T12:28:37+00:00"}, "twitter": {"card": "summary_large_image", "description": "\u0141ukasz Szumowski zdradzi\u0142, jakie s\u0105 jego plany, kiedy ju\u017c koronawirus odejdzie w zapomnienie.\u00a0W swoich planach uwzgl\u0119dni\u0142 ma\u0142\u017conk\u0119.", "title": "\u0141ukasz Szumowski opowiedzia\u0142, co b\u0119dzie robi\u0142 po zako\u0144czeniu pandemii. Mo\u017cna pozazdro\u015bci\u0107", "site": "@otopresspl", "image": "https://otopress.pl/wp-content/uploads/2020/04/\u0141ukasz-Szumowski.jpg", "creator": "@otopresspl"}, "generator": "WordPress 5.3.2", "onesignal": "wordpress-plugin", "google-site-verification": "VQLRXKcCnWJh2rS1xraeyGih2nQSQmfcEmGjsriwQRg", "msvalidate.01": "397A63A7E0BC5B7611912AC355225C7F"}, "canonical_link": "https://otopress.pl/2020/04/01/lukasz-szumowski-plany/"}