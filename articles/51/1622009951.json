{"source_url": "https://www.internethaber.com", "url": "https://www.internethaber.com/taha-duymaz-kimdir-kac-yasinda-taha-duymaz-nerede-yasiyor-2105286h.htm", "title": "Taha Duymaz kimdir ka\u00e7 ya\u015f\u0131nda Taha Duymaz nerede ya\u015f\u0131yor?", "top_image": "https://i.internethaber.com/2/714/402/storage/files/images/2020/06/01/taha-duymaz-7mz4_cover.jpg.webp", "meta_img": "https://i.internethaber.com/2/714/402/storage/files/images/2020/06/01/taha-duymaz-7mz4_cover.jpg.webp", "images": ["https://i.internethaber.com/2/714/402/storage/files/images/2020/06/01/taha-duymaz-7mz4_cover.jpg.webp", "https://s.internethaber.com/assets/web/images/logo.png", "data:image/svg+xml;base64,PD94bWwgdmVyc2lvbj0iMS4wIiBlbmNvZGluZz0iVVRGLTgiPz4KPHN2ZyB3aWR0aD0iMXB4IiBoZWlnaHQ9IjFweCIgdmlld0JveD0iMCAwIDEgMSIgdmVyc2lvbj0iMS4xIiB4bWxucz0iaHR0cDovL3d3dy53My5vcmcvMjAwMC9zdmciIHhtbG5zOnhsaW5rPSJodHRwOi8vd3d3LnczLm9yZy8xOTk5L3hsaW5rIj4KICAgIDwhLS0gR2VuZXJhdG9yOiBTa2V0Y2ggNTIuNiAoNjc0OTEpIC0gaHR0cDovL3d3dy5ib2hlbWlhbmNvZGluZy5jb20vc2tldGNoIC0tPgogICAgPHRpdGxlPlJlY3RhbmdsZTwvdGl0bGU+CiAgICA8ZGVzYz5DcmVhdGVkIHdpdGggU2tldGNoLjwvZGVzYz4KICAgIDxnIGlkPSJQYWdlLTEiIHN0cm9rZT0ibm9uZSIgc3Ryb2tlLXdpZHRoPSIxIiBmaWxsPSJub25lIiBmaWxsLXJ1bGU9ImV2ZW5vZGQiPgogICAgICAgIDxyZWN0IGlkPSJSZWN0YW5nbGUiIGZpbGw9IiNGMUYxRjEiIHg9IjAiIHk9IjAiIHdpZHRoPSIxIiBoZWlnaHQ9IjEiPjwvcmVjdD4KICAgIDwvZz4KPC9zdmc+", "https://s.internethaber.com/assets/web/images/logo-footer.png", "https://s.internethaber.com/assets/web/images/logo-menu.png"], "movies": [], "text": "Son g\u00fcnlerde sosyal medyan\u0131n \u00e7ok yak\u0131ndan takip etti\u011fi bir isim var; k\u00fc\u00e7\u00fck \u015fef Taha Duymaz. Hatay'\u0131n Yaylada\u011f\u0131 il\u00e7esinde ailesi ile derme \u00e7atma bir evde ya\u015fayan ve yemek videolar\u0131 \u00e7eken Taha Duymaz hayat\u0131 ile merak konusu oldu. 1 milyon 200 bin ki\u015fi taraf\u0131ndan takip edilen Taha Duymaz hakk\u0131nda merak edilenler...\n\nAbone ol\n\nTaha Duymaz son g\u00fcnlerin en \u00e7ok konu\u015fulan, sosyal medyan\u0131n ise en \u00e7ok merak etti\u011fi isimlerden biri oldu. Hen\u00fcz 17 ya\u015f\u0131nda olan kendi mutfa\u011f\u0131nda yapt\u0131\u011f\u0131 yemekler ile \u00fcnlenen Taha Duymaz k\u0131sa s\u00fcrede fenomen oldu. Yemek yapmay\u0131 \u00e7ok seven Taha Duymaz \u00e7ekti\u011fi videolar yay\u0131l\u0131nca instagramda 1 milyon 200 bin ki\u015fi taraf\u0131ndan takip edilmeye ba\u015flad\u0131. K\u00fc\u00e7\u00fck \u015fef Taha Duymaz'\u0131n hayat\u0131, ailesi ise merak konusu oldu.\n\nSosyal medyan\u0131n yeni fenomeni 17 ya\u015f\u0131ndaki Taha Duymaz Hatay Yaylada\u011f\u0131 il\u00e7esinin G\u00fcve\u00e7\u00e7i k\u00f6y\u00fcnde ya\u015f\u0131yor ve yemek videolar\u0131 \u00e7ekiyor. Annesi ve babas\u0131 kronik rahats\u0131zl\u0131k y\u00fcz\u00fcnden \u00e7al\u0131\u015famayan Taha'n\u0131n 12 tane de karde\u015fi var. Ge\u00e7im kaynaklar\u0131 ise devletten ald\u0131klar\u0131 800 TL.\n\nTaha verdi\u011fi bir r\u00f6portaj\u0131nda hikayesini \u015f\u00f6yle anlat\u0131yor...\n\n\"Durumumuz iyi olmad\u0131\u011f\u0131 i\u00e7in \"Belki yeteneklerimi g\u00f6steririm, para kazan\u0131r\u0131m\" d\u00fc\u015f\u00fcncesiyle 2015 y\u0131l\u0131nda YouTube kanal\u0131 a\u00e7t\u0131m. K\u00fc\u00e7\u00fck bir telefon vard\u0131, onunla \u00e7ekiyordum. Telefon bozulunca kanal\u0131 silmek zorunda kald\u0131m.\n\nSonras\u0131nda yine a\u00e7t\u0131m, yine telefon bozuldu. 2019'da a\u00e7t\u0131\u011f\u0131mda ayn\u0131 sorunu ya\u015famad\u0131m. Sonra bakt\u0131m Instagram'a daha \u00e7ok bak\u0131l\u0131yor. Oraya da videolar \u00e7ekip koymaya ba\u015flad\u0131m. K\u0131sa s\u00fcrede takip\u00e7im artt\u0131.\"\n\nHatta Yaylada\u011f\u0131 Belediye Ba\u015fkan\u0131 Mustafa Say\u0131n ve \u0130l\u00e7e Kaymakam\u0131 Tahir Y\u0131lmaz da Taha'y\u0131 evinde ziyaret etti.", "keywords": [], "meta_keywords": ["taha duymaz", "taha duymaz kimdir"], "tags": [], "authors": ["Internet Haber"], "publish_date": null, "summary": "", "article_html": "", "meta_description": "Son g\u00fcnlerde sosyal medyan\u0131n \u00e7ok yak\u0131ndan takip etti\u011fi bir isim var; k\u00fc\u00e7\u00fck \u015fef Taha Duymaz. Hatay'\u0131n Yaylada\u011f\u0131 il\u00e7esinde ailesi ile derme \u00e7atma bir evde ya\u015fayan ve yemek videolar\u0131 \u00e7eken Taha Duymaz hayat\u0131 ile merak konusu oldu. 1 milyon 200 bin ki\u015fi taraf\u0131ndan takip edilen Taha Duymaz hakk\u0131nda merak edilenler...", "meta_lang": "tr", "meta_favicon": "https://s.internethaber.com/assets/web/images/favicons/apple-icon-57x57.png", "meta_data": {"viewport": "width=device-width, initial-scale=1, shrink-to-fit=no", "apple-itunes-app": "app-id=366791984", "google-play-app": "app-id=com.mobilike.ihaber", "description": "Son g\u00fcnlerde sosyal medyan\u0131n \u00e7ok yak\u0131ndan takip etti\u011fi bir isim var; k\u00fc\u00e7\u00fck \u015fef Taha Duymaz. Hatay'\u0131n Yaylada\u011f\u0131 il\u00e7esinde ailesi ile derme \u00e7atma bir evde ya\u015fayan ve yemek videolar\u0131 \u00e7eken Taha Duymaz hayat\u0131 ile merak konusu oldu. 1 milyon 200 bin ki\u015fi taraf\u0131ndan takip edilen Taha Duymaz hakk\u0131nda merak edilenler...", "keywords": "taha duymaz,taha duymaz kimdir", "fb": {"pages": 100431406701471}, "og": {"title": "Taha Duymaz kimdir ka\u00e7 ya\u015f\u0131nda Taha Duymaz nerede ya\u015f\u0131yor?", "type": "article", "url": "https://www.internethaber.com/taha-duymaz-kimdir-kac-yasinda-taha-duymaz-nerede-yasiyor-2105286h.htm", "description": "Son g\u00fcnlerde sosyal medyan\u0131n \u00e7ok yak\u0131ndan takip etti\u011fi bir isim var; k\u00fc\u00e7\u00fck \u015fef Taha Duymaz. Hatay'\u0131n Yaylada\u011f\u0131 il\u00e7esinde ailesi ile derme \u00e7atma bir evde ya\u015fayan ve yemek videolar\u0131 \u00e7eken Taha Duymaz hayat\u0131 ile merak konusu oldu. 1 milyon 200 bin ki\u015fi taraf\u0131ndan takip edilen Taha Duymaz hakk\u0131nda merak edilenler...", "image": "https://i.internethaber.com/2/714/402/storage/files/images/2020/06/01/taha-duymaz-7mz4_cover.jpg.webp", "site_name": "Internet Haber"}, "thumbnail_height": 100, "thumbnail_width": 100, "twitter": {"site": "@internethaber", "creator": "@internethaber", "card": "summary_large_image", "url": "https://www.internethaber.com/taha-duymaz-kimdir-kac-yasinda-taha-duymaz-nerede-yasiyor-2105286h.htm", "domain": "https://www.internethaber.com", "title": "Taha Duymaz kimdir ka\u00e7 ya\u015f\u0131nda Taha Duymaz nerede ya\u015f\u0131yor?", "image": "https://i.internethaber.com/2/714/402/storage/files/images/2020/06/01/taha-duymaz-7mz4_cover.jpg.webp", "description": "Son g\u00fcnlerde sosyal medyan\u0131n \u00e7ok yak\u0131ndan takip etti\u011fi bir isim var; k\u00fc\u00e7\u00fck \u015fef Taha Duymaz. Hatay'\u0131n Yaylada\u011f\u0131 il\u00e7esinde ailesi ile derme \u00e7atma bir evde ya\u015fayan ve yemek videolar\u0131 \u00e7eken Taha Duymaz hayat\u0131 ile merak konusu oldu. 1 milyon 200 bin ki\u015fi taraf\u0131ndan takip edilen Taha Duymaz hakk\u0131nda merak edilenler..."}, "DC.Title": "Taha Duymaz kimdir ka\u00e7 ya\u015f\u0131nda Taha Duymaz nerede ya\u015f\u0131yor?", "DC.Creator": "Internet Haber", "DC.Subject": "Taha Duymaz kimdir ka\u00e7 ya\u015f\u0131nda Taha Duymaz nerede ya\u015f\u0131yor?", "DC.Description": "Son g\u00fcnlerde sosyal medyan\u0131n \u00e7ok yak\u0131ndan takip etti\u011fi bir isim var; k\u00fc\u00e7\u00fck \u015fef Taha Duymaz. Hatay'\u0131n Yaylada\u011f\u0131 il\u00e7esinde ailesi ile derme \u00e7atma bir evde ya\u015fayan ve yemek videolar\u0131 \u00e7eken Taha Duymaz hayat\u0131 ile merak konusu oldu. 1 milyon 200 bin ki\u015fi taraf\u0131ndan takip edilen Taha Duymaz hakk\u0131nda merak edilenler...", "DC.Publisher": "Internet Haber", "DC.Contributor": "Internet Haber", "DC.Date": "01-06-2020", "DC.Type": "Text", "DC.Source": "https://www.internethaber.com/taha-duymaz-kimdir-kac-yasinda-taha-duymaz-nerede-yasiyor-2105286h.htm", "DC.Language": "tr-TR", "msapplication-TileColor": "#ffffff", "msapplication-TileImage": "https://s.internethaber.com/assets/web/images/favicons/ms-icon-144x144.png", "theme-color": "#ffffff", "yandex-verification": "b4499d1ae8eadfa0", "google-site-verification": "4sUL1ksFeWdS6gV2T6T7wQYwdasLGnxAkrJt-Ws3pzc"}, "canonical_link": "https://www.internethaber.com/taha-duymaz-kimdir-kac-yasinda-taha-duymaz-nerede-yasiyor-2105286h.htm"}