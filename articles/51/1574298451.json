{"source_url": "https://www.haberler.com", "url": "https://www.haberler.com/isparta-da-tahliye-olan-umreci-sayisi-472-ye-13107385-haberi/", "title": "Isparta'da tahliye olan umreci say\u0131s\u0131 472'ye ula\u015ft\u0131", "top_image": "https://foto.haberler.com/haber/2020/04/10/isparta-da-tahliye-olan-umreci-sayisi-472-ye-13107385_o.jpg", "meta_img": "https://foto.haberler.com/haber/2020/04/10/isparta-da-tahliye-olan-umreci-sayisi-472-ye-13107385_o.jpg", "images": ["https://www.haberler.com/static/reklam/advertisement.gif?ads=1", "https://foto.haberler.com/haber/2020/04/10/isparta-da-tahliye-olan-umreci-sayisi-472-ye-13107385_o.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Isparta'da tahliye olan umreci say\u0131s\u0131 472'ye ula\u015ft\u0131 Isparta'da tahliye olan umreci say\u0131s\u0131 472'ye ula\u015ft\u0131UMRE d\u00f6n\u00fc\u015f\u00fc yeni tip koronavir\u00fcs tedbirleri kapsam\u0131nda Isparta'da karantina s\u00fcreci tamamlananlar evlerine g\u00f6nderiliyor.\n\nIsparta'da tahliye olan umreci say\u0131s\u0131 472'ye ula\u015ft\u0131\n\nUMRE d\u00f6n\u00fc\u015f\u00fc yeni tip koronavir\u00fcs tedbirleri kapsam\u0131nda Isparta'da karantina s\u00fcreci tamamlananlar evlerine g\u00f6nderiliyor. Test sonu\u00e7lar\u0131 pozitif \u00e7\u0131kan, uygulanan tedavi sonucu iyile\u015fen 39 ki\u015fi daha memleketlerine g\u00f6nderildi. Kentten bug\u00fcne kadar tahliye edilen umreci say\u0131s\u0131 472'ye ula\u015ft\u0131.\n\nSuudi Arabistan'dan umre ziyareti d\u00f6n\u00fc\u015f\u00fc 16 Mart tarihinde Isparta Murat Hudavendigar Erkek \u00d6\u011frenci Yurdu'nda karantinaya al\u0131nan 586 ki\u015fiden, testleri negatif \u00e7\u0131kanlar memleketlerine g\u00f6nderilmeye devam ediyor. Kentten tahliye olan umrecilerin say\u0131s\u0131 her ge\u00e7en g\u00fcn art\u0131yor.\n\nTestleri pozitif \u00e7\u0131kan ancak uygulanan tedavisi sonucu iyile\u015fen 39 umreci daha d\u00fcn tahliye edildi. Isparta Murat Hudavendigar Erkek \u00d6\u011frenci Yurdu'na gelen 2 otob\u00fcsle 39 umreci Konya, Kahramanmara\u015f ve \u015eanl\u0131urfa'ya g\u00f6nderildi. Memleketlerine g\u00f6nderilen umreciler, evlerinde 14 g\u00fcn daha izole olacak. D\u00fcn evlerine g\u00f6nderilen 39 ki\u015fi ile birlikte Isparta'da tahliye edilen umreci say\u0131s\u0131 472'ye ula\u015ft\u0131. 110 umrecinin de test sonu\u00e7lar\u0131na g\u00f6re \u00f6n\u00fcm\u00fczdeki g\u00fcnlerde tahliye edilece\u011fi kayldedildi.\n\nKaynak: DHA", "keywords": [], "meta_keywords": ["Isparta", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Isparta'da tahliye olan umreci say\u0131s\u0131 472'ye ula\u015ft\u0131UMRE d\u00f6n\u00fc\u015f\u00fc yeni tip koronavir\u00fcs tedbirleri kapsam\u0131nda Isparta'da karantina s\u00fcreci tamamlananlar evlerine g\u00f6nderiliyor.", "meta_lang": "tr", "meta_favicon": "/touch-icon-iphone.png", "meta_data": {"description": "Isparta'da tahliye olan umreci say\u0131s\u0131 472'ye ula\u015ft\u0131UMRE d\u00f6n\u00fc\u015f\u00fc yeni tip koronavir\u00fcs tedbirleri kapsam\u0131nda Isparta'da karantina s\u00fcreci tamamlananlar evlerine g\u00f6nderiliyor.", "keywords": "Isparta, G\u00fcncel", "image": "https://foto.haberler.com/haber/2020/04/10/isparta-da-tahliye-olan-umreci-sayisi-472-ye-13107385_o.jpg", "Googlebot-News": "noindex, nofollow", "medium": "news", "dateCreated": "2020-04-10T11:07:32+03:00", "dateUpdated": "2020-04-10T11:13:17+03:00", "msapplication-starturl": "https://www.haberler.com", "article": {"id": 13107385, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Isparta, G\u00fcncel"}, "og": {"url": "https://www.haberler.com/dha-yurt-bulteni-4-13107313-haberi/", "site_name": "Haberler.com", "locale": "tr_TR", "type": "article", "title": "Isparta'da tahliye olan umreci say\u0131s\u0131 472'ye ula\u015ft\u0131", "description": "Isparta'da tahliye olan umreci say\u0131s\u0131 472'ye ula\u015ft\u0131UMRE d\u00f6n\u00fc\u015f\u00fc yeni tip koronavir\u00fcs tedbirleri kapsam\u0131nda Isparta'da karantina s\u00fcreci tamamlananlar evlerine g\u00f6nderiliyor.", "image": {"identifier": "https://foto.haberler.com/haber/2020/04/10/isparta-da-tahliye-olan-umreci-sayisi-472-ye-13107385_o.jpg", "secure_url": "https://foto.haberler.com/haber/2020/04/10/isparta-da-tahliye-olan-umreci-sayisi-472-ye-13107385_o.jpg", "width": 640, "height": 360}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/dha-yurt-bulteni-4-13107313-haberi/", "card": "summary_large_image", "site": "Haberler", "title": "Isparta'da tahliye olan umreci say\u0131s\u0131 472'ye ula\u015ft\u0131", "description": "Isparta'da tahliye olan umreci say\u0131s\u0131 472'ye ula\u015ft\u0131UMRE d\u00f6n\u00fc\u015f\u00fc yeni tip koronavir\u00fcs tedbirleri kapsam\u0131nda Isparta'da karantina s\u00fcreci tamamlananlar evlerine g\u00f6nderiliyor.", "image": "https://foto.haberler.com/haber/2020/04/10/isparta-da-tahliye-olan-umreci-sayisi-472-ye-13107385_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/dha-yurt-bulteni-4-13107313-haberi/"}