{"source_url": "https://www.haberler.com", "url": "https://www.haberler.com/mehmet-ozdilek-son-vuruslarda-beceriksizdik-12832802-haberi/", "title": "Mehmet \u00d6zdilek: \"Son vuru\u015flarda beceriksizdik\"", "top_image": "https://foto.haberler.com/haber/2020/01/19/mehmet-ozdilek-son-vuruslarda-beceriksizdik-12832802_local.jpg", "meta_img": "https://foto.haberler.com/haber/2020/01/19/mehmet-ozdilek-son-vuruslarda-beceriksizdik-12832802_local.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/spor-haberler-ana.png", "https://www.haberler.com/static/images/sosyal/icons/google.png", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://www.haberler.com/static/images/blank.gif", "https://www.haberler.com/static/spor-haberler-logo-3.png", "https://foto.haberler.com/haber/2020/01/19/mehmet-ozdilek-son-vuruslarda-beceriksizdik-12832802_local.jpg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "19.01.2020 19:08 | Son G\u00fcncelleme: 19.01.2020 19:13\n\nDenizlispor Teknik Direkt\u00f6r\u00fc Mehmet \u00d6zdilek, Galatasaray kar\u015f\u0131s\u0131nda sergilenen oyunun umut verici oldu\u011funu dile getirerek, gol vuru\u015flar\u0131ndaki beceriksizli\u011fe dikkat \u00e7ekti.\n\n\n\nS\u00fcper Lig'in 18. haftas\u0131nda Denizlispor, deplasmanda kar\u015f\u0131la\u015ft\u0131\u011f\u0131 Galatasaray'a 2-1'lik skorla ma\u011flup oldu. Ma\u00e7\u0131n ard\u0131ndan Denizlispor Teknik Direkt\u00f6r\u00fc Mehmet \u00d6zdilek bas\u0131n toplant\u0131s\u0131nda a\u00e7\u0131klamalarda bulundu. Deneyimli teknik direkt\u00f6r, Galatasaray kar\u015f\u0131s\u0131nda oyundan hi\u00e7 kopmad\u0131klar\u0131n\u0131n alt\u0131n\u0131 \u00e7izerek, \"2,5 g\u00fcnde ikinci b\u00fcy\u00fck ma\u00e7\u0131m\u0131z\u0131 oynad\u0131k. Bu m\u00fcsabakalar\u0131 oynamak kolay de\u011fil. Ma\u00e7 \u00f6ncesi analizinde Galatasaray'\u0131n kenarlardan etkili oldu\u011funu biliyorduk. Yedi\u011fimiz gol de kanat ortadan geldi. Oyun ortadayken 1-0 geriye d\u00fc\u015ft\u00fck. Devre aras\u0131nda oyuncular\u0131ma 1-0 devam etsin diye s\u00f6yledim. Her tak\u0131ma gol atacak potansiyelimiz var. \u0130kinci yar\u0131n\u0131n 10. dakikas\u0131nda gol yedik. Oyunu hi\u00e7 b\u0131rakmad\u0131k. Galatasaray'\u0131n yedi\u011fi gol\u00fcn 15 tanesini son yar\u0131m saatte yedi\u011fini g\u00f6z \u00f6n\u00fcne al\u0131rsak, son yar\u0131m saatte beraberli\u011fi yakalayacak pozisyonlar yakalad\u0131k. Son vuru\u015flarda beceriksizdik. Genel oyundan memnunum. Seyir zevki y\u00fcksek bir ma\u00e7 oldu. Puan ile d\u00f6nmek istiyorduk. \u00d6n\u00fcm\u00fcze bakaca\u011f\u0131z. Her iki tak\u0131m\u0131 da tebrik ediyorum\" a\u00e7\u0131klamas\u0131n\u0131 yapt\u0131. - \u0130STANBUL\n\nKaynak: \u0130HA", "keywords": [], "meta_keywords": [""], "tags": ["Mehmet \u00d6zdilek", "Galatasaray"], "authors": [], "publish_date": null, "summary": "", "article_html": "", "meta_description": "Denizlispor Teknik Direkt\u00f6r\u00fc Mehmet \u00d6zdilek, Galatasaray kar\u015f\u0131s\u0131nda sergilenen oyunun umut verici oldu\u011funu dile getirerek, gol vuru\u015flar\u0131ndaki beceriksizli\u011fe dikkat \u00e7ekti.", "meta_lang": "tr", "meta_favicon": "/touch-icon-iphone.png", "meta_data": {"description": "Denizlispor Teknik Direkt\u00f6r\u00fc Mehmet \u00d6zdilek, Galatasaray kar\u015f\u0131s\u0131nda sergilenen oyunun umut verici oldu\u011funu dile getirerek, gol vuru\u015flar\u0131ndaki beceriksizli\u011fe dikkat \u00e7ekti.", "image": "https://foto.haberler.com/haber/2020/01/19/mehmet-ozdilek-son-vuruslarda-beceriksizdik-12832802_local.jpg", "medium": "news", "dateCreated": "2020-01-19T19:08:00+03:00", "dateUpdated": "2020-01-19T19:13:33+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Mehmet \u00d6zdilek: 'Son vuru\u015flarda beceriksizdik'", "description": "Denizlispor Teknik Direkt\u00f6r\u00fc Mehmet \u00d6zdilek, Galatasaray kar\u015f\u0131s\u0131nda sergilenen oyunun umut verici oldu\u011funu dile getirerek, gol vuru\u015flar\u0131ndaki beceriksizli\u011fe dikkat \u00e7ekti.", "url": "https://www.haberler.com/mehmet-ozdilek-son-vuruslarda-beceriksizdik-12832802-haberi/", "image": {"identifier": "https://foto.haberler.com/haber/2020/01/19/mehmet-ozdilek-son-vuruslarda-beceriksizdik-12832802_local.jpg", "secure_url": "https://foto.haberler.com/haber/2020/01/19/mehmet-ozdilek-son-vuruslarda-beceriksizdik-12832802_local.jpg", "width": 1274, "height": 675}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/mehmet-ozdilek-son-vuruslarda-beceriksizdik-12832802-haberi/"}