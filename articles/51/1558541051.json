{"source_url": "https://web.archive.org", "url": "https://web.archive.org/web/20200326211852id_/https://www.sondakika.com/haber/haber-abd-de-dayanikli-mal-siparisleri-subatta-artti-13052664/", "title": "ABD'de dayan\u0131kl\u0131 mal sipari\u015fleri \u015fubatta artt\u0131", "top_image": "https://foto.sondakika.com/haber/2020/03/25/abd-de-dayanikli-mal-siparisleri-subatta-artt-13052664_local_sd.jpg", "meta_img": "https://foto.sondakika.com/haber/2020/03/25/abd-de-dayanikli-mal-siparisleri-subatta-artt-13052664_local_sd.jpg", "images": ["https://mc.yandex.ru/watch/14078032", "https://foto.sondakika.com/haber/2020/03/26/turkiye-en-cok-koronavirus-vakasinin-goruldugu-13057957_7785_170.jpg", "https://web.archive.org/static/images/Desktop_icon_2x_ios.png", "http://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/Desktop_icon_2x_android.png", "https://web.archive.org/static/reklam/advertisement.gif?ads=1", "https://foto.sondakika.com/haber/2020/03/26/iste-koronavirusun-akcigerlerde-yol-actigi-hasar-13058007_544_170.jpg", "https://web.archive.org/static/images/blank.gif", "https://web.archive.org/static/images/sosyal/icons/facebook.png", "https://web.archive.org/static/images/sosyal/icons/twitter.png", "https://foto.sondakika.com/haber/2020/03/26/mike-tyson-dan-olay-itiraf-annemin-13057962_5980_170.jpg", "https://web.archive.org/static/images/huawei-app-gallery-apk-download-link@2x.png", "https://foto.sondakika.com/haber/2020/03/25/abd-de-dayanikli-mal-siparisleri-subatta-artt-13052664_local_sd.jpg", "https://web.archive.org/static/images/Logo2x.png", "https://foto.sondakika.com/haber/2020/03/26/son-dakika-semt-pazarlarinda-temel-gida-ve-13057980_3852_170.jpg", "https://web.archive.org/static/images/sosyal/icons/whatsapp.png"], "movies": [], "text": "ABD'de dayan\u0131kl\u0131 mal sipari\u015fleri, \u015fubatta ayl\u0131k y\u00fczde 1,2 art\u0131\u015fla 249,4 milyar dolara y\u00fckseldi.\n\nABD Ticaret Bakanl\u0131\u011f\u0131, \u015fubat ay\u0131na ili\u015fkin dayan\u0131kl\u0131 mal sipari\u015fleri verilerini a\u00e7\u0131klad\u0131.\n\nBuna g\u00f6re, dayan\u0131kl\u0131 mallara y\u00f6nelik sipari\u015fler, \u015fubatta bir \u00f6nceki aya g\u00f6re y\u00fczde 1,2 artarak 249,4 milyar dolara ula\u015ft\u0131.\n\nS\u00f6z konusu veriye y\u00f6nelik y\u00f6nelik piyasa beklentisi, dayan\u0131kl\u0131 t\u00fcketim mal\u0131 sipari\u015flerinin y\u00fczde 0,8 azalmas\u0131 y\u00f6n\u00fcndeydi.\n\nSipari\u015flerin \u015fubat ay\u0131nda y\u00fckseli\u015f g\u00f6stermesinde, ula\u015f\u0131m ekipmanlar\u0131na y\u00f6nelik sipari\u015flerin artmas\u0131 belirleyici rol oynad\u0131. Ula\u015f\u0131m ekipmanlar\u0131na ili\u015fkin sipari\u015fler bu ayda y\u00fczde 4,6 artarak 87 milyar dolara y\u00fckseldi.\n\nOcak ay\u0131na ait dayan\u0131kl\u0131 mal sipari\u015flerindeki art\u0131\u015f y\u00fczde 0,1'e, sipari\u015flerin toplam tutar\u0131 da 246,5 milyar dolara revize edildi.\n\n\u00d6mr\u00fc en az 3 y\u0131l\u0131 bulan \u00fcr\u00fcnlerden olu\u015fan dayan\u0131kl\u0131 t\u00fcketim mallar\u0131na y\u00f6nelik sipari\u015fler, sanayi \u00fcretimine ili\u015fkin bilgi vermesi a\u00e7\u0131s\u0131ndan \u00f6nem ta\u015f\u0131yor.", "keywords": [], "meta_keywords": [""], "tags": [], "authors": [], "publish_date": "Wed Mar 25 15:58:12 2020", "summary": "", "article_html": "", "meta_description": "ABD\u2019de dayan\u0131kl\u0131 mal sipari\u015fleri, \u015fubatta ayl\u0131k y\u00fczde 1,2 art\u0131\u015fla 249,4 milyar dolara y\u00fckseldi.", "meta_lang": "tr", "meta_favicon": "/favicon.ico", "meta_data": {"description": "ABD\u2019de dayan\u0131kl\u0131 mal sipari\u015fleri, \u015fubatta ayl\u0131k y\u00fczde 1,2 art\u0131\u015fla 249,4 milyar dolara y\u00fckseldi.", "viewport": "width=1000, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "robots": "index, follow", "og": {"article": {"section": "Economy", "published_time": "2020-03-25T15:58:12+03:00"}, "title": "ABD'de dayan\u0131kl\u0131 mal sipari\u015fleri \u015fubatta artt\u0131 - Son Dakika Ekonomi", "description": "ABD\u2019de dayan\u0131kl\u0131 mal sipari\u015fleri, \u015fubatta ayl\u0131k y\u00fczde 1,2 art\u0131\u015fla 249,4 milyar dolara y\u00fckseldi.", "type": "Article", "site_name": "Sondakika.com", "url": "https://www.sondakika.com/haber/haber-abd-de-dayanikli-mal-siparisleri-subatta-artti-13052664/", "locale": "tr", "image": "https://foto.sondakika.com/haber/2020/03/25/abd-de-dayanikli-mal-siparisleri-subatta-artt-13052664_local_sd.jpg"}, "msapplication-starturl": "https://www.sondakika.com", "article": {"modified": "2020-03-25T15:58:12+03:00"}, "fb": {"app_id": 1796825793864208}, "twitter": {"site": "@sondakikacom", "creator": "@sondakikacom", "card": "summary"}, "dateUpdated": "2020-03-25T15:58:12+03:00", "msvalidate.01": "C043A8E7202FBDE0AC7B60B68F77938B"}, "canonical_link": "https://www.sondakika.com/haber/haber-abd-de-dayanikli-mal-siparisleri-subatta-artti-13052664/"}