{"source_url": "https://www.haberler.com", "url": "https://www.haberler.com/taklalar-atan-otomobil-alev-aldi-1-olu-13053927-haberi/", "title": "Taklalar atan otomobil alev ald\u0131: 1 \u00f6l\u00fc", "top_image": "https://foto.haberler.com/haber/2020/03/25/taklalar-atan-otomobil-alev-aldi-1-olu-13053927_o.jpg", "meta_img": "https://foto.haberler.com/haber/2020/03/25/taklalar-atan-otomobil-alev-aldi-1-olu-13053927_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://foto.haberler.com/haber/2020/03/25/taklalar-atan-otomobil-alev-aldi-1-olu-13053927_o.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Taklalar atan otomobil alev ald\u0131: 1 \u00f6l\u00fc Denizli'de kontrolden \u00e7\u0131kan otomobil taklalar atarak \u015farampole yuvarland\u0131.\n\nDenizli'de kontrolden \u00e7\u0131kan otomobil taklalar atarak \u015farampole yuvarland\u0131. Otomobil alev al\u0131rken, kazada s\u00fcr\u00fcc\u00fc hayat\u0131n\u0131 kaybetti.\n\nEdinilen bilgilere g\u00f6re, Tavas il\u00e7esi Akyar Mahallesi'nde Cengiz Matpan (37) idaresindeki 20 FZ 616 plakal\u0131 otomobil, s\u00fcr\u00fcc\u00fcs\u00fcn\u00fcn direksiyon hakimiyetini kaybetmesi sonucu \u015farampole yuvarland\u0131. Taklalar atarak yuvarlanan otomobil bir anda alev topuna d\u00f6nd\u00fc. Olay\u0131n ard\u0131ndan \u00e7evredeki vatanda\u015flar 112 Acil \u00c7a\u011fr\u0131 Merkezi'ne ihbarda bulundu. \u0130hbar \u00fczerine olay yerine \u00e7ok say\u0131da jandarma, sa\u011fl\u0131k ve itfaiye ekipleri sevk edildi. \u0130tfaiye ekipleri alevlerin sard\u0131\u011f\u0131 otomobili h\u0131zl\u0131 bir m\u00fcdahale sonucu s\u00f6nd\u00fcrebildi. \u0130tfaiye ekiplerinin so\u011futma \u00e7al\u0131\u015fmalar\u0131n\u0131n ard\u0131ndan Matpan'\u0131n cans\u0131z bedenine ula\u015f\u0131ld\u0131. Olay yeri inceleme ekiplerinin detayl\u0131 incelemesinin ard\u0131ndan alevler i\u00e7inde can veren Matpan'\u0131n cenazesi otopsi yap\u0131lmak \u00fczere Pamukkale \u00dcniversitesi E\u011fitim ve Ara\u015ft\u0131rma Hastanesi'ne kald\u0131r\u0131ld\u0131.\n\nOlay\u0131n ard\u0131ndan ba\u015flat\u0131lan soru\u015fturma devam ediyor. - DEN\u0130ZL\u0130\n\nKaynak: \u0130HA", "keywords": [], "meta_keywords": ["\u0130tfaiye", "Denizli", "3. Sayfa"], "tags": [], "authors": [], "publish_date": null, "summary": "", "article_html": "", "meta_description": "Taklalar atan otomobil alev ald\u0131: 1 \u00f6l\u00fc Denizli'de kontrolden \u00e7\u0131kan otomobil taklalar atarak \u015farampole yuvarland\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Taklalar atan otomobil alev ald\u0131: 1 \u00f6l\u00fc Denizli'de kontrolden \u00e7\u0131kan otomobil taklalar atarak \u015farampole yuvarland\u0131.", "keywords": "\u0130tfaiye, Denizli, 3. Sayfa", "image": "https://foto.haberler.com/haber/2020/03/25/taklalar-atan-otomobil-alev-aldi-1-olu-13053927_o.jpg", "robots": "index, follow", "medium": "news", "dateCreated": "2020-03-25T21:48:32+03:00", "dateUpdated": "2020-03-25T22:28:37+03:00", "msapplication-starturl": "https://www.haberler.com", "article": {"id": 13053927, "author": "Haberler.com", "section": {"identifier": "3-sayfa", "type": "Detail Page", "list": "3-sayfa"}, "tag": "\u0130tfaiye, Denizli, 3. Sayfa"}, "og": {"url": "https://www.haberler.com/taklalar-atan-otomobil-alev-aldi-1-olu-13053927-haberi/", "site_name": "Haberler.com", "locale": "tr_TR", "type": "article", "title": "Taklalar atan otomobil alev ald\u0131: 1 \u00f6l\u00fc", "description": "Denizli'de kontrolden \u00e7\u0131kan otomobil taklalar atarak \u015farampole yuvarland\u0131.", "image": {"identifier": "https://foto.haberler.com/haber/2020/03/25/taklalar-atan-otomobil-alev-aldi-1-olu-13053927_o.jpg", "secure_url": "https://foto.haberler.com/haber/2020/03/25/taklalar-atan-otomobil-alev-aldi-1-olu-13053927_o.jpg", "width": 640, "height": 855}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/taklalar-atan-otomobil-alev-aldi-1-olu-13053927-haberi/", "card": "summary_large_image", "site": "Haberler", "title": "Taklalar atan otomobil alev ald\u0131: 1 \u00f6l\u00fc", "description": "Denizli'de kontrolden \u00e7\u0131kan otomobil taklalar atarak \u015farampole yuvarland\u0131.", "image": "https://foto.haberler.com/haber/2020/03/25/taklalar-atan-otomobil-alev-aldi-1-olu-13053927_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/taklalar-atan-otomobil-alev-aldi-1-olu-13053927-haberi/"}