{"source_url": "https://www.milliyet.com.tr", "url": "https://www.milliyet.com.tr/gundem/pendikte-4-katli-binanin-balkonlari-coktu-6169764", "title": "Pendik'te 4 katl\u0131 binan\u0131n balkonlar\u0131 \u00e7\u00f6kt\u00fc", "top_image": "https://i2.milimaj.com/i/milliyet/75/0x0/5e7425d2554283086c4d6907.jpg", "meta_img": "https://i2.milimaj.com/i/milliyet/75/0x0/5e7425d2554283086c4d6907.jpg", "images": ["https://i2.milimaj.com/i/milliyet/75/0x0/5e7425d2554283086c4d6907.jpg", "https://i2.milimaj.com/i/milliyet/75/0x410/5e7425d2554283086c4d6907.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://s.milimaj.com/images/milliyet/milliyet_logo.png", "https://s.milimaj.com/images/common/backtohome.png", "https://s.milimaj.com/images/milliyet/milliyettv-logo-white.png"], "movies": [], "text": "Bat\u0131 Mahallesi Dr. Orhan Maltepe Caddesi'ndeki 4 katl\u0131 bir binan\u0131n \u00fc\u00e7\u00fcnc\u00fc ve d\u00f6rd\u00fcnc\u00fc katlar\u0131ndaki balkonlar, saat 01.30 s\u0131ralar\u0131nda b\u00fcy\u00fck bir g\u00fcr\u00fclt\u00fcyle \u00e7\u00f6kt\u00fc. \u00c7\u00f6kme s\u0131ras\u0131nda herhangi gibi can kayb\u0131 ya da yaralanma olmad\u0131\u011f\u0131 \u00f6\u011frenildi. Olay sonras\u0131 apartman sakinleri evlerinden \u00e7\u0131karak soka\u011fa \u00e7\u0131kt\u0131. \u0130hbar \u00fczerine, olay yerinde polis, itfaiye ve belediye ekipleri sevk edildi. Olay yerine gelen polis ekipleri, \u00e7evrede g\u00fcvenlik \u00f6nlemi al\u0131rken, belediye ekipleri de binada incelemelerde bulundu. Balkonlar\u0131 \u00e7\u00f6ken bina, ekipler taraf\u0131ndan m\u00fch\u00fcrlenirken, yan\u0131ndaki bina da tedbir ama\u00e7l\u0131 olarak ekipler taraf\u0131ndan bo\u015falt\u0131ld\u0131.\n\nOTELE YERLE\u015eT\u0130R\u0130LD\u0130LER\n\nM\u00fch\u00fcrlenen 2 binada oturan baz\u0131 vatanda\u015flardan baz\u0131lar\u0131 yak\u0131nlar\u0131n\u0131n evine giderken, baz\u0131lar\u0131 da Pendik Belediyesi ekiplerince otele yerle\u015ftirildi. Binada bulunan ya\u015fl\u0131 iki kad\u0131n ise belediye ve sa\u011fl\u0131k ekiplerince binadan indirilerek, Pendik Belediyesi taraf\u0131ndan otele yerle\u015ftirildi.\n\nBinalar\u0131n y\u0131k\u0131l\u0131p y\u0131k\u0131lmayaca\u011f\u0131, incelemelerin tamamlanmas\u0131ndan sonra netle\u015fecek.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Son Dakika G\u00fcncel Haberler - Pendik'te balkonlar\u0131 \u00e7\u00f6ken bina ile yan\u0131ndaki ba\u015fka bir bina \u00e7\u00f6kme riski nedeniyle m\u00fch\u00fcrlendi. Tedbir ama\u00e7l\u0131 olarak bo\u015falt\u0131ld\u0131\u011f\u0131 \u00f6\u011frenilen binada oturan vatanda\u015flardan baz\u0131lar\u0131 yak\u0131nlar\u0131n\u0131n yan\u0131na yerle\u015fti, baz\u0131lar\u0131 da belediye taraf\u0131ndan otele yerle\u015ftirildi. Olayla ilgili incelemeler s\u00fcr\u00fcyor.", "meta_lang": "tr", "meta_favicon": "https://s.milimaj.com/favicon/apple-touch-icon.png?v=octo-4.0.50.302", "meta_data": {"viewport": "width=device-width, initial-scale=1, maximum-scale=1, user-scalable=no", "og": {"url": "https://www.milliyet.com.tr/gundem/pendikte-4-katli-binanin-balkonlari-coktu-6169764", "title": "Pendik'te 4 katl\u0131 binan\u0131n balkonlar\u0131 \u00e7\u00f6kt\u00fc", "type": "article", "image": "https://i2.milimaj.com/i/milliyet/75/0x0/5e7425d2554283086c4d6907.jpg", "site_name": "Milliyet", "description": "Pendik'te balkonlar\u0131 \u00e7\u00f6ken bina ile yan\u0131ndaki ba\u015fka bir bina \u00e7\u00f6kme riski nedeniyle m\u00fch\u00fcrlendi. Tedbir ama\u00e7l\u0131 olarak bo\u015falt\u0131ld\u0131\u011f\u0131 \u00f6\u011frenilen binada oturan vatanda\u015flardan baz\u0131lar\u0131 yak\u0131nlar\u0131n\u0131n yan\u0131na yerle\u015fti, baz\u0131lar\u0131 da belediye taraf\u0131ndan otele yerle\u015ftirildi. Olayla ilgili incelemeler s\u00fcr\u00fcyor."}, "description": "Son Dakika G\u00fcncel Haberler - Pendik'te balkonlar\u0131 \u00e7\u00f6ken bina ile yan\u0131ndaki ba\u015fka bir bina \u00e7\u00f6kme riski nedeniyle m\u00fch\u00fcrlendi. Tedbir ama\u00e7l\u0131 olarak bo\u015falt\u0131ld\u0131\u011f\u0131 \u00f6\u011frenilen binada oturan vatanda\u015flardan baz\u0131lar\u0131 yak\u0131nlar\u0131n\u0131n yan\u0131na yerle\u015fti, baz\u0131lar\u0131 da belediye taraf\u0131ndan otele yerle\u015ftirildi. Olayla ilgili incelemeler s\u00fcr\u00fcyor.", "twitter": {"card": "summary_large_image", "site": "@Milliyet", "creator": "@Milliyet", "url": "https://www.milliyet.com.tr/gundem/pendikte-4-katli-binanin-balkonlari-coktu-6169764", "title": "Pendik'te 4 katl\u0131 binan\u0131n balkonlar\u0131 \u00e7\u00f6kt\u00fc", "description": "Pendik'te balkonlar\u0131 \u00e7\u00f6ken bina ile yan\u0131ndaki b...", "image": "https://i2.milimaj.com/i/milliyet/75/0x0/5e7425d2554283086c4d6907.jpg"}, "msapplication-TileColor": "#ffffff", "msapplication-config": "https://s.milimaj.com/favicon/browserconfig.xml?v=octo-4.0.50.302", "theme-color": "#ffffff", "robots": "index,follow", "Classification": "News"}, "canonical_link": "https://www.milliyet.com.tr/gundem/pendikte-4-katli-binanin-balkonlari-coktu-6169764"}