{"source_url": "https://kobieta.wp.pl", "url": "https://kobieta.wp.pl/koronawirus-w-polsce-czy-po-18-maja-bedzie-mozna-zorganizowac-wesele-6510073789462657a", "title": "Koronawirus w Polsce. Czy po 18 maja b\u0119dzie mo\u017cna zorganizowa\u0107 wesele?", "top_image": "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkhKYHZ0S3wsVk5-cGofJDgCCCo0KlcqJhIKLjM1Vz04SBs_LWoPfHsDEzw0KRg0ewIXLSEhVilmBR9-fCMaYGJQSitpcUh-MkobLHYnVHRkUk4tcXJOeTUGHm05", "meta_img": "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkhKYHZ0S3wsVk5-cGofJDgCCCo0KlcqJhIKLjM1Vz04SBs_LWoPfHsDEzw0KRg0ewIXLSEhVilmBR9-fCMaYGJQSitpcUh-MkobLHYnVHRkUk4tcXJOeTUGHm05", "images": ["https://v.wpimg.pl/ODEyMTgzYCUkGztnSAFtMGdDbz0OWGNmMFt3dkg1YHF1AXhkSB5hMzUQIDNJCiNrdEl_YlJMdnZzQGBiU0h4c3xIfGBIESAmLBw5NUoJNSEjHCB6FxQoZjg=", "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkg1YHF1AXhkSB5hMzUQIDNJCiNrd0h9Z1FPen18T2BlVEh3dHNAeWNIESAmLBw5NUkKISNnBA==", "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkg1YHBwAXlhSB5hMzUQIDNJCiNrdEl_YlJMdnZzQGBiU0h4c3xIfGBIESAmLBw5NUoJNSEjHCB6FxQoZjg=", "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkg1YHBwAXlhSB5hMzUQIDNJCiNrdE59ZFdPfnV9S2BgVU18dnNNeG1IESAmLBw5NUkKISNnBA==", "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkg1YHBwAXlhSB5hMzUQIDNJCiNrdE15ZVFJe3d8SmBlVE53c3NBe2JUVSQrJxAoIEkKISNnBA==", "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkg1YHF1AXhkSB5hMzUQIDNJCiNrdE15ZVFJe3d8SmBlVE53c3NBe2JUVSQrJxAoIEkKISNnBA==", "https://kobieta.wp.pl/ODEyMTgzYCUkGztnSAFtMGdDbzAIWGNmMFt3dkgIf319S39tUU95dWoKJTsQVCgtI0Y-JhFHJCsnECggBlwuJzEQIjpaEDwrIx9rJAtHPyUuFmsiWk9hcGcE", "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkhKYHZ0S3wsVk5-cGofJDgCCCo0KlcqJhIKLjM1Vz04SBs_LWoPfHsDEzw0KRg0ewIXLSEhVilmBR9-fCMaYGJQSitpcUh-MkobLHYnVHRkUk4tcXJOeTUGHm05", "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkg1YHBwAXlhSB5hMzUQIDNJCiNrdE91bVVOfnN1S2B5Vk53d3dOdWNRQmAvKhskMRMbYTQrHm8p", "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkg1YHJxTTVgVUNgIiwVKCYCCiBqIgs4JAYNP2o1FWI1FxNgMnRWKT0UCiMlPFYoOQUfK2shSy8xVkIpJ2hPemQDV3t1dh9gNQRILWl8SXhgBU94c3EYLDBFBw==", "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkg1YHF1AXhkSB5hMzUQIDNJCiNrdE91bVVOfnN1S2B5Vk53d3dOdWNRQmAvKhskMRMbYTQrHm8p", "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkg1YHBwAXlhSB5hMzUQIDNJCiNrd0h9Z1FPen18T2BlVEh3dHNAeWNIESAmLBw5NUkKISNnBA==", "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkg1YHFzAXlhSBNhMzVXPThIG2Atago5M0gKJCJqGyp6FxQoZjg=", "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkg1YHF1AXhkSB5hMzUQIDNJCiNrdE59ZFdPfnV9S2BgVU18dnNNeG1IESAmLBw5NUkKISNnBA=="], "movies": [], "text": "Przysz\u0142e panny m\u0142ode czekaj\u0105 z niecierpliwo\u015bci\u0105 na decyzj\u0119 rz\u0105du w sprawie organizacji wesel podczas epidemii koronawirusa. 13 maja w trakcie konferencji prasowej o III etapie odmra\u017cania gospodarki \u0141ukasz Szumowski odpowiedzia\u0142 na pytanie, co z organizacj\u0105 wesel.\n\n\u2013 Wiemy te\u017c, \u017ce nic nie b\u0119dzie tak, jak wcze\u015bniej. Ale ten powr\u00f3t do normalno\u015bci, do tej \"nowej normalno\u015bci\" w\u0142a\u015bnie, jest zale\u017cny od tego, jak b\u0119dziemy przestrzega\u0107 restrykcji \u2013 oznajmi\u0142 Mateusz Morawiecki podczas konferencji prasowej o III etapie odmra\u017cania gospodarki.\n\nZgodnie z decyzj\u0105 rz\u0105du cz\u0119\u015b\u0107 us\u0142ugodawc\u00f3w b\u0119dzie mog\u0142a ponownie uruchomi\u0107 swoj\u0105 dzia\u0142alno\u015b\u0107. Wszyscy musz\u0105 jednak przestrzega\u0107 okre\u015blonych zasad bezpiecze\u0144stwa. Ju\u017c od 18 maja wielu Polak\u00f3w skorzysta z us\u0142ug fryzjer\u00f3w, kosmetyczek, a nawet b\u0119dzie mog\u0142o wybra\u0107 si\u0119 do kina plenerowego czy restauracji. Wiadomo\u015bci te nie dla wszystkich s\u0105 satysfakcjonuj\u0105ce. Przysz\u0142e panny m\u0142ode ca\u0142y czas tkwi\u0105 w niepewno\u015bci, czy ich wesele si\u0119 odb\u0119dzie.\n\nWesela w trakcie pandemii koronawirusa Minister zdrowia \u0141ukasz Szumowski poinformowa\u0142, \u017ce na tym etapie nic nie zmienia si\u0119 w kwestii organizacji wesel. \u2013 Pozw\u00f3lmy ruszy\u0107 sektorowi gastronomicznemu, zanim b\u0119dziemy m\u00f3wi\u0107 o weselach. Dajmy sobie troch\u0119 czasu. Zobaczymy, jak wygl\u0105da sytuacja \u2013 odpowiedzia\u0142 na pytanie. Oznacza to, \u017ce organizacja wesel nadal nie b\u0119dzie mo\u017cliwa.\n\nZmieni\u0142y si\u0119 r\u00f3wnie\u017c zasady odno\u015bnie uroczysto\u015bci religijnych. Od najbli\u017cszej niedzieli tj. 17 maja, w ko\u015bciele mo\u017ce znajdowa\u0107 si\u0119 1osoba na 10 m kw. Dotychczas przestrze\u0144 pomi\u0119dzy wiernymi musia\u0142a wynosi\u0107 15 m kw.\n\nZobacz tak\u017ce: \"Zosta\u0142am bez kasy i bez pracy\". Paulina M\u0142ynarska o swoim kryzysie", "keywords": [], "meta_keywords": ["koronawirus", "wesele", "odmra\u017canie gospodarki"], "tags": ["panny m\u0142ode", "wesele", "koronawirus", "odmra\u017canie gospodarki", "Przepisy na grilla"], "authors": ["Oprac. Klaudia Kolasa"], "publish_date": "Wed May 13 12:46:00 2020", "summary": "", "article_html": "", "meta_description": "Przysz\u0142e panny m\u0142ode czekaj\u0105 z niecierpliwo\u015bci\u0105 na decyzj\u0119 rz\u0105du w sprawie organizacji wesel podczas epidemii koronawirusa. 13 maja w trakcie konferencji prasowej o III etapie odmra\u017cania gospodarki \u0141ukasz", "meta_lang": "pl", "meta_favicon": "https://kobieta.wp.pl/ODEyMTgzYCUkGztnSAFtG2dDbws4JRAbGiYSCzglEBsaJhILOCUQGxomEgs4JRAbGiYSCzglEBsaJhILOCUQGxomEgs4JRAbGiYSCzglEBsaJhILOCUQGxomEgs4JRAbGiYSCzglEBsaJhILOCUQGxomEgs4JRAbGiYSCzglEBsaJhILOCUQGxomEgs4JRAbGiYSCzglEBsaJhILOCUQGxomEgs4JRAbGiYSCzglEBsaJhILOCUQGxomEgs4JRAbGiYSCzglEBsaJhILOCUQGxomEgs4JRAbGiYSCzglEBsaJhILOCUQGxomEgs4JRAbGiYSCzglEBsaJhILOCUQGxomEgs4JRAbGiYSCzglEBsaJhILOCUQGxomEgs4JRAbGiYSCzglEBsaJm94RQ9tfmdWPiAGDiYnakpjbElIeXRqT39lAx4tIXwbKDBUGXtydRh6MFBKLiZ9S34wAx54JSNXJDcIWDI=", "meta_data": {"gaf": "akehliek", "og": {"site_name": "kobieta.wp.pl", "locale": "pl_PL", "url": "https://kobieta.wp.pl/koronawirus-w-polsce-czy-po-18-maja-bedzie-mozna-zorganizowac-wesele-6510073789462657a", "type": "article", "title": "Koronawirus w Polsce. Czy po 18 maja b\u0119dzie mo\u017cna zorganizowa\u0107 wesele?", "description": "Przysz\u0142e panny m\u0142ode czekaj\u0105 z niecierpliwo\u015bci\u0105 na decyzj\u0119 rz\u0105du w sprawie organizacji wesel podczas epidemii koronawirusa. 13 maja w trakcie konferencji prasowej o III etapie odmra\u017cania gospodarki \u0141ukasz", "image": "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkhKYHZ0S3wsVk5-cGofJDgCCCo0KlcqJhIKLjM1Vz04SBs_LWoPfHsDEzw0KRg0ewIXLSEhVilmBR9-fCMaYGJQSitpcUh-MkobLHYnVHRkUk4tcXJOeTUGHm05"}, "fb": {"app_id": 227957087405158, "pages": 133002276750780}, "twitter": {"site": "@wirtualnapolska", "domain": "kobieta.wp.pl", "card": "summary_large_image", "url": "https://kobieta.wp.pl/koronawirus-w-polsce-czy-po-18-maja-bedzie-mozna-zorganizowac-wesele-6510073789462657a", "description": "Przysz\u0142e panny m\u0142ode czekaj\u0105 z niecierpliwo\u015bci\u0105 na decyzj\u0119 rz\u0105du w sprawie organizacji wesel podczas epidemii koronawirusa. 13 maja w trakcie konferencji prasowej o III etapie odmra\u017cania gospodarki \u0141ukasz", "image": "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkhKYHZ0S3wsVk5-cGofJDgCCCo0KlcqJhIKLjM1Vz04SBs_LWoPfHsDEzw0KRg0ewIXLSEhVilmBR9-fCMaYGJQSitpcUh-MkobLHYnVHRkUk4tcXJOeTUGHm05"}, "google-site-verification": "RCgsopChr4I-gwsar6utLms3HxO6lrgw6GO3SfzHsQg", "keywords": "koronawirus, wesele, odmra\u017canie gospodarki", "article": {"publisher": "https://www.facebook.com/kobietawppl", "published_time": "2020-05-13T12:46:00.000Z", "modified_time": "2020-05-13T13:55:03.000Z"}, "artice": {"tag": "koronawirus, wesele, odmra\u017canie gospodarki"}, "news_keywords": "koronawirus, wesele, odmra\u017canie gospodarki", "author": "oprac. Klaudia Kolasa", "description": "Przysz\u0142e panny m\u0142ode czekaj\u0105 z niecierpliwo\u015bci\u0105 na decyzj\u0119 rz\u0105du w sprawie organizacji wesel podczas epidemii koronawirusa. 13 maja w trakcie konferencji prasowej o III etapie odmra\u017cania gospodarki \u0141ukasz", "msapplication-TileImage": "https://v.wpimg.pl/ODEyMTgzYCUkGztnSAFtMGdDbz0OWGNmMFt3dkg1YHVxTTVlU05gIGsOPT0KHWE0KVZ8Y1ROenN0QXh5Vkp9fHxJemxfSmAiJA8kNwgUYnV8SzVlXkhhNCsebyk=", "theme-color": "#ba6d78"}, "canonical_link": "https://kobieta.wp.pl/koronawirus-w-polsce-czy-po-18-maja-bedzie-mozna-zorganizowac-wesele-6510073789462657a"}