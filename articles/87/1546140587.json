{"source_url": "http://www.corumhakimiyet.net", "url": "http://www.corumhakimiyet.net/guncel/asgin-dan-akar-a-hayirli-olsun-ziyareti-h14494.html", "title": "A\u015fg\u0131n'dan Akar'a hay\u0131rl\u0131 olsun ziyareti", "top_image": "http://www.corumhakimiyet.net/images/resize/100/600x315/haberler/2020/03/asgin-dan-akar-a-hayirli-olsun-ziyareti_ea637.jpg", "meta_img": "http://www.corumhakimiyet.net/images/resize/100/600x315/haberler/2020/03/asgin-dan-akar-a-hayirli-olsun-ziyareti_ea637.jpg", "images": ["http://www.corumhakimiyet.net/_themes/hs-retina/images/ikindi.png?v=728801556", "http://www.corumhakimiyet.net/images/resize/98/127x82/haberler/thumbs/2020/03/sarigimizi_cubbemizi_rahat_birakin_h14464_dc2e2.jpg", "http://www.corumhakimiyet.net/images/resize/98/127x82/haberler/thumbs/2020/03/corumda_her_yerde_dezenfekte_ediliyor_h14477_0de3f.jpg", "http://www.corumhakimiyet.net/images/resize/98/334x215/haberler/thumbs/2020/03/8-aylik-kolonya-stogu-bir-gunde-bitti_d901b.jpg", "http://www.corumhakimiyet.net/images/resize/100/600x315/haberler/2020/03/asgin-dan-akar-a-hayirli-olsun-ziyareti_ea637.jpg", "http://www.corumhakimiyet.net/images/banner/retina-logo.png", "http://www.corumhakimiyet.net/_themes/hs-retina/images/aksam.png?v=357438933", "http://www.corumhakimiyet.net/_themes/hs-retina/images/yatsi.png?v=1053344729", "http://www.corumhakimiyet.net/images/resize/98/334x215/haberler/thumbs/2020/03/epilepsi-hastalarina-ehliyet-umudu_5ccd8.jpg", "http://www.corumhakimiyet.net/_themes/hs-retina/images/imsak.png?v=505223980", "http://www.corumhakimiyet.net/images/resize/100/656x400/haberler/2020/03/asgin-dan-akar-a-hayirli-olsun-ziyareti_ea637.jpg", "http://www.corumhakimiyet.net/images/resize/98/127x82/haberler/thumbs/2020/03/eczanelerde_maske_sikintisi_h14485_db990.jpg", "http://www.corumhakimiyet.net/images/banner/corum_hakimiyet_logo_250x50_1.png", "http://www.corumhakimiyet.net/_themes/hs-retina/images/mosque.svg?v=1431195110", "http://www.corumhakimiyet.net/images/resize/98/127x82/haberler/thumbs/2020/03/multecilerin_evinde_cikan_yangin_korkuttu_h14471_29960.jpg", "http://www.corumhakimiyet.net/images/resize/98/127x82/haberler/thumbs/2020/03/ezgi_hayata_tutunacagi_kalbi_bekliyor_h14484_e5b92.jpg", "http://www.corumhakimiyet.net/images/resize/98/334x215/haberler/thumbs/2020/03/sokak-arasinda-futbol_5ca90.jpg", "http://www.corumhakimiyet.net/images/resize/98/334x215/haberler/thumbs/2020/03/nadide-mazman-vefat-etti_a55fe.jpg", "http://www.corumhakimiyet.net/images/resize/98/334x215/haberler/thumbs/2020/03/hitude-dijital-donusum-basliyor_5445e.jpg", "http://www.corumhakimiyet.net/_themes/hs-retina/images/gunes.png?v=308617058", "http://www.corumhakimiyet.net/_themes/hs-retina/images/ogle.png?v=656419622", "http://www.corumhakimiyet.net/_themes/hs-retina/images/no_author.jpg", "http://www.corumhakimiyet.net/images/resize/98/320x206/haberler/thumbs/2020/03/her-alanda-kadinlara-ihtiyac-var_ffe02.jpg", "http://www.corumhakimiyet.net/thumb.php?src=http://www.corumhakimiyet.net/images/banner/thumb.png&w=337&h=177&q=95"], "movies": [], "text": "\u00c7orum Belediye Ba\u015fkan\u0131 Dr. Halil \u0130brahim A\u015fg\u0131n, AK Parti Merkez \u0130l\u00e7e Ba\u015fkanl\u0131\u011f\u0131na yeniden se\u00e7ilen Erhan Akar ve yeni y\u00f6netimine hay\u0131rl\u0131 olsun ziyaretinde bulundu.\n\nBelediye Ba\u015fkan Yard\u0131mc\u0131lar\u0131 \u0130smail Ya\u011fbat ve Lemzi \u00c7\u00f6pl\u00fc, AK Parti Belediye Meclis Grup Ba\u015fkan\u0131 Mustafa Tuzcu ve Belediye Meclis \u00dcyelerinin de haz\u0131r bulundu\u011fu ziyarette konu\u015fan Ba\u015fkan A\u015fg\u0131n, merkez il\u00e7e te\u015fkilat\u0131n\u0131n se\u00e7im \u00e7al\u0131\u015fmalar\u0131nda canla ba\u015fla \u00e7al\u0131\u015ft\u0131\u011f\u0131n\u0131 ve \u00f6nemli bir g\u00f6revi yerine getirdi\u011fini s\u00f6yledi.\n\n31 Martta yap\u0131lan yerel se\u00e7imlerde \u00c7orum'daki ba\u015far\u0131da merkez il\u00e7eyle beraber hareket etmelerinin \u00e7ok b\u00fcy\u00fck pay\u0131 oldu\u011funu hat\u0131rlatan Ba\u015fkan A\u015fg\u0131n, \u201cEtraf\u0131m\u0131zdaki illere bak\u0131n, e\u011fer merkez il\u00e7e iyiyse ve uyum i\u00e7erisinde \u00e7al\u0131\u015f\u0131yorlarsa AK Partimiz oradan g\u00fc\u00e7l\u00fc bir \u015fekilde \u00e7\u0131km\u0131\u015f. Merkez il\u00e7e yeteri kadar aktif de\u011filse ya da o uyumu yakalayamam\u0131\u015flarsa bu yerel se\u00e7imleri olumsuz etkilemi\u015ftir.\u201d dedi.\n\nTe\u015fkilatta daha \u00f6nce g\u00f6rev alan ve hizmet eden herkese te\u015fekk\u00fcr eden A\u015fg\u0131n, \u201cMerkez \u0130l\u00e7e her daim bizim g\u00f6ren g\u00f6z\u00fcm\u00fcz, duyan kula\u011f\u0131m\u0131z oldu. Bundan sonra da bu ili\u015fkinin giderek g\u00fc\u00e7lenece\u011fine inan\u0131yorum. Say\u0131n Cumhurba\u015fkan\u0131m\u0131z, Genel Ba\u015fkan\u0131m\u0131z Recep Tayyip Erdo\u011fan'\u0131n davas\u0131nda kimse \u015fahsi bir husumetini g\u00f6z \u00f6n\u00fcne alarak davranamaz. Biz bir olaca\u011f\u0131z, iri olaca\u011f\u0131z, diri olaca\u011f\u0131z, karde\u015f olaca\u011f\u0131z. Bu kutlu davaya hep birlikte hizmet edece\u011fiz\" \u015feklinde konu\u015ftu.\n\nZiyaretten duydu\u011fu memnuniyeti dile getiren Merkez \u0130l\u00e7e Ba\u015fkan\u0131 Erhan Akar da, belediye ile uyum i\u00e7erisinde \u00e7al\u0131\u015ft\u0131klar\u0131nda belediye a\u00e7\u0131s\u0131ndan da te\u015fkilat a\u00e7\u0131s\u0131ndan da ba\u015far\u0131n\u0131n artt\u0131\u011f\u0131n\u0131 belirterek, \"Arkada\u015flar\u0131m\u0131z\u0131n hepsi alanlar\u0131nda ba\u015far\u0131l\u0131 arkada\u015flar. Birlikte de g\u00fczel i\u015fler yapaca\u011f\u0131m\u0131za inan\u0131yorum\" ifadelerini kulland\u0131.\n\nG\u00fcncelleme Tarihi: 12 Mart 2020, 17:37", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "\u00c7orum\u00a0Belediye Ba\u015fkan\u0131 Dr. Halil \u0130brahim A\u015fg\u0131n AK Parti Merkez \u0130l\u00e7e Ba\u015fkanl\u0131\u011f\u0131na yeniden se\u00e7ilen Erhan Akar ve yeni y\u00f6netimine hay\u0131rl\u0131 olsun ziyaretinde", "meta_lang": "tr", "meta_favicon": "http://www.corumhakimiyet.net/_themes/hs-retina/images/favicon.ico", "meta_data": {"description": "\u00c7orum\u00a0Belediye Ba\u015fkan\u0131 Dr. Halil \u0130brahim A\u015fg\u0131n AK Parti Merkez \u0130l\u00e7e Ba\u015fkanl\u0131\u011f\u0131na yeniden se\u00e7ilen Erhan Akar ve yeni y\u00f6netimine hay\u0131rl\u0131 olsun ziyaretinde", "og": {"site_name": "\u00c7orum Hakimiyet Gazetesi", "title": "A\u015fg\u0131n'dan Akar'a hay\u0131rl\u0131 olsun ziyareti", "description": "\u00c7orum\u00a0Belediye Ba\u015fkan\u0131 Dr. Halil \u0130brahim A\u015fg\u0131n AK Parti Merkez \u0130l\u00e7e Ba\u015fkanl\u0131\u011f\u0131na yeniden se\u00e7ilen Erhan Akar ve yeni y\u00f6netimine hay\u0131rl\u0131 olsun ziyaretinde", "image": {"identifier": "http://www.corumhakimiyet.net/images/resize/100/600x315/haberler/2020/03/asgin-dan-akar-a-hayirli-olsun-ziyareti_ea637.jpg", "type": "image/jpeg", "width": 706, "height": 431}, "type": "article", "url": "http://www.corumhakimiyet.net/guncel/asgin-dan-akar-a-hayirli-olsun-ziyareti-h14494.html"}, "twitter": {"card": "summary_large_image", "url": "http://www.corumhakimiyet.net/guncel/asgin-dan-akar-a-hayirli-olsun-ziyareti-h14494.html", "domain": "http://www.corumhakimiyet.net/", "site": "hakimiyet19", "title": "A\u015fg\u0131n'dan Akar'a hay\u0131rl\u0131 olsun ziyareti", "description": "\u00c7orum\u00a0Belediye Ba\u015fkan\u0131 Dr. Halil \u0130brahim A\u015fg\u0131n, AK Parti Merkez \u0130l\u00e7e Ba\u015fkanl\u0131\u011f\u0131na yeniden se\u00e7ilen Erhan Akar ve yeni y\u00f6netimine hay\u0131rl\u0131 olsun ziyaretinde bulundu.", "image": {"src": "http://www.corumhakimiyet.net/images/haberler/2020/03/asgin-dan-akar-a-hayirli-olsun-ziyareti_ea637.jpg"}}, "dc.language": "tr", "dc.source": "http://www.corumhakimiyet.net/", "dc.title": "A\u015fg\u0131n'dan Akar'a hay\u0131rl\u0131 olsun ziyareti", "dc.description": "\u00c7orum\u00a0Belediye Ba\u015fkan\u0131 Dr. Halil \u0130brahim A\u015fg\u0131n AK Parti Merkez \u0130l\u00e7e Ba\u015fkanl\u0131\u011f\u0131na yeniden se\u00e7ilen Erhan Akar ve yeni y\u00f6netimine hay\u0131rl\u0131 olsun ziyaretinde", "fb": {"pages": 108340625877897}}, "canonical_link": "http://www.corumhakimiyet.net/guncel/asgin-dan-akar-a-hayirli-olsun-ziyareti-h14494.html"}