{"source_url": "https://www.haberler.com", "url": "https://www.haberler.com/ingiltere-de-kovid-19-nedeniyle-olenlerin-sayisi-13291725-haberi/", "title": "\u0130ngiltere'de Kovid-19 nedeniyle \u00f6lenlerin say\u0131s\u0131 40 bin s\u0131n\u0131r\u0131na ula\u015ft\u0131", "top_image": "https://foto.haberler.com/haber/2020/06/04/ingiltere-de-kovid-19-nedeniyle-olenlerin-say-13291725_local.jpg", "meta_img": "https://foto.haberler.com/haber/2020/06/04/ingiltere-de-kovid-19-nedeniyle-olenlerin-say-13291725_local.jpg", "images": ["https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://foto.haberler.com/haber/2020/06/04/ingiltere-de-kovid-19-nedeniyle-olenlerin-say-13291725_local.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "\u0130ngiltere'de Kovid-19 nedeniyle \u00f6lenlerin say\u0131s\u0131 40 bin s\u0131n\u0131r\u0131na ula\u015ft\u0131 \u0130ngiltere'de, yeni tip koronavir\u00fcs (Kovid-19) nedeniyle \u00f6lenlerin say\u0131s\u0131 176 artarak 39 bin 904 oldu.\n\n\u0130ngiltere'de, yeni tip koronavir\u00fcs (Kovid-19) nedeniyle \u00f6lenlerin say\u0131s\u0131 176 artarak 39 bin 904 oldu.\n\nUla\u015ft\u0131rma Bakan\u0131 Grant Shapps'\u0131n g\u00fcnl\u00fck bas\u0131n toplant\u0131s\u0131nda verdi\u011fi bilgiye g\u00f6re, \u00fclkede vir\u00fcs nedeniyle \u00f6lenlerin say\u0131s\u0131 son 24 saatte 176 art\u0131\u015fla 39 bin 904'e y\u00fckseldi.\n\n\u00dclkedeki toplam vaka say\u0131s\u0131 da 1805 artarak 281 bin 661'e \u00e7\u0131kt\u0131.\n\nBir g\u00fcnde 220 bin 57 testin yap\u0131ld\u0131\u011f\u0131 \u00fclkede, toplam test say\u0131s\u0131 ise 5 milyon 5 bin 565 oldu.\n\nBakan Shapps, \u00fclkede 15 Haziran'dan itibaren toplu ta\u015f\u0131mada maske takman\u0131n da zorunlu hale gelece\u011fini bildirdi.\n\n\u0130ngiltere'de 15 Haziran itibar\u0131yla temel ihtiya\u00e7 maddeleri d\u0131\u015f\u0131ndaki \u00fcr\u00fcnleri satan perakende d\u00fckkanlar\u0131n\u0131n ve baz\u0131 ortaokullar\u0131n a\u00e7\u0131lmas\u0131 \u00f6ng\u00f6r\u00fcl\u00fcyor.\n\n\u00dclkede may\u0131s ay\u0131 ortas\u0131ndan itibaren gidilen kademeli gev\u015feme ad\u0131mlar\u0131yla baz\u0131 sekt\u00f6rlerde i\u015fba\u015f\u0131 yap\u0131lm\u0131\u015f, ilkokullar\u0131n ilk ve son s\u0131n\u0131flar\u0131 e\u011fitime ba\u015flam\u0131\u015f, a\u00e7\u0131k hava pazarlar\u0131 ve oto galeriler faaliyete ge\u00e7mi\u015fti.\n\nKaynak: AA", "keywords": [], "meta_keywords": ["G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "\u0130ngiltere'de, yeni tip koronavir\u00fcs (Kovid-19) nedeniyle \u00f6lenlerin say\u0131s\u0131 176 artarak 39 bin 904 oldu.", "meta_lang": "tr", "meta_favicon": "/touch-icon-iphone.png", "meta_data": {"description": "\u0130ngiltere'de, yeni tip koronavir\u00fcs (Kovid-19) nedeniyle \u00f6lenlerin say\u0131s\u0131 176 artarak 39 bin 904 oldu.", "keywords": "G\u00fcncel,Haber", "image": "https://foto.haberler.com/haber/2020/06/04/ingiltere-de-kovid-19-nedeniyle-olenlerin-say-13291725_local.jpg", "medium": "news", "dateCreated": "2020-06-04T19:39:02+03:00", "dateUpdated": "2020-06-04T19:39:02+03:00", "msapplication-starturl": "https://www.haberler.com", "article": {"id": 13291725, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "G\u00fcncel"}, "og": {"url": "https://www.haberler.com/ingiltere-de-kovid-19-nedeniyle-olenlerin-sayisi-13291725-haberi/", "site_name": "Haberler.com", "locale": "tr_TR", "type": "article", "title": "\u0130ngiltere'de Kovid-19 nedeniyle \u00f6lenlerin say\u0131s\u0131 40 bin s\u0131n\u0131r\u0131na ula\u015ft\u0131", "description": "\u0130ngiltere'de, yeni tip koronavir\u00fcs (Kovid-19) nedeniyle \u00f6lenlerin say\u0131s\u0131 176 artarak 39 bin 904 oldu.", "image": {"identifier": "https://foto.haberler.com/haber/2020/06/04/ingiltere-de-kovid-19-nedeniyle-olenlerin-say-13291725_local.jpg", "secure_url": "https://foto.haberler.com/haber/2020/06/04/ingiltere-de-kovid-19-nedeniyle-olenlerin-say-13291725_local.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/ingiltere-de-kovid-19-nedeniyle-olenlerin-sayisi-13291725-haberi/", "card": "summary_large_image", "site": "Haberler", "title": "\u0130ngiltere'de Kovid-19 nedeniyle \u00f6lenlerin say\u0131s\u0131 40 bin s\u0131n\u0131r\u0131na ula\u015ft\u0131", "description": "\u0130ngiltere'de, yeni tip koronavir\u00fcs (Kovid-19) nedeniyle \u00f6lenlerin say\u0131s\u0131 176 artarak 39 bin 904 oldu.", "image": "https://foto.haberler.com/haber/2020/06/04/ingiltere-de-kovid-19-nedeniyle-olenlerin-say-13291725_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/ingiltere-de-kovid-19-nedeniyle-olenlerin-sayisi-13291725-haberi/"}