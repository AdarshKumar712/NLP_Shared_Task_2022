{"source_url": "https://www.haberler.com", "url": "https://www.haberler.com/yayladagi-nda-uyusturucuyla-mucadele-toplantisi-12842197-haberi/", "title": "Yaylada\u011f\u0131'nda uyu\u015fturucuyla m\u00fccadele toplant\u0131s\u0131 yap\u0131ld\u0131", "top_image": "https://foto.haberler.com/haber/2020/01/22/yayladagi-nda-uyusturucuyla-mucadele-toplanti-12842197_local.jpg", "meta_img": "https://foto.haberler.com/haber/2020/01/22/yayladagi-nda-uyusturucuyla-mucadele-toplanti-12842197_local.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/google.png", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://foto.haberler.com/haber/2020/01/22/yayladagi-nda-uyusturucuyla-mucadele-toplanti-12842197_local.jpg", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "22.01.2020 16:46 | Son G\u00fcncelleme: 22.01.2020 16:46\n\nHatay'\u0131n Yaylada\u011f\u0131 il\u00e7esinde uyu\u015fturucuyla m\u00fccadele de\u011ferlendirme toplant\u0131s\u0131 d\u00fczenlendi.\n\nYaylada\u011f\u0131 Kaymakam\u0131 Tahir Y\u0131lmaz, Kaymakaml\u0131k Toplant\u0131 Salonunda yap\u0131lan toplant\u0131da, \u00e7ocuklar\u0131n ve gen\u00e7lerin zehirlenmesine asla izin vermeyeceklerini s\u00f6yledi.\n\nUyu\u015fturucu ile m\u00fccadelenin kararl\u0131l\u0131kla s\u00fcrd\u00fcr\u00fclece\u011fini belirten Y\u0131lmaz, \"Gelece\u011fimizin teminat\u0131 olan gen\u00e7lerimizi uyu\u015fturucu ve benzeri k\u00f6t\u00fc \u015feylere kurban vermeyece\u011fiz. \u0130lgili kurum ve birimlerimiz bu hususta en k\u00fc\u00e7\u00fck bir aksakl\u0131\u011fa m\u00fcsaade etmeden \u00fczerilerine d\u00fc\u015fen g\u00f6revi eksiksiz yerine getirecektir.\" dedi.\n\nY\u0131lmaz, uyu\u015fturucuyla m\u00fccadelenin yan\u0131nda gen\u00e7lerin ve vatanda\u015flar\u0131n bilgilendirilmesi gerekti\u011fini vurgulad\u0131.\n\nToplant\u0131ya, Belediye Ba\u015fkan\u0131 Mustafa Say\u0131n, Cumhuriyet Savc\u0131s\u0131 Y\u0131lmaz Kocat\u00fcrk, \u0130l\u00e7e Jandarma Komutan\u0131 Y\u00fczba\u015f\u0131 Mehmet G\u00fcler, \u0130l\u00e7e Emniyet Amir Vekili Komiser Ersin Akg\u00fcl ve ilgili kurum amirleri kat\u0131ld\u0131.\n\nKaynak: AA", "keywords": [], "meta_keywords": [""], "tags": ["Tahir Y\u0131lmaz", "Hatay", "Yaylada\u011f\u0131"], "authors": [], "publish_date": null, "summary": "", "article_html": "", "meta_description": "Yaylada\u011f\u0131'nda uyu\u015fturucuyla m\u00fccadele toplant\u0131s\u0131 yap\u0131ld\u0131 Hatay'\u0131n Yaylada\u011f\u0131 il\u00e7esinde uyu\u015fturucuyla m\u00fccadele de\u011ferlendirme toplant\u0131s\u0131 d\u00fczenlendi.", "meta_lang": "tr", "meta_favicon": "/touch-icon-iphone.png", "meta_data": {"description": "Yaylada\u011f\u0131'nda uyu\u015fturucuyla m\u00fccadele toplant\u0131s\u0131 yap\u0131ld\u0131 Hatay'\u0131n Yaylada\u011f\u0131 il\u00e7esinde uyu\u015fturucuyla m\u00fccadele de\u011ferlendirme toplant\u0131s\u0131 d\u00fczenlendi.", "image": "https://foto.haberler.com/haber/2020/01/22/yayladagi-nda-uyusturucuyla-mucadele-toplanti-12842197_local.jpg", "medium": "news", "dateCreated": "2020-01-22T16:46:11+03:00", "dateUpdated": "2020-01-22T16:46:11+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Yaylada\u011f\u0131'nda uyu\u015fturucuyla m\u00fccadele toplant\u0131s\u0131 yap\u0131ld\u0131", "description": "Hatay'\u0131n Yaylada\u011f\u0131 il\u00e7esinde uyu\u015fturucuyla m\u00fccadele de\u011ferlendirme toplant\u0131s\u0131 d\u00fczenlendi.", "url": "https://www.haberler.com/yayladagi-nda-uyusturucuyla-mucadele-toplantisi-12842197-haberi/", "image": {"identifier": "https://foto.haberler.com/haber/2020/01/22/yayladagi-nda-uyusturucuyla-mucadele-toplanti-12842197_local.jpg", "secure_url": "https://foto.haberler.com/haber/2020/01/22/yayladagi-nda-uyusturucuyla-mucadele-toplanti-12842197_local.jpg", "width": 1274, "height": 675}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/yayladagi-nda-uyusturucuyla-mucadele-toplantisi-12842197-haberi/"}