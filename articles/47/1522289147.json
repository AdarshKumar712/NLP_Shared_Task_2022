{"source_url": "https://www.turkiyegazetesi.com.tr", "url": "https://www.turkiyegazetesi.com.tr/yasam/681669.aspx", "title": "Slovenya\u2019n\u0131n kahraman\u0131", "top_image": "https://icdn.turkiyegazetesi.com.tr/images/haberler/2020_02/buyuk/slovenya-nin-kahramani-1581822871.jpg", "meta_img": "https://icdn.turkiyegazetesi.com.tr/images/haberler/2020_02/buyuk/slovenya-nin-kahramani-1581822871.jpg", "images": ["https://icdn.turkiyegazetesi.com.tr/images/albumler/2020_02/orta/survivor-in-5-inci-gununde-isyan-bayragini-cekti-evrim-keklik-bakin-kim-cikti-1581791625.jpg", "https://icdn.turkiyegazetesi.com.tr/Templates/v1/images/twitter_share.png", "http://img2.cdn.turkiyegazetesi.com.tr/images/videolar/2020_02/baraj-kapaklarinda-erkek-cesedi-bulundu-1581790375.jpg", "https://icdn.turkiyegazetesi.com.tr/images/albumler/2020_02/orta/2-ay-once-kedi-kopek-mamasi-uretim-tesisi-kurdu-5-ulkeden-teklif-aldi-1581836846.jpg", "https://icdn.turkiyegazetesi.com.tr/images/adidm/add-xl.png", "https://icdn.turkiyegazetesi.com.tr/Templates/v1/images/genel/Dijital_Varliklar_Mavi.png", "https://icdn.turkiyegazetesi.com.tr/images/albumler/2020_02/orta/hastaliklara-sifa-ari-ignesi-1581837602.jpg", "https://icdn.turkiyegazetesi.com.tr/Templates/v1/images/facebook_share.png", "https://icdn.turkiyegazetesi.com.tr/images/haberler/2020_02/buyuk/slovenya-nin-kahramani-1581822871.jpg", "https://icdn.turkiyegazetesi.com.tr/Templates/v1/images/yorum.png", "https://b.scorecardresearch.com/p?c1=2&c2=19343104&cv=2.0&cj=1", "https://icdn.turkiyegazetesi.com.tr/Templates/v1/images/genel/t-icon.png", "https://icdn.turkiyegazetesi.com.tr/Templates/v1/images/logo.png", "http://img2.cdn.turkiyegazetesi.com.tr/images/videolar/2020_02/pes-dedirten-olay-gizli-bolmeli-kacak-hastane-ve-sahte-doktorlara-operasyon-1581838594.jpg", "http://img2.cdn.turkiyegazetesi.com.tr/images/videolar/2020_02/suriye-sinirina-tank-ve-zirhli-is-makineleri-sevk-edildi-1581791949.jpg", "https://d5nxst8fruw4z.cloudfront.net/atrk.gif?account=brRyo1IWx810Y8"], "movies": [], "text": "T\u00fcrkiye Gazetesi\n\nT\u00fcrkiye Gazetesi\n\nSlovenya\u2019da 12-13 \u015eubat tarihlerinde slalom yar\u0131\u015flar\u0131 d\u00fczenlendi. Yar\u0131\u015fmalara Alp Disiplini Mill\u00ee Tak\u0131m\u0131 sporcusu S\u0131la Kara da kat\u0131ld\u0131. Final aya\u011f\u0131 \u00f6ncesinde \u0131s\u0131nmak i\u00e7in teleferikle piste \u00e7\u0131kan mill\u00ee kayak\u00e7\u0131, yan\u0131nda oturan ve dengesini kaybeden Sloven \u00e7ocu\u011fu 15 dakika havada tuttu. Olay\u0131n duyulmas\u0131n\u0131n ard\u0131ndan Kara, Slovenya\u2019da \u201ckahraman\u201d ilan edildi. \u00dclkede b\u00fcy\u00fck ilgi g\u00f6ren mill\u00ee sporcuya, Krvavec Emniyet M\u00fcd\u00fcr\u00fc taraf\u0131ndan te\u015fekk\u00fcr madalyas\u0131 verildi. Olay an\u0131n\u0131 anlatan Kara \u201c\u00c7ocuk kaymaya ba\u015fad\u0131. Panik ve korku i\u00e7inde ba\u011f\u0131rd\u0131. Hemen tuttum. \u00c7ocuk \u2018L\u00fctfen iki elinle tut beni\u2019 diye ba\u011f\u0131r\u0131p a\u011flad\u0131. Bu esnada batonlar\u0131m\u0131 att\u0131m ve eldivenlerimi a\u011fz\u0131mla \u00e7\u0131kartt\u0131m. Sonra iki elimle s\u0131k\u0131ca tuttum. Bir s\u00fcre sonra tesisin \u00e7al\u0131\u015fanlar\u0131 ve emniyet ekipleri geldi. A\u015fa\u011f\u0131ya tor a\u011f\u0131 a\u00e7t\u0131lar ve onun \u00fczerine \u00e7ocu\u011fu b\u0131rakt\u0131m. Hemen a\u015fa\u011f\u0131ya inip durumunu kontrol ettim. Bana durumunun iyi oldu\u011funu ve herhangi bir s\u0131k\u0131nt\u0131s\u0131n\u0131n bulunmad\u0131\u011f\u0131n\u0131 s\u00f6ylediler\u201d dedi. Kendisine sosyal medyadan \u00e7ok say\u0131da mesaj geldi\u011fini aktaran sporcu, konu\u015fmas\u0131n\u0131 \u015f\u00f6yle tamamlad\u0131: Slovenya haber kanallar\u0131 \u2018bu kahraman k\u0131z\u0131 bulun\u2019 diye payla\u015fm\u0131\u015f. Havaalan\u0131nda kar\u015f\u0131lad\u0131lar. Ben insanl\u0131k g\u00f6revimi yapt\u0131m. T\u00fcrk sporcu olarak b\u00f6yle bir \u015fey yapmam insanlar\u0131n daha \u00e7ok ilgisini \u00e7ekti. G\u00f6sterilen ilgiye \u00e7ok mutlu oldum.", "keywords": [], "meta_keywords": ["s\u0131la kara", "s\u0131la kara slovenya"], "tags": [], "authors": [], "publish_date": null, "summary": "", "article_html": "", "meta_description": "T\u00fcrk sporcu, teleferikten d\u00fc\u015fmek \u00fczere olan Sloven \u00e7ocu\u011fu 15 dakika havada tutarak hayat\u0131n\u0131 kurtard\u0131.", "meta_lang": "tr", "meta_favicon": "https://icdn.turkiyegazetesi.com.tr/Templates/v1/images/favicon.ico", "meta_data": {"language": "Turkish", "apple-itunes-app": "app-id=469821641", "yandex-verification": "43503681e1015f97", "description": "T\u00fcrk sporcu, teleferikten d\u00fc\u015fmek \u00fczere olan Sloven \u00e7ocu\u011fu 15 dakika havada tutarak hayat\u0131n\u0131 kurtard\u0131.", "keywords": "s\u0131la kara, s\u0131la kara slovenya", "twitter": {"card": "summary_large_image", "site": "@turkiyegazetesi", "creator": "@turkiyegazetesi", "title": "Slovenya\u2019n\u0131n kahraman\u0131", "description": "", "image": "https://icdn.turkiyegazetesi.com.tr/images/haberler/2020_02/buyuk/slovenya-nin-kahramani-1581822871.jpg", "url": "https://www.turkiyegazetesi.com.tr/yasam/681669.aspx"}, "og": {"type": "Article", "title": "Slovenya\u2019n\u0131n kahraman\u0131", "url": "https://www.turkiyegazetesi.com.tr/yasam/681669.aspx", "locale": "tr_TR", "site_name": "turkiyegazetesi.com.tr", "description": "", "image": "https://icdn.turkiyegazetesi.com.tr/images/haberler/2020_02/buyuk/slovenya-nin-kahramani-1581822871.jpg"}, "fb": {"app_id": 966242223397117}, "Rating": "General"}, "canonical_link": "https://www.turkiyegazetesi.com.tr/yasam/681669.aspx"}