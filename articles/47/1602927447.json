{"source_url": "https://fakty.interia.pl", "url": "https://fakty.interia.pl/polska/news-jaroslaw-gowin-dla-gpc-zrobimy-wszystko-aby-rzad-przetrwal-d,nId,4489023", "title": "Jaros\u0142aw Gowin dla \"GPC\": Zrobimy wszystko, aby rz\u0105d przetrwa\u0142 do ko\u0144ca kadencji", "top_image": "https://i.iplsc.com/-/000A3GA0283N3G32-C411.jpg", "meta_img": "https://i.iplsc.com/-/000A3GA0283N3G32-C411.jpg", "images": ["https://fakty.interia.pl/p.gif", "https://i.iplsc.com/pap/0009A6098CYXTC6T-C301.jpg", "https://i.iplsc.com/-/000A3GA0283N3G32-C411.jpg", "https://e.hub.com.pl/images/adx_fixed/close.svg", "https://i.iplsc.com/jaroslaw-gowin/000A3GA0283N3G32-C122-F4.jpg", "https://fakty.interia.pl/i/service_logo_s.svg", "https://fakty.interia.pl/i/interia_logo_b.svg", "https://fakty.interia.pl/i/interia-logo-2-0.svg"], "movies": [], "text": "Wierz\u0119, \u017ce nie tylko Porozumienie, lecz tak\u017ce wszyscy w obozie Zjednoczonej Prawicy zrobimy, co w naszej mocy, aby rz\u0105d Mateusza Morawieckiego przetrwa\u0142 do ko\u0144ca kadencji - podkre\u015bli\u0142 lider Porozumienia Jaros\u0142aw Gowin w rozmowie z \"Gazet\u0105 Polsk\u0105 Codziennie\".\n\nZdj\u0119cie Jaros\u0142aw Gowin /fot. Andrzej Iwanczuk/REPORTER /Reporter\n\nGowin w rozmowie z dziennikiem by\u0142 pytany z czym mieli\u015bmy do czynienia w Zjednoczonej Prawicy na linii Porozumienie-PiS, czy by\u0142a to ma\u0142a r\u00f3\u017cnica zda\u0144, czy otwarty konflikt. \"Nazwa\u0142bym to powa\u017cn\u0105 r\u00f3\u017cnic\u0105 zda\u0144 w jednej z kluczowych dzisiaj spraw, jak\u0105 jest znalezienie wyj\u015bcia z impasu konstytucyjnego co do terminu wybor\u00f3w\".\n\nReklama\n\n\"Jednak obie strony przez ca\u0142y czas mia\u0142y wol\u0119 kontynuowania wsp\u00f3\u0142pracy. Rz\u0105dy Zjednoczonej Prawicy dobrze przys\u0142u\u017cy\u0142y si\u0119 Polsce. Warto je kontynuowa\u0107\" - podkre\u015bli\u0142 lider Porozumienia.\n\nNa pytanie czy w tym momencie jedno\u015b\u0107 Zjednoczonej Prawicy nie jest w \u017caden spos\u00f3b zagro\u017cona i jak widzi jej przysz\u0142o\u015b\u0107, odpowiedzia\u0142: \"Wierz\u0119, \u017ce nie tylko Porozumienie, lecz tak\u017ce wszyscy w naszym obozie zrobimy, co w naszej mocy, aby rz\u0105d Mateusza Morawieckiego przetrwa\u0142 do ko\u0144ca kadencji. Oczywi\u015bcie, epidemia na ca\u0142ym \u015bwiecie g\u0142\u0119boko zmienia polityk\u0119. My te\u017c powinni\u015bmy wyci\u0105gn\u0105\u0107 z tego wnioski. By\u0107 mo\u017ce warto przygotowa\u0107 now\u0105 umow\u0119 koalicyjn\u0105, w kt\u00f3rej zawrzemy program dzia\u0142ania na nast\u0119pne trzy lata\".", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Wierz\u0119, tylko, Porozumienie, lecz, tak\u017ce, wszyscy, obozie, Zjednoczonej, Prawicy, zrobimy, naszej, mocy, rz\u0105d, Mateusza, Morawieckiego, przetrwa\u0142, ko\u0144ca, kadencji, podkre\u015bli\u0142, lider, Porozumienia, Jaros\u0142aw, Gowin, rozmowie, Gazet\u0105", "twitter": {"description": "Wierz\u0119, \u017ce nie tylko Porozumienie, lecz tak\u017ce wszyscy w obozie Zjednoczonej Prawicy zrobimy, co w naszej mocy, aby rz\u0105d Mateusza Morawieckiego przetrwa\u0142 do ko\u0144ca kadencji - podkre\u015bli\u0142 lider Porozumienia Jaros\u0142aw Gowin w rozmowie z \"Gazet\u0105 Polsk\u0105 Codziennie\".", "card": "summary_large_image"}, "Description": "Jaros\u0142aw Gowin dla \"GPC\": Zrobimy wszystko, aby rz\u0105d przetrwa\u0142 do ko\u0144ca kadencji - Wierz\u0119, \u017ce nie tylko Porozumienie, lecz tak\u017ce wszyscy w obozie Zjednoczonej Prawicy zrobimy, co w naszej mocy, aby rz\u0105d Mateusza Morawieckiego przetrwa\u0142 do ko\u0144ca kadencji - podkre\u015bli\u0142 lider Porozumienia Jaros\u0142aw Gowin", "og": {"type": "article", "title": "Nowa umowa koalicyjna? Gowin ujawnia: Powa\u017cna r\u00f3\u017cnica zda\u0144", "description": "Kliknij i zobacz wi\u0119cej.", "image": "https://i.iplsc.com/-/000A3GA0283N3G32-C411.jpg", "url": "https://fakty.interia.pl/polska/news-jaroslaw-gowin-dla-gpc-zrobimy-wszystko-aby-rzad-przetrwal-d,nId,4489023"}, "news_keywords": "fakty.interia.pl, polska, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/polska/news-jaroslaw-gowin-dla-gpc-zrobimy-wszystko-aby-rzad-przetrwal-d,nId,4489023"}