{"source_url": "https://www.polsatnews.pl", "url": "https://www.polsatnews.pl/wiadomosc/2020-02-06/samolot-rozpadl-sie-na-trzy-czesci-na-lotnisku-w-stambule-sa-ofiary-i-ranni/", "title": "Samolot rozbi\u0142 si\u0119 przy l\u0105dowaniu na lotnisku w Stambule. S\u0105 ofiary i ranni", "top_image": "https://r.dcs.redcdn.pl/http/o2/redefine/cp/aj/ajhve62i91mtd8kiwcwzxzyugb2cbc1h.jpg", "meta_img": "https://r.dcs.redcdn.pl/http/o2/redefine/cp/aj/ajhve62i91mtd8kiwcwzxzyugb2cbc1h.jpg", "images": ["https://s.redefine.pl/file/o2/redefine/cp/pv/pvsfjursceabstyzz9hxnco1uxfsdryi.png", "https://www.facebook.com/tr?id=1446441159008237&ev=PageView&noscript=1", "https://www.polsatnews.pl/templates/pnews2018/build/gfx/logo.svg", "https://r.dcs.redcdn.pl/http/o2/redefine/cp/8a/8auuuvnq1cvjzzf55wq4qrsdbh7x8b5z.jpg", "https://r.dcs.redcdn.pl/http/o2/redefine/cp/3v/3v6t7ytgfz6chq9o86it53qwa4oqw8ez.jpg", "https://r.dcs.redcdn.pl/http/o2/redefine/cp/aj/ajhve62i91mtd8kiwcwzxzyugb2cbc1h.jpg"], "movies": [], "text": "Do trzech wzros\u0142a liczba ofiar \u015bmiertelnych wypadku samolotu pasa\u017cerskiego na lotnisku w Stambule - poinformowa\u0142 w nocy ze \u015brody na czwartek turecki minister zdrowia Fahrettin Koca. Boeing 737 po wyl\u0105dowaniu wypad\u0142 z pasa i rozpad\u0142 si\u0119 na trzy cz\u0119\u015bci.\n\nMinister powiedzia\u0142, \u017ce liczba rannych wzros\u0142a do 179. Na pok\u0142adzie maszyny by\u0142o w sumie 183 pasa\u017cer\u00f3w i cz\u0142onk\u00f3w za\u0142ogi.\n\nSamolot linii Pegasus Airlines lecia\u0142 z Izmiru do Stambu\u0142u.\n\nZOBACZ: Katastrofa samolotu w Kazachstanie. Policjant uratowa\u0142 niemowl\u0119\n\nGubernator Stambu\u0142u Ali Yerlikaya poinformowa\u0142 wcze\u015bniej, \u017ce samolot nie utrzyma\u0142 si\u0119 na pasie startowym z powodu z\u0142ych warunk\u00f3w pogodowych i po opuszczeniu pasa przemieszcza\u0142 si\u0119 jeszcze ok. 50-60 metr\u00f3w, po czym stoczy\u0142 si\u0119 30-40 metr\u00f3w po zboczu wzg\u00f3rza, na kt\u00f3rym usytuowane jest lotnisko.\n\nTurecka prasa poda\u0142a, \u017ce w\u015br\u00f3d pasa\u017cer\u00f3w by\u0142o 12 dzieci.\n\nWIDEO - Strzelanina w Niemczech. Sze\u015bciu zabitych to cz\u0142onkowie jednej rodziny Twoja przegl\u0105darka nie wspiera odtwarzacza wideo...\n\npgo/ PAP", "keywords": [], "meta_keywords": [""], "tags": [], "authors": ["Https", "Www.Facebook.Com Polsatnewspl", "Pgo"], "publish_date": "Thu Feb  6 00:00:00 2020", "summary": "", "article_html": "", "meta_description": "Do trzech wzros\u0142a liczba ofiar \u015bmiertelnych wypadku samolotu pasa\u017cerskiego na lotnisku w Stambule - poinformowa\u0142 w nocy ze \u015brody na czwartek turecki minister zdrowia Fahrettin Koca. Boeing 737 po wyl\u0105dowaniu wypad\u0142 z pasa i rozpad\u0142 si\u0119 na trzy cz\u0119\u015bci.", "meta_lang": "pl", "meta_favicon": "/apple-touch-icon.png", "meta_data": {"viewport": "width=device-width, initial-scale=1.0", "description": "Do trzech wzros\u0142a liczba ofiar \u015bmiertelnych wypadku samolotu pasa\u017cerskiego na lotnisku w Stambule - poinformowa\u0142 w nocy ze \u015brody na czwartek turecki minister zdrowia Fahrettin Koca. Boeing 737 po wyl\u0105dowaniu wypad\u0142 z pasa i rozpad\u0142 si\u0119 na trzy cz\u0119\u015bci.", "author": "https://www.facebook.com/polsatnewspl", "fb": {"app_id": 855521087830753, "pages": 1603348113249747}, "og": {"site_name": "polsatnews.pl", "type": "article", "locale": "pl_PL", "url": "https://www.polsatnews.pl/wiadomosc/2020-02-06/samolot-rozpadl-sie-na-trzy-czesci-na-lotnisku-w-stambule-sa-ofiary-i-ranni/", "title": "Samolot rozbi\u0142 si\u0119 przy l\u0105dowaniu na lotnisku w Stambule. S\u0105 ofiary i ranni - Polsat News", "description": "Do trzech wzros\u0142a liczba ofiar \u015bmiertelnych wypadku samolotu pasa\u017cerskiego na lotnisku w Stambule - poinformowa\u0142 w nocy ze \u015brody na czwartek turecki minister zdrowia Fahrettin Koca. Boeing 737 po wyl\u0105dowaniu wypad\u0142 z pasa i rozpad\u0142 si\u0119 na trzy cz\u0119\u015bci.", "image": "https://r.dcs.redcdn.pl/http/o2/redefine/cp/aj/ajhve62i91mtd8kiwcwzxzyugb2cbc1h.jpg"}, "article": {"author": "https://www.facebook.com/polsatnewspl", "publisher": "https://www.facebook.com/polsatnewspl"}, "twitter": {"card": "summary_large_image", "site": "@PolsatNewsPL"}, "apple-mobile-web-app-title": "Polsat News", "application-name": "Polsat News", "msapplication-TileColor": "#fafafa", "msapplication-TileImage": "/mstile-144x144.png", "theme-color": "#ffffff", "msvalidate.01": "379D6323AB79E8AE1F90DF2B33F75B0C"}, "canonical_link": "https://www.polsatnews.pl/wiadomosc/2020-02-06/samolot-rozpadl-sie-na-trzy-czesci-na-lotnisku-w-stambule-sa-ofiary-i-ranni/"}