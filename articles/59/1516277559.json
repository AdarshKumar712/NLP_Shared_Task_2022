{"source_url": "https://web.archive.org", "url": "https://web.archive.org/web/20200210210138id_/https://www.sondakika.com/haber/haber-carsamba-beyaza-burundu-12901599/", "title": "\u00c7ar\u015famba beyaza b\u00fcr\u00fcnd\u00fc", "top_image": "https://foto.sondakika.com/haber/2020/02/09/carsamba-beyaza-burundu-12901599_local_sd.jpg", "meta_img": "https://foto.sondakika.com/haber/2020/02/09/carsamba-beyaza-burundu-12901599_local_sd.jpg", "images": ["https://mc.yandex.ru/watch/14078032", "https://foto.sondakika.com/haber/2020/02/10/turk-vatandasi-olan-shane-larkin-ismini-12904034_8351_170.jpg", "https://foto.sondakika.com/haber/2020/02/10/tamer-karadagli-ile-yakalanan-iraz-yildiz-sosyal-12905739_3636_170.jpg", "https://web.archive.org/static/images/Desktop_icon_2x_ios.png", "http://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/Desktop_icon_2x_android.png", "https://web.archive.org/static/reklam/advertisement.gif?ads=1", "https://foto.sondakika.com/haber/2020/02/09/carsamba-beyaza-burundu-12901599_local_sd.jpg", "https://web.archive.org/static/images/blank.gif", "https://web.archive.org/static/images/sosyal/icons/facebook.png", "https://web.archive.org/static/images/sosyal/icons/twitter.png", "https://web.archive.org/static/images/huawei-app-gallery-apk-download-link@2x.png", "https://web.archive.org/static/images/Logo2x.png", "https://foto.sondakika.com/haber/2020/02/10/ifab-goztepe-besiktas-macinda-kural-hatasi-12905613_7922_170.jpg", "https://foto.sondakika.com/haber/2020/02/10/pentagon-dan-2021-icin-740-1-milyar-dolarlik-12905674_1162_170.jpg", "https://web.archive.org/static/images/sosyal/icons/whatsapp.png"], "movies": [], "text": "Gece ge\u00e7 saatlerde ba\u015flayan kar ya\u011f\u0131\u015f\u0131 \u00c7ar\u015famba il\u00e7esini beyaz \u00f6rt\u00fc ile kaplad\u0131.\n\nMeteoroloji B\u00f6lge M\u00fcd\u00fcrl\u00fc\u011f\u00fcn\u00fcn \u00c7ar\u015famba i\u00e7in yapt\u0131\u011f\u0131, hafta sonu kar ya\u011f\u0131\u015f\u0131 uyar\u0131s\u0131 sonras\u0131 gece ge\u00e7 saatlerde ba\u015flayan kar ya\u011f\u0131\u015f\u0131 il\u00e7eyi beyaza b\u00fcr\u00fcd\u00fc.\n\nVatanda\u015flar kartopu oynayarak hafta sonu ya\u011fan kar\u0131n tad\u0131n\u0131 \u00e7\u0131kard\u0131.\n\n\u00c7ar\u015famba Belediyesine ve Samsun B\u00fcy\u00fck\u015fehir Belediyesine ba\u011fl\u0131 ekipler ise ula\u015f\u0131m\u0131n aksamamas\u0131 i\u00e7in \u00e7al\u0131\u015fmalar\u0131n\u0131 s\u00fcrd\u00fcrd\u00fc.\n\nBelediye Ba\u015fkan\u0131 Halit Do\u011fan, Belediye olarak kar ya\u011f\u0131\u015f\u0131 i\u00e7in t\u00fcm haz\u0131rl\u0131klar\u0131 tamamlad\u0131klar\u0131n\u0131 belirtti.\n\nDo\u011fan, \"Sahil kesimlerinde yo\u011fun bir kar ya\u011f\u0131\u015f\u0131 oldu. G\u00fcne\u015fli, \u00d6merli, Mahmutlu, Esenli, Ak\u00e7atarla mahallelerimizde sahil grup yolu kar m\u00fccadelemiz t\u00fcm h\u0131z\u0131yla s\u00fcr\u00fcyor ve kapal\u0131 grup yolumuz yok. \u015eehir i\u00e7inde de tuzlama ve yol a\u00e7ma \u00e7al\u0131\u015fmalar\u0131 devam ediyor. Samsun B\u00fcy\u00fck\u015fehir Belediyemiz ile koordineli bir \u015fekilde karla m\u00fccadele \u00e7al\u0131\u015fmalar\u0131m\u0131z\u0131 s\u00fcrd\u00fcr\u00fcyoruz.\" diye konu\u015ftu.", "keywords": [], "meta_keywords": [""], "tags": [], "authors": [], "publish_date": "Sun Feb  9 17:30:03 2020", "summary": "", "article_html": "", "meta_description": "Gece ge\u00e7 saatlerde ba\u015flayan kar ya\u011f\u0131\u015f\u0131 \u00c7ar\u015famba il\u00e7esini beyaz \u00f6rt\u00fc ile kaplad\u0131.", "meta_lang": "tr", "meta_favicon": "/favicon.ico", "meta_data": {"description": "Gece ge\u00e7 saatlerde ba\u015flayan kar ya\u011f\u0131\u015f\u0131 \u00c7ar\u015famba il\u00e7esini beyaz \u00f6rt\u00fc ile kaplad\u0131.", "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "apple-mobile-web-app-capable": "yes", "robots": "index, follow", "og": {"article": {"section": "Politics", "published_time": "2020-02-09T17:30:03+03:00"}, "title": "\u00c7ar\u015famba beyaza b\u00fcr\u00fcnd\u00fc - Son Dakika", "description": "Gece ge\u00e7 saatlerde ba\u015flayan kar ya\u011f\u0131\u015f\u0131 \u00c7ar\u015famba il\u00e7esini beyaz \u00f6rt\u00fc ile kaplad\u0131.", "type": "Article", "site_name": "Sondakika.com", "url": "https://www.sondakika.com/haber/haber-carsamba-beyaza-burundu-12901599/", "locale": "tr", "image": "https://foto.sondakika.com/haber/2020/02/09/carsamba-beyaza-burundu-12901599_local_sd.jpg"}, "msapplication-starturl": "https://www.sondakika.com", "article": {"modified": "2020-02-09T17:30:03+03:00"}, "fb": {"app_id": 1796825793864208}, "twitter": {"site": "@sondakikacom", "creator": "@sondakikacom", "card": "summary"}, "dateUpdated": "2020-02-09T17:30:03+03:00", "msvalidate.01": "C043A8E7202FBDE0AC7B60B68F77938B"}, "canonical_link": "https://www.sondakika.com/haber/haber-carsamba-beyaza-burundu-12901599/"}