{"source_url": "https://www.haberler.com", "url": "https://www.haberler.com/sokaga-cikma-yasagina-uymayan-yaslilar-cevredeki-13040866-haberi/", "title": "Soka\u011fa \u00e7\u0131kma yasa\u011f\u0131na uymayan ya\u015fl\u0131lar, \u00e7evredeki binalardan gelen m\u00fcdahaleyle neye u\u011frad\u0131\u011f\u0131n\u0131 \u015fa\u015f\u0131rd\u0131", "top_image": "https://foto.haberler.com/haber/2020/03/22/sokaga-cikma-yasagina-uymayan-yaslilar-cevredeki-13040866_4051_o.jpg", "meta_img": "https://foto.haberler.com/haber/2020/03/22/sokaga-cikma-yasagina-uymayan-yaslilar-cevredeki-13040866_4051_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://foto.haberler.com/haber/2020/03/22/sokaga-cikma-yasagina-uymayan-yaslilar-cevredeki-13040866_4051_o.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Soka\u011fa \u00e7\u0131kma yasa\u011f\u0131na uymayan ya\u015fl\u0131lar, \u00e7evredeki binalardan gelen m\u00fcdahaleyle neye u\u011frad\u0131\u011f\u0131n\u0131 \u015fa\u015f\u0131rd\u0131 Koronavir\u00fcs salg\u0131n\u0131 nedeniyle uygulanan soka\u011fa \u00e7\u0131kma yasa\u011f\u0131na uymayan ya\u015fl\u0131lar, \u00e7evredeki binalardan at\u0131lan su balonlar\u0131 ile neye u\u011frad\u0131\u011f\u0131n\u0131 \u015fa\u015f\u0131rd\u0131. O anlar kameralar taraf\u0131ndan saniye saniye kaydedildi.\n\nT\u00fcrkiye, yeni tip koronavir\u00fcs (Kovid-19) salg\u0131n\u0131yla m\u00fccadele kapsam\u0131nda bir dizi kararlar ald\u0131. Zorunlu olmad\u0131\u011f\u0131 s\u00fcrece soka\u011fa \u00e7\u0131k\u0131lmamas\u0131 y\u00f6n\u00fcnde \u00e7a\u011fr\u0131 yapan yetkililer, 65 ya\u015f ve \u00fczeri kimselerin ise soka\u011fa \u00e7\u0131kmas\u0131n\u0131 yasaklad\u0131.\n\nAncak baz\u0131 ya\u015fl\u0131lar yasa\u011fa uymuyor. Yasa\u011fa uyulmamas\u0131 her ne kadar y\u00fczleri g\u00fcld\u00fcren sahneler ortaya \u00e7\u0131karsa da olay\u0131n ciddi bir risk olu\u015fturdu\u011fu su g\u00f6t\u00fcrmez bir ger\u00e7ek. Zira Kovid-19'un sebep oldu\u011fu \u00f6l\u00fcmlerde ya\u015f ortalamas\u0131 son verilere g\u00f6re 78,5 oldu. Bu veriler, 65 ya\u015f \u00fczeri kimselerin soka\u011fa \u00e7\u0131karak canlar\u0131n\u0131 tehlikeye att\u0131\u011f\u0131n\u0131n en somut delili.\n\nY\u00dcZLER\u0130 G\u00dcLD\u00dcREN G\u00d6R\u00dcNT\u00dc\n\nSosyal medyada yay\u0131lan bir g\u00f6r\u00fcnt\u00fc ise hem olay\u0131n vahametini anlat\u0131yor hem de y\u00fczleri g\u00fcld\u00fcr\u00fcyor. Hangi \u015fehirde kaydedildi\u011fi bilinmeyen g\u00f6r\u00fcnt\u00fclerde, sokaktaki bir bank\u0131n \u00fczerinde oturan iki ki\u015fi g\u00f6r\u00fcl\u00fcyor.\n\nYA\u015eLILARA SU BALONLU M\u00dcDAHALE\n\nBankta oturan ki\u015filer, \u00e7evredeki binalardan at\u0131lan su balonlar\u0131 ile rahats\u0131z edildi. S\u00f6z konusu g\u00f6r\u00fcnt\u00fclerde, nereden geldi\u011fi kestirilemeyen su balonlar\u0131, ya\u015fl\u0131lar\u0131n oldu\u011fu k\u0131sma at\u0131l\u0131yor. Balonlardan rahats\u0131z olan ya\u015fl\u0131lar, oturdu\u011fu yerden aya\u011fa kalk\u0131yor ve balonlar\u0131n geldi\u011fi yeri tespit etmeye \u00e7al\u0131\u015f\u0131yor.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Koronavir\u00fcs salg\u0131n\u0131 nedeniyle uygulanan soka\u011fa \u00e7\u0131kma yasa\u011f\u0131na uymayan ya\u015fl\u0131lar, \u00e7evredeki binalardan at\u0131lan su balonlar\u0131 ile neye u\u011frad\u0131\u011f\u0131n\u0131 \u015fa\u015f\u0131rd\u0131. O anlar kameralar taraf\u0131ndan saniye saniye kaydedildi.", "meta_lang": "tr", "meta_favicon": "/touch-icon-iphone.png", "meta_data": {"description": "Koronavir\u00fcs salg\u0131n\u0131 nedeniyle uygulanan soka\u011fa \u00e7\u0131kma yasa\u011f\u0131na uymayan ya\u015fl\u0131lar, \u00e7evredeki binalardan at\u0131lan su balonlar\u0131 ile neye u\u011frad\u0131\u011f\u0131n\u0131 \u015fa\u015f\u0131rd\u0131. O anlar kameralar taraf\u0131ndan saniye saniye kaydedildi.", "keywords": "T\u00fcrkiye, G\u00fcncel", "image": "https://foto.haberler.com/haber/2020/03/22/sokaga-cikma-yasagina-uymayan-yaslilar-cevredeki-13040866_4051_o.jpg", "medium": "news", "dateCreated": "2020-03-22T15:52:56+03:00", "dateUpdated": "2020-03-22T16:04:36+03:00", "msapplication-starturl": "https://www.haberler.com", "article": {"id": 13040866, "author": "Hakan Ko\u00e7yi\u011fit, Haberler.com", "section": {"identifier": "guncel", "type": "Detail Page", "list": "guncel"}, "tag": "T\u00fcrkiye, G\u00fcncel"}, "og": {"url": "https://www.haberler.com/sokaga-cikma-yasagina-uymayan-yaslilar-cevredeki-13040866-haberi/", "site_name": "Haberler.com", "locale": "tr_TR", "type": "article", "title": "Soka\u011fa \u00e7\u0131kma yasa\u011f\u0131na uymayan ya\u015fl\u0131lar, \u00e7evredeki binalardan gelen m\u00fcdahaleyle neye u\u011frad\u0131\u011f\u0131n\u0131 \u015fa\u015f\u0131rd\u0131", "description": "Koronavir\u00fcs salg\u0131n\u0131 nedeniyle uygulanan soka\u011fa \u00e7\u0131kma yasa\u011f\u0131na uymayan ya\u015fl\u0131lar, \u00e7evredeki binalardan at\u0131lan su balonlar\u0131 ile neye u\u011frad\u0131\u011f\u0131n\u0131 \u015fa\u015f\u0131rd\u0131. O anlar kameralar taraf\u0131ndan saniye saniye kaydedildi.", "image": {"identifier": "https://foto.haberler.com/haber/2020/03/22/sokaga-cikma-yasagina-uymayan-yaslilar-cevredeki-13040866_4051_o.jpg", "secure_url": "https://foto.haberler.com/haber/2020/03/22/sokaga-cikma-yasagina-uymayan-yaslilar-cevredeki-13040866_4051_o.jpg", "width": 640, "height": 361}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/sokaga-cikma-yasagina-uymayan-yaslilar-cevredeki-13040866-haberi/", "card": "summary_large_image", "site": "Haberler", "title": "Soka\u011fa \u00e7\u0131kma yasa\u011f\u0131na uymayan ya\u015fl\u0131lar, \u00e7evredeki binalardan gelen m\u00fcdahaleyle neye u\u011frad\u0131\u011f\u0131n\u0131 \u015fa\u015f\u0131rd\u0131", "description": "Koronavir\u00fcs salg\u0131n\u0131 nedeniyle uygulanan soka\u011fa \u00e7\u0131kma yasa\u011f\u0131na uymayan ya\u015fl\u0131lar, \u00e7evredeki binalardan at\u0131lan su balonlar\u0131 ile neye u\u011frad\u0131\u011f\u0131n\u0131 \u015fa\u015f\u0131rd\u0131. O anlar kameralar taraf\u0131ndan saniye saniye kaydedildi.", "image": "https://foto.haberler.com/haber/2020/03/22/sokaga-cikma-yasagina-uymayan-yaslilar-cevredeki-13040866_4051_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/sokaga-cikma-yasagina-uymayan-yaslilar-cevredeki-13040866-haberi/"}