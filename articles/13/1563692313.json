{"source_url": "http://www.erzurumgazetesi.com.tr", "url": "http://www.erzurumgazetesi.com.tr/haber/Aileler-evlerinde-kendi-ekmegini-yapmaya-basladi/132574", "title": "Aileler evlerinde kendi ekme\u011fini yapmaya ba\u015flad\u0131", "top_image": "http://www.erzurumgazetesi.com.tr/haber_resim/Aileler%2Devlerinde%2Dkendi%2Dekmegini%2Dyapmaya%2Dbasladi%2D%2D132574%2EJPG", "meta_img": "http://www.erzurumgazetesi.com.tr/haber_resim/Aileler%2Devlerinde%2Dkendi%2Dekmegini%2Dyapmaya%2Dbasladi%2D%2D132574%2EJPG", "images": ["http://www.erzurumgazetesi.com.tr/images/i_fontp.png", "http://www.erzurumgazetesi.com.tr/haber_resim/ETSO-beklentilerini-seslendirdi-132500.JPG", "http://www.erzurumgazetesi.com.tr/haber_resim/Kirtasiyeciler-taleplerini-paylasti--132566.jpg", "http://www.erzurumgazetesi.com.tr/haber_resim/Yakin-tarihin-en-buyuk-sinavlarindan-birini-veriyoruz--132510.JPG", "http://www.erzurumgazetesi.com.tr/images/yazar/istemiwhan_1k.jpg", "http://www.erzurumgazetesi.com.tr/haber_resim/-Hicbir-endisemiz-yok--132509.JPG", "http://www.erzurumgazetesi.com.tr/haber_resim/thumb/Iller-vefada-yarisiyor-132572k1.JPG", "http://www.erzurumgazetesi.com.tr/images/sb3.png", "http://www.erzurumgazetesi.com.tr/logolar/logo_erzurum.jpg", "http://www.erzurumgazetesi.com.tr/images/haber_next1.jpg", "http://www.erzurumgazetesi.com.tr/haber_resim/Tarim-iscilerine-hijyen-destegi-132554.jpg", "http://www.erzurumgazetesi.com.tr/egazete/2020-3-31/16_small.jpg", "http://www.erzurumgazetesi.com.tr/videoresim/thumb/NAAU69LTXP7AW44T1M18k1.jpg", "http://www.erzurumgazetesi.com.tr/images/spacer.gif", "http://www.erzurumgazetesi.com.tr/images/i_twitter.png", "http://www.erzurumgazetesi.com.tr/haber_resim/Erzurumlu-vatandaslardan-ETSO-ve-ESOB-a-cagri-132499.jpg", "http://www.erzurumgazetesi.com.tr/haber_resim/thumb/Gunde-3-bin-maske-uretiyorlar--132583k1.JPG", "http://www.erzurumgazetesi.com.tr/images/sb8.png", "http://www.erzurumgazetesi.com.tr/haber_resim/PTT-den-ihtiyac-sahiplerine-odemeler-basliyor--132594.JPG", "http://www.erzurumgazetesi.com.tr/haber_resim/Korona-virusun-psikolojik-etkilerine-dikkat--132592.JPG", "http://www.erzurumgazetesi.com.tr/images/haber_next.jpg", "http://www.erzurumgazetesi.com.tr/haber_resim/thumb/-Evde-Kal-Ulkem-Evinde-Kal-Milletim--132573k1.jpg", "http://www.erzurumgazetesi.com.tr/haber_resim/Kars-ta-3-koy-ve-1-belde-karantinaya-alindi--132589.JPG", "http://www.erzurumgazetesi.com.tr/haber_resim/thumb/-Erzurum-da-virusten-olum-vakasi-yok--132576k1.JPG", "http://www.erzurumgazetesi.com.tr/egazete/2020-3-31/1_small.jpg", "http://www.erzurumgazetesi.com.tr/images/i_fontm.png", "http://www.erzurumgazetesi.com.tr/videoresim/thumb/S4C1C5F1K1AIJU1VNN1Ok1.jpg", "http://www.erzurumgazetesi.com.tr/images/so1.png", "http://www.erzurumgazetesi.com.tr/images/haber_prev.jpg", "http://www.erzurumgazetesi.com.tr/videoresim/thumb/T654FIYSR4549N1WKMF8k1.jpg", "http://www.erzurumgazetesi.com.tr/haber_resim/thumb/Kars-ta-ortaya-cikan-Cinli-hareketli-anlar-yasatti--132584k1.JPG", "http://www.erzurumgazetesi.com.tr/images/yazar/TVHDDDk.jpg", "http://www.erzurumgazetesi.com.tr/images/sb5.png", "http://www.erzurumgazetesi.com.tr/haber_resim/Saglik-calisanlarina-ozel-destek-132545.JPG", "http://www.erzurumgazetesi.com.tr/haber_resim/KUDAKA-Mali-Destek-Programini-acikladi-132591.JPG", "http://www.erzurumgazetesi.com.tr/images/yazar/rad3B1FBk.jpg", "http://www.erzurumgazetesi.com.tr/images/sb6.png", "http://www.erzurumgazetesi.com.tr/images/maxiva.png", "http://www.erzurumgazetesi.com.tr/banner/FORDDDDDD.jpg", "http://www.erzurumgazetesi.com.tr/images/sb7.png", "http://www.erzurumgazetesi.com.tr/haber_resim/thumb/Pazaryolu-nda-Jandarmadan-duygulandiran-yardim--132580k1.JPG", "http://www.erzurumgazetesi.com.tr/images/yazar/ahmetgoksan4k.jpg", "http://www.erzurumgazetesi.com.tr/images/yazar/radD7853k.jpg", "http://www.erzurumgazetesi.com.tr/images/sb4.png", "http://www.erzurumgazetesi.com.tr/images/i_print.png", "http://www.erzurumgazetesi.com.tr/haber_resim/thumb/Erzurum-subat-ayi-arac-varligi-aciklandi-132582k1.JPG", "http://www.erzurumgazetesi.com.tr/haber_resim/thumb/HDP-milletvekilline-tepki-yagiyor-132577k1.JPG", "http://www.erzurumgazetesi.com.tr/haber_resim/62-kamu-kurum-ve-kurulusuna-6-bin-219-ilave-atama--132593.jpg", "http://www.erzurumgazetesi.com.tr/images/yorum_ekle.jpg", "http://www.erzurumgazetesi.com.tr/haber_resim/Aileler%2Devlerinde%2Dkendi%2Dekmegini%2Dyapmaya%2Dbasladi%2D%2D132574%2EJPG", "http://www.erzurumgazetesi.com.tr/haber_resim/thumb/Biz-Bize-Yeteriz-Turkiyem--132581k1.JPG", "http://www.erzurumgazetesi.com.tr/images/bullet.png", "http://www.erzurumgazetesi.com.tr/images/yazar/bakiinternet1k.jpg", "http://www.erzurumgazetesi.com.tr/videoresim/thumb/595XL10ZO14F29SH3A0Ok1.jpg", "http://www.erzurumgazetesi.com.tr/haber_resim/thumb/62-kamu-kurum-ve-kurulusuna-6-bin-219-ilave-atama--132593k1.jpg", "http://www.erzurumgazetesi.com.tr/images/so5.png", "http://www.erzurumgazetesi.com.tr/images/sb2.png", "http://www.erzurumgazetesi.com.tr/images/i_google.png", "http://www.erzurumgazetesi.com.tr/images/tv.gif", "http://www.erzurumgazetesi.com.tr/haber_resim/Aileler-evlerinde-kendi-ekmegini-yapmaya-basladi--132574.JPG", "http://www.erzurumgazetesi.com.tr/haber_resim/thumb/Merhum-Turkes-i-anma-programi-iptal-edildi--132575k1.jpg", "http://www.erzurumgazetesi.com.tr/videoresim/thumb/617L151RS0A2KP4V3O68k1.jpg", "http://www.erzurumgazetesi.com.tr/images/i_facebook.png", "http://www.erzurumgazetesi.com.tr/haber_resim/EZMO-dan-tarimsal-uretim-seferberligi-onerisi-132521.JPG", "http://www.erzurumgazetesi.com.tr/haber_resim/thumb/Sizma-girisiminde-bulunan-1-PKK-li-etkisiz-hale-getirildi--132585k1.JPG", "http://www.erzurumgazetesi.com.tr/images/haber_prev1.jpg", "http://www.erzurumgazetesi.com.tr/images/so4.png", "http://www.erzurumgazetesi.com.tr/haber_resim/thumb/PTT-den-ihtiyac-sahiplerine-odemeler-basliyor--132594k1.JPG", "http://www.erzurumgazetesi.com.tr/haber_resim/thumb/Dogu-da-iyilik-ve-dayanisma-vakti-132569k1.JPG", "http://www.erzurumgazetesi.com.tr/images/so3.png", "http://www.erzurumgazetesi.com.tr/images/so2.png", "http://www.erzurumgazetesi.com.tr/images/haber_devam_ara.jpg", "http://www.erzurumgazetesi.com.tr/haber_resim/thumb/Aileler-evlerinde-kendi-ekmegini-yapmaya-basladi--132574k1.JPG", "http://www.erzurumgazetesi.com.tr/images/sb1.png", "http://www.erzurumgazetesi.com.tr/haber_resim/Selcuk-ikramiye-tarihlerini-acikladi-132528.jpg"], "movies": [], "text": "Do\u011fu Anadolu B\u00f6lgesinin pek \u00e7ok ilinde aileler g\u00fcnl\u00fck ekmeklerini evde \u00fcretmeye ba\u015flad\u0131lar. Erzurum\u2019da evde ekmek \u00fcretimi dolay\u0131s\u0131yla una talep yo\u011funla\u015ft\u0131. Elaz\u0131\u011f\u2019da da korona vir\u00fcs\u00fc tedbirleri kapsam\u0131nda bir \u00e7ok aile evlerine kapan\u0131rken, baz\u0131lar\u0131 g\u00fcnl\u00fck ihtiya\u00e7lar\u0131 olan ekme\u011fini evinde yapmaya ba\u015flad\u0131.\n\n\u00c7in\u2019de ortaya \u00e7\u0131k\u0131p d\u00fcnyada salg\u0131na d\u00f6n\u00fc\u015fen korona vir\u00fcs\u00fc nedeniyle \u00fclke genelinde oldu\u011fu gibi Elaz\u0131\u011f\u2019da da her t\u00fcrl\u00fc tedbir al\u0131nd\u0131. S\u00fcrekli uyar\u0131lar yap\u0131larak vatanda\u015flar\u0131n ihtiya\u00e7lar\u0131 olmad\u0131\u011f\u0131 s\u00fcrece d\u0131\u015far\u0131 \u00e7\u0131kmamalar\u0131 istendi. Son g\u00fcnlerde artan \u00f6l\u00fcmler ve vaka say\u0131s\u0131n\u0131n artmas\u0131 nedeniyle \u00fclke genelinde oldu\u011fu gibi Elaz\u0131\u011f\u2019da da uyar\u0131lar\u0131 dikkate alan vatanda\u015flar d\u0131\u015far\u0131 \u00e7\u0131kmamaya ba\u015flad\u0131. Evden \u00e7\u0131kmamaya ba\u015flayan vatanda\u015flardan baz\u0131lar\u0131 ise ekmeklerini bile evlerinde yapar hale geldi. Leyla ve Hasan Kuvat \u00e7ifti de evlerinden \u00e7\u0131kmayarak uyar\u0131lar\u0131 dikkate ald\u0131\u011f\u0131 gibi, kendi ekmeklerini de evlerinde birlikte yapmaya ba\u015flad\u0131.\n\nKorona vir\u00fcs salg\u0131n\u0131 nedeniyle f\u0131r\u0131ndan ekmek almad\u0131klar\u0131n\u0131 aktaran Leyla Kuvat (45), \u201cDevletimizin uyar\u0131lar\u0131 sonucu, vir\u00fcs nedeniyle evimizden d\u0131\u015far\u0131 \u00e7\u0131km\u0131yoruz. Kendi ekme\u011fimizi kendimiz yap\u0131yoruz. Herkese de tavsiye ediyorum. \u00c7ok iyi ekmek yapt\u0131\u011f\u0131m\u0131 s\u00f6yleyemem ama kendi imkanlar\u0131m do\u011frultusun da yapabiliyorum. Buradan \u015funu ifade etmek istiyorum, d\u0131\u015far\u0131 \u00e7\u0131kmayal\u0131m. Evimizde kalal\u0131m. Y\u0131llar \u00f6nce hep ekmeklerimizi evimizde yapard\u0131k. \u015eimdi de yine evimizde ekmek yapmaya ba\u015flad\u0131k\u201d dedi.\n\nEvde kal\u0131p, e\u015fine destek olan Hasan Kuvat (50) ise, \u201cDevletimizin alm\u0131\u015f oldu\u011fu bir karar vard\u0131, evde kal\u0131n diye. E\u015fime dedim ki, evimizde un var. Kendi ekme\u011fimizi bundan sonra biz yapal\u0131m. D\u0131\u015far\u0131dan ekmek almayal\u0131m. Herkes kendi ekme\u011fini kendi yapabilir. Korona vir\u00fcs\u00fc bitene kadar kendi tedbirimiz alal\u0131m. Devletimize yard\u0131mc\u0131 olal\u0131m\u201d ifadelerini kulland\u0131.", "keywords": [], "meta_keywords": ["Aileler", "evlerinde", "kendi", "ekme\u011fini", "yapmaya", "ba\u015flad\u0131"], "tags": [], "authors": [], "publish_date": null, "summary": "", "article_html": "", "meta_description": "Erzurum\u2019da evde ekmek \u00fcretimi dolay\u0131s\u0131yla una talep yo\u011funla\u015ft\u0131. Elaz\u0131\u011f\u2019da da korona vir\u00fcs\u00fc tedbirleri kapsam\u0131nda bir \u00e7ok aile evlerine kapan\u0131rken, baz\u0131lar\u0131 g\u00fcnl\u00fck ihtiya\u00e7lar\u0131 olan ekme\u011fini evinde yapmaya ba\u015flad\u0131.", "meta_lang": "tr", "meta_favicon": "", "meta_data": {"robots": "FOLLOW, INDEX", "TITLE": "Aileler evlerinde kendi ekme\u011fini yapmaya ba\u015flad\u0131", "description": "Erzurum\u2019da evde ekmek \u00fcretimi dolay\u0131s\u0131yla una talep yo\u011funla\u015ft\u0131. Elaz\u0131\u011f\u2019da da korona vir\u00fcs\u00fc tedbirleri kapsam\u0131nda bir \u00e7ok aile evlerine kapan\u0131rken, baz\u0131lar\u0131 g\u00fcnl\u00fck ihtiya\u00e7lar\u0131 olan ekme\u011fini evinde yapmaya ba\u015flad\u0131.", "keywords": "Aileler,evlerinde,kendi,ekme\u011fini,yapmaya,ba\u015flad\u0131", "og": {"sitename": "Erzurum Gazetesi", "title": "Aileler evlerinde kendi ekme\u011fini yapmaya ba\u015flad\u0131", "url": "http://www.erzurumgazetesi.com.tr/haber/Aileler-evlerinde-kendi-ekmegini-yapmaya-basladi/132574", "image": "http://www.erzurumgazetesi.com.tr/haber_resim/Aileler%2Devlerinde%2Dkendi%2Dekmegini%2Dyapmaya%2Dbasladi%2D%2D132574%2EJPG"}, "t_omni_pubdate": "03/31/2020 05:53", "pub_date": 20200331, "twitter": {"card": "summary_large_image", "site": "@erzurumgazetesi", "title": "Aileler evlerinde kendi ekme\u011fini yapmaya ba\u015flad\u0131", "description": "Erzurum\u2019da evde ekmek \u00fcretimi dolay\u0131s\u0131yla una talep yo\u011funla\u015ft\u0131. Elaz\u0131\u011f\u2019da da korona vir\u00fcs\u00fc tedbirleri kapsam\u0131nda bir \u00e7ok aile evlerine kapan\u0131rken, baz\u0131lar\u0131 g\u00fcnl\u00fck ihtiya\u00e7lar\u0131 olan ekme\u011fini evinde yapmaya ba\u015flad\u0131.", "creator": "@erzurumgazetesi", "image": {"src": "http://www.erzurumgazetesi.com.tr/haber_resim/Aileler-evlerinde-kendi-ekmegini-yapmaya-basladi--132574.JPG"}, "domain": "erzurumgazetesi.com.tr"}}, "canonical_link": "http://www.erzurumgazetesi.com.tr/haber/Aileler-evlerinde-kendi-ekmegini-yapmaya-basladi/132574"}