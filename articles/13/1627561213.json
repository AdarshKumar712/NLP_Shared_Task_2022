{"source_url": "https://www.haberler.com", "url": "https://www.haberler.com/kahramanmaras-ta-nisan-torenine-katilan-25-kisiye-13297759-haberi/", "title": "Kahramanmara\u015f'ta ni\u015fan t\u00f6renine kat\u0131lan 25 ki\u015fiye 85 bin 860 lira ceza uyguland\u0131", "top_image": "https://foto.haberler.com/haber/2020/06/06/kahramanmaras-ta-nisan-torenine-katilan-25-ki-13297759_local.jpg", "meta_img": "https://foto.haberler.com/haber/2020/06/06/kahramanmaras-ta-nisan-torenine-katilan-25-ki-13297759_local.jpg", "images": ["https://foto.haberler.com/haber/2020/06/06/kahramanmaras-ta-nisan-torenine-katilan-25-ki-13297759_local.jpg", "https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Kahramanmara\u015f'ta ni\u015fan t\u00f6renine kat\u0131lan 25 ki\u015fiye 85 bin 860 lira ceza uyguland\u0131 Kahramanmara\u015f'\u0131n Af\u015fin il\u00e7esinde, yeni tip koronavir\u00fcs (Kovid-19) vakalar\u0131n\u0131n g\u00f6r\u00fclmesine neden olan ni\u015fan t\u00f6renine kat\u0131ld\u0131klar\u0131 belirlenen 25 ki\u015fiye, 85 bin 860 lira idari para cezas\u0131 uyguland\u0131.\n\nKahramanmara\u015f'\u0131n Af\u015fin il\u00e7esinde, yeni tip koronavir\u00fcs (Kovid-19) vakalar\u0131n\u0131n g\u00f6r\u00fclmesine neden olan ni\u015fan t\u00f6renine kat\u0131ld\u0131klar\u0131 belirlenen 25 ki\u015fiye, 85 bin 860 lira idari para cezas\u0131 uyguland\u0131.\n\nAl\u0131nan bilgiye g\u00f6re, g\u00fcvenlik g\u00fc\u00e7leri, Kovid-19 tedbirleri kapsam\u0131nda yasaklanm\u0131\u015f olmas\u0131na ra\u011fmen 8 May\u0131s'ta H\u00fcy\u00fckl\u00fc Mahallesi'ndeki ni\u015fan t\u00f6renine kat\u0131lan 25 ki\u015fiyi tespit etti.\n\nBu ki\u015filere, \u0130l H\u0131fz\u0131ss\u0131hha Kurulu karar\u0131na ayk\u0131r\u0131 hareket ettikleri gerek\u00e7esiyle polis ve jandarma ekiplerince toplam 85 bin 860 lira idari para cezas\u0131 kesildi.\n\nH\u00fcy\u00fckl\u00fc Mahallesi'nde 8 May\u0131s'ta d\u00fczenlenen bir ni\u015fan t\u00f6reni sonras\u0131 pozitif vakalar\u0131n artmas\u0131 \u00fczerine Af\u015fin \u0130l\u00e7e H\u0131fz\u0131ss\u0131hha Kurulunca mahallede karantina uygulanm\u0131\u015f, 15 May\u0131s'ta ise karantina uygulamas\u0131 sona ermi\u015fti.\n\nKaynak: AA", "keywords": [], "meta_keywords": ["Kahramanmara\u015f", "Af\u015fin", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Kahramanmara\u015f'\u0131n Af\u015fin il\u00e7esinde, yeni tip koronavir\u00fcs (Kovid-19) vakalar\u0131n\u0131n g\u00f6r\u00fclmesine neden olan ni\u015fan t\u00f6renine kat\u0131ld\u0131klar\u0131 belirlenen 25 ki\u015fiye, 85 bin 860 lira idari para cezas\u0131 uyguland\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Kahramanmara\u015f'\u0131n Af\u015fin il\u00e7esinde, yeni tip koronavir\u00fcs (Kovid-19) vakalar\u0131n\u0131n g\u00f6r\u00fclmesine neden olan ni\u015fan t\u00f6renine kat\u0131ld\u0131klar\u0131 belirlenen 25 ki\u015fiye, 85 bin 860 lira idari para cezas\u0131 uyguland\u0131.", "keywords": "Kahramanmara\u015f, Af\u015fin, G\u00fcncel, Haber", "image": "https://foto.haberler.com/haber/2020/06/06/kahramanmaras-ta-nisan-torenine-katilan-25-ki-13297759_local.jpg", "medium": "news", "dateCreated": "2020-06-06T16:41:04+03:00", "dateUpdated": "2020-06-06T16:41:04+03:00", "msapplication-starturl": "https://www.haberler.com", "article": {"id": 13297759, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Kahramanmara\u015f, Af\u015fin, G\u00fcncel"}, "og": {"url": "https://www.haberler.com/kahramanmaras-ta-nisan-torenine-katilan-25-kisiye-13297759-haberi/", "site_name": "Haberler.com", "locale": "tr_TR", "type": "article", "title": "Kahramanmara\u015f'ta ni\u015fan t\u00f6renine kat\u0131lan 25 ki\u015fiye 85 bin 860 lira ceza uyguland\u0131", "description": "Kahramanmara\u015f'\u0131n Af\u015fin il\u00e7esinde, yeni tip koronavir\u00fcs (Kovid-19) vakalar\u0131n\u0131n g\u00f6r\u00fclmesine neden olan ni\u015fan t\u00f6renine kat\u0131ld\u0131klar\u0131 belirlenen 25 ki\u015fiye, 85 bin 860 lira idari para cezas\u0131 uyguland\u0131.", "image": {"identifier": "https://foto.haberler.com/haber/2020/06/06/kahramanmaras-ta-nisan-torenine-katilan-25-ki-13297759_local.jpg", "secure_url": "https://foto.haberler.com/haber/2020/06/06/kahramanmaras-ta-nisan-torenine-katilan-25-ki-13297759_local.jpg", "width": 1200, "height": 675}}, "fb": {"pages": 130833686950210, "app_id": 1094461860619988}, "twitter": {"url": "https://www.haberler.com/kahramanmaras-ta-nisan-torenine-katilan-25-kisiye-13297759-haberi/", "card": "summary_large_image", "site": "Haberler", "title": "Kahramanmara\u015f'ta ni\u015fan t\u00f6renine kat\u0131lan 25 ki\u015fiye 85 bin 860 lira ceza uyguland\u0131", "description": "Kahramanmara\u015f'\u0131n Af\u015fin il\u00e7esinde, yeni tip koronavir\u00fcs (Kovid-19) vakalar\u0131n\u0131n g\u00f6r\u00fclmesine neden olan ni\u015fan t\u00f6renine kat\u0131ld\u0131klar\u0131 belirlenen 25 ki\u015fiye, 85 bin 860 lira idari para cezas\u0131 uyguland\u0131.", "image": "https://foto.haberler.com/haber/2020/06/06/kahramanmaras-ta-nisan-torenine-katilan-25-ki-13297759_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/kahramanmaras-ta-nisan-torenine-katilan-25-kisiye-13297759-haberi/"}