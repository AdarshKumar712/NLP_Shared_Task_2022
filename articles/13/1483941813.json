{"source_url": "https://pl.sputniknews.com", "url": "https://pl.sputniknews.com/polityka/2020010111595807-prezydenci-rosji-i-ukrainy-po-raz-pierwszy-od-2014-r-zlozyli-sobie-zyczenia-z-okazji-nowego-roku-sputnik/", "title": "Prezydenci Rosji i Ukrainy po raz pierwszy od 2014 roku z\u0142o\u017cyli sobie \u017cyczenia z okazji Nowego Roku", "top_image": "https://cdnpl2.img.sputniknews.com/images/1147/92/11479243.jpg", "meta_img": "https://cdnpl2.img.sputniknews.com/images/1147/92/11479243.jpg", "images": ["https://cdnpl1.img.sputniknews.com/images/1157/80/11578098.png", "https://cdnpl2.img.sputniknews.com/images/1147/92/11479213.jpg", "https://mc.yandex.ru/watch/28683981", "https://pl.sputniknews.com/services/counter/?project=&obj_id=11595807&obj_type=article&action_type=&ts=1577893174", "https://cdnpl1.img.sputniknews.com/i/avatar-default.png", "http://b.scorecardresearch.com/p?c1=2&c2=15352215&cv=2.0&cj=1", "https://mc.yandex.ru/watch/26863203", "https://cdnpl2.img.sputniknews.com/images/1159/23/11592353.jpg", "https://cdnpl2.img.sputniknews.com/images/1147/92/11479243.jpg", "https://cdnpl1.img.sputniknews.com/images/1151/49/11514940.jpg", "https://pl.sputniknews.com/services/captcha/", "https://cdnpl1.img.sputniknews.com/images/1159/51/11595106.jpg"], "movies": [], "text": "Prezydenci Rosji i Ukrainy po raz pierwszy od 2014 r. z\u0142o\u017cyli sobie \u017cyczenia z okazji Nowego Roku. Podczas rozmowy W\u0142adimir Putin i Wo\u0142odymyr Ze\u0142enski wyrazili zadowolenie z wymiany wi\u0119\u017ani\u00f3w, do kt\u00f3rej dosz\u0142o 29 grudnia, i zawarcia umowy o tranzycie rosyjskiego gazu poprzez terytorium Ukrainy.\n\nPrezydenci \u201ezgodzili si\u0119 natychmiast przej\u015b\u0107 do uzgadniania list dotycz\u0105cych uwolnienia Ukrai\u0144c\u00f3w, w tym krymian, przebywaj\u0105cych na Krymie i w Rosji, oraz Rosjan, przebywaj\u0105cych na Ukrainie. Strony wyrazi\u0142y te\u017c nadziej\u0119, \u017ce \u201eca\u0142kowite zawieszenie broni wzd\u0142u\u017c linii podzia\u0142u w Donbasie zostanie osi\u0105gni\u0119te w najbli\u017cszej przysz\u0142o\u015bci\u201d.\n\nTo pierwsze noworoczne wzajemne \u017cyczenia ukrai\u0144skiego i rosyjskiego prezydent\u00f3w od lutego 2014 roku, gdy w wyniku wydarze\u0144 na Majdanie rz\u0105dy w kraju obj\u0105\u0142 Petro Poroszenko.\n\n30 grudnia Putin skierowa\u0142 do \u015bwiatowych przyw\u00f3dc\u00f3w \u017cyczenia z okazji Bo\u017cego Narodzenia i Nowego Roku 2020. Wo\u0142odymyra Ze\u0142enskiego nie by\u0142o w\u015br\u00f3d nich.\n\nPierwsza rozmowa telefoniczna mi\u0119dzy Putinem a Ze\u0142enskim mia\u0142a miejsce 11 lipca 2019 roku, p\u00f3\u0142tora miesi\u0105ca po obj\u0119ciu urz\u0119du prezydenta przez Ze\u0142enskiego. Z kolei pierwsze spotkanie lider\u00f3w odby\u0142o si\u0119 9 grudnia na szczycie czw\u00f3rki normandzkiej w Pary\u017cu.\n\nWczoraj do wiadomo\u015bci podano, \u017ce prezydent Rosji z\u0142o\u017cy\u0142 \u017cyczenia \u015bwiatowym przyw\u00f3dcom z okazji nadchodz\u0105cego Nowego Roku. Putin adresowa\u0142 \u017cyczenia do przyw\u00f3dc\u00f3w 41 pa\u0144stw, ale w\u015br\u00f3d adresat\u00f3w opublikowanych na stronie Kremla \u017cycze\u0144 zabrak\u0142o prezydent\u00f3w Polski, Gruzji oraz kraj\u00f3w ba\u0142tyckich. Rzecznik rosyjskiego prezydenta Dmitrij Pieskow wyja\u015bni\u0142, \u017ce lista mo\u017ce zosta\u0107 uzupe\u0142niona.", "keywords": [], "meta_keywords": ["Putin i Ze\u0142enski z\u0142o\u017cyli sobie \u017cyczenia na Nowy rok", "stosunki rosyjsko-ukrai\u0144skie"], "tags": ["Nowy Rok", "Wo\u0142odymyr Ze\u0142enski", "stosunki mi\u0119dzynarodowe", "Ukraina", "W\u0142adimir Putin", "stosunki dyplomatyczne", "\u017cyczenia", "Rosja"], "authors": [], "publish_date": null, "summary": "", "article_html": "", "meta_description": "Prezydenci Rosji i Ukrainy po raz pierwszy od 2014 r. z\u0142o\u017cyli sobie \u017cyczenia z okazji Nowego Roku. Podczas rozmowy W\u0142adimir Putin i Wo\u0142odymyr Ze\u0142enski wyrazili zadowolenie z wymiany wi\u0119\u017ani\u00f3w, do kt\u00f3rej dosz\u0142o 29 grudnia, i zawarcia umowy o tranzycie rosyjskiego gazu poprzez terytorium Ukrainy.", "meta_lang": "pl", "meta_favicon": "/i/sputnik.png", "meta_data": {"description": "Prezydenci Rosji i Ukrainy po raz pierwszy od 2014 r. z\u0142o\u017cyli sobie \u017cyczenia z okazji Nowego Roku. Podczas rozmowy W\u0142adimir Putin i Wo\u0142odymyr Ze\u0142enski wyrazili zadowolenie z wymiany wi\u0119\u017ani\u00f3w, do kt\u00f3rej dosz\u0142o 29 grudnia, i zawarcia umowy o tranzycie rosyjskiego gazu poprzez terytorium Ukrainy.", "keywords": "Putin i Ze\u0142enski z\u0142o\u017cyli sobie \u017cyczenia na Nowy rok, stosunki rosyjsko-ukrai\u0144skie", "news_keywords": "Putin i Ze\u0142enski z\u0142o\u017cyli sobie \u017cyczenia na Nowy rok, stosunki rosyjsko-ukrai\u0144skie", "robots": "all", "format-detection": "telephone=no", "analytics": {"site_domain": "pl.sputniknews.com", "article_id": 11595807, "p_ts": 1577871960, "rubric": "polityka", "tags": "Putin i Ze\u0142enski z\u0142o\u017cyli sobie \u017cyczenia na Nowy rok, stosunki rosyjsko-ukrai\u0144skie"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://pl.sputniknews.com/polityka/2020010111595807-prezydenci-rosji-i-ukrainy-po-raz-pierwszy-od-2014-r-zlozyli-sobie-zyczenia-z-okazji-nowego-roku-sputnik/", "title": "Prezydenci Rosji i Ukrainy po raz pierwszy od 2014 roku z\u0142o\u017cyli sobie \u017cyczenia z okazji Nowego Roku", "description": "Prezydenci Rosji i Ukrainy po raz pierwszy od 2014 r. z\u0142o\u017cyli sobie \u017cyczenia z okazji Nowego Roku. Podczas rozmowy W\u0142adimir Putin i Wo\u0142odymyr Ze\u0142enski wyrazili zadowolenie z wymiany wi\u0119\u017ani\u00f3w, do kt\u00f3rej dosz\u0142o 29 grudnia, i zawarcia umowy o tranzycie rosyjskiego gazu poprzez terytorium Ukrainy.", "image": "https://pl.sputniknews.com/sharing_snippet/11595807.png?1577871960"}, "fb": {"app_id": 102846830059534, "pages": 998778393644558}, "apple-itunes-app": "app-id=969452947, app-argument=com.sputniknews://article?issuer_id=36&issuer_article_id=11595807", "google-play-app": "app-id=com.sputniknews.sputnik", "og": {"title": "Prezydenci Rosji i Ukrainy po raz pierwszy od 2014 roku z\u0142o\u017cyli sobie \u017cyczenia z okazji Nowego Roku", "url": "https://pl.sputniknews.com/polityka/2020010111595807-prezydenci-rosji-i-ukrainy-po-raz-pierwszy-od-2014-r-zlozyli-sobie-zyczenia-z-okazji-nowego-roku-sputnik/", "type": "website", "description": "Prezydenci Rosji i Ukrainy po raz pierwszy od 2014 r. z\u0142o\u017cyli sobie \u017cyczenia z okazji Nowego Roku. Podczas rozmowy W\u0142adimir Putin i Wo\u0142odymyr Ze\u0142enski wyrazili zadowolenie z wymiany wi\u0119\u017ani\u00f3w, do kt\u00f3rej dosz\u0142o 29 grudnia, i zawarcia umowy o tranzycie rosyjskiego gazu poprzez terytorium Ukrainy.", "image": {"identifier": "https://cdnpl2.img.sputniknews.com/images/1147/92/11479243.jpg", "width": 700, "height": 440}}, "lastmod": "2020-01-01T10:48:00Z", "pubdate": "2020-01-01T10:46:00Z", "url_type": "usual"}, "canonical_link": "https://pl.sputniknews.com/polityka/2020010111595807-prezydenci-rosji-i-ukrainy-po-raz-pierwszy-od-2014-r-zlozyli-sobie-zyczenia-z-okazji-nowego-roku-sputnik/"}