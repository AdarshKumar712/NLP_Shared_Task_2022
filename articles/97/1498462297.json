{"source_url": "https://www.milligazete.com.tr", "url": "https://www.milligazete.com.tr/haber/3598276/gizemli-salgin-binlerce-insana-bulasti", "title": "Gizemli salg\u0131n binlerce insana bula\u015ft\u0131", "top_image": "https://static.daktilo.com/sites/71/uploads/2020/01/18/large/virus.jpg", "meta_img": "https://static.daktilo.com/sites/71/uploads/2020/01/18/large/virus.jpg", "images": ["https://file.daktilo.com/themes/enerjik/assets/img/mask-16-9.png", "https://static.daktilo.com/sites/71/uploads/2017/07/03/large/milli-logo-desktop-(5).png", "https://file.daktilo.com/themes/enerjik/assets/img/bos.png", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2017/07/03/large/milli-logo-mobil-(3).png", "https://static.daktilo.com/sites/71/uploads/2020/01/18/large/virus.jpg"], "movies": [], "text": "Aral\u0131k ay\u0131nda \u00c7in'in Wuhan kentinde bu vir\u00fcsten etkilenen 2 ki\u015fi \u00f6lm\u00fc\u015ft\u00fc. bunun \u00fczerine Singapur ve Hong Kong, Wuhan'dan hava yoluyla gelen yolcularda tarama yapmaya ba\u015flad\u0131, Amerikal\u0131 yetkililer de San Francisco, Los Angeles ve New York havalimanlar\u0131nda Cuma g\u00fcn\u00fcnden itibaren benzer tarama uygulamalar\u0131 ba\u015flatacaklar\u0131n\u0131 duyurdu.\n\n\u00c7IN DI\u015eINDA K\u0130 \u00dcLKELERDE DE G\u00d6R\u00dcLD\u00dc\n\nVir\u00fcs\u00fcn \u00e7\u0131k\u0131\u015f noktas\u0131 \u00c7in'in Wuhan \u015fehri. Ama Tayland'da iki ve Japonya'da da vir\u00fcsle ba\u011flant\u0131l\u0131 bir vaka g\u00f6r\u00fcld\u00fc. uzmanlar, Wuhan'dan \u00e7\u0131kan \u00fc\u00e7 vakan\u0131n ba\u015fka \u00fclkelerde g\u00f6r\u00fclmesi, kayda ge\u00e7irilenden \u00e7ok daha fazla vaka olabilece\u011fine i\u015faret edebilece\u011fini d\u00fc\u015f\u00fcn\u00fcyor. Ara\u015ft\u0131rman\u0131n yay\u0131mlanmadan \u00f6nce internete konan bulgular\u0131na g\u00f6re hesaplamalar, vir\u00fcsle ba\u011flant\u0131l\u0131 yakla\u015f\u0131k 1.700 vaka oldu\u011funa i\u015faret ediyor.\n\nBOZUK DEN\u0130Z \u00dcR\u00dcNLER\u0130NDEN VE YABAN HAYVANLARDAN BULA\u015eMI\u015e OLAB\u0130L\u0130R\n\n\u00c7inli yetkililer, vir\u00fcs\u00fcn bir ki\u015fiden di\u011ferine ge\u00e7ti\u011fini teyit eden bir vaka olmad\u0131\u011f\u0131n\u0131, Wuhan'da bir pazardaki bozuk deniz \u00fcr\u00fcnlerinden ve di\u011fer yaban hayvanlar\u0131ndan bula\u015ft\u0131\u011f\u0131n\u0131 s\u00f6yl\u00fcyor.\n\nUzmanlar ise insandan insana bula\u015fma ihtimalini yok saym\u0131yor: \"Yine de insandan insana bula\u015fma ihtimali eskisine k\u0131yasla daha fazla ciddiye al\u0131nmal\u0131.\" diyorlar.\n\nYetkililer, Corona vir\u00fcsleri hakk\u0131nda bildiklerimizden yola \u00e7\u0131karsak, as\u0131l olarak hayvandan insana bula\u015fm\u0131\u015f olmas\u0131n\u0131n \u00e7ok m\u00fcmk\u00fcn olmad\u0131\u011f\u0131n\u0131 d\u00fc\u015f\u00fcn\u00fcyor\n\nYeni bir vir\u00fcs\u00fcn nas\u0131l yay\u0131ld\u0131\u011f\u0131n\u0131 tespit etmek, tehdidin de\u011ferlendirilmesinde de kritik bir rol oynuyor.\n\nNASIL B\u0130R V\u0130R\u00dcS?\n\nHastalardan al\u0131nan \u00f6rnekler laboratuvarlarda incelemeye al\u0131nd\u0131. \u00c7in'de ve D\u00fcnya Sa\u011fl\u0131k \u00d6rg\u00fct\u00fc'ndeki yetkililer, enfeksiyonun corona vir\u00fcs\u00fc oldu\u011fu sonucuna vard\u0131. Geni\u015f bir aileye sahip olan corona vir\u00fcslerinden yaln\u0131zca alt\u0131s\u0131n\u0131n (e\u011fer yeni vir\u00fcs de kan\u0131tlan\u0131rsa yedisinin) insanlara bula\u015ft\u0131\u011f\u0131 biliniyor.\n\nCorona vir\u00fcsleri hafif durumlarda so\u011fuk alg\u0131nl\u0131\u011f\u0131 etkisi g\u00f6steriyor ama a\u011f\u0131r vakalarda da \u015fiddetli sonunum yetmezli\u011fine neden oluyor. Buna, SARS (a\u011f\u0131r akut solunum yolu yetersizli\u011fi sendromu) deniyor. \u00c7in'de 2002'de g\u00f6r\u00fclen SARS salg\u0131n\u0131nda vir\u00fcs\u00fcn bula\u015ft\u0131\u00fc\u0131 8.098 ki\u015fiden 774'\u00fc \u00f6lm\u00fc\u015ft\u00fc.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Vir\u00fcsten etkilenendi\u011fi teyit edilenlerin say\u0131s\u0131 resmi olarak 50 iken \u0130ngiliz bilim insanlar\u0131 bunun 1700'er kadar \u00e7\u0131kabilece\u011fini d\u00fc\u015f\u00fcn\u00fcyor.", "meta_lang": "tr", "meta_favicon": "//static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "Vir\u00fcsten etkilenendi\u011fi teyit edilenlerin say\u0131s\u0131 resmi olarak 50 iken \u0130ngiliz bilim insanlar\u0131 bunun 1700'er kadar \u00e7\u0131kabilece\u011fini d\u00fc\u015f\u00fcn\u00fcyor.", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "Gizemli salg\u0131n binlerce insana bula\u015ft\u0131", "description": "Vir\u00fcsten etkilenendi\u011fi teyit edilenlerin say\u0131s\u0131 resmi olarak 50 iken \u0130ngiliz bilim insanlar\u0131 bunun 1700'er kadar \u00e7\u0131kabilece\u011fini d\u00fc\u015f\u00fcn\u00fcyor.", "type": "article", "url": "https://www.milligazete.com.tr/haber/3598276/gizemli-salgin-binlerce-insana-bulasti", "image": {"identifier": "https://static.daktilo.com/sites/71/uploads/2020/01/18/large/virus.jpg", "width": 800, "height": 450, "alt": "Gizemli salg\u0131n binlerce insana bula\u015ft\u0131"}}, "twitter": {"card": "summary_large_image", "site": "@milligazetecom", "title": "Gizemli salg\u0131n binlerce insana bula\u015ft\u0131", "description": "Vir\u00fcsten etkilenendi\u011fi teyit edilenlerin say\u0131s\u0131 resmi olarak 50 iken \u0130ngiliz bilim insanlar\u0131 bunun 1700'er kadar \u00e7\u0131kabilece\u011fini d\u00fc\u015f\u00fcn\u00fcyor.", "image": "https://static.daktilo.com/sites/71/uploads/2020/01/18/large/virus.jpg"}}, "canonical_link": "https://www.milligazete.com.tr/haber/3598276/gizemli-salgin-binlerce-insana-bulasti"}