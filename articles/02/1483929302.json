{"source_url": "https://www.wprost.pl", "url": "https://www.wprost.pl/swiat/10285700/wyglada-jak-modelka-i-inspiruje-innych-trudno-uwierzyc-ze-urodzila-7-dzieci.html?utm_source=Wprost.pl&utm_medium=feed&utm_campaign=rss", "title": "Wygl\u0105da jak modelka i inspiruje innych. Trudno uwierzy\u0107, \u017ce urodzi\u0142a 7 dzieci", "top_image": "https://www.wprost.pl/_thumb/e2/0e/d2ebe8b1bc366c720324cd16106a.jpeg", "meta_img": "https://www.wprost.pl/_thumb/e2/0e/d2ebe8b1bc366c720324cd16106a.jpeg", "images": ["https://www.wprost.pl/_thumb/45/c4/4e2960cbbac38818be029c091376.jpeg", "https://www.wprost.pl/_i/pixel.png", "https://www.wprost.pl/_thumb/e2/0e/d2ebe8b1bc366c720324cd16106a.jpeg", "https://www.wprost.pl/_thumb/de/41/64c0fefc8f09fdc39ef1f194d082.jpeg", "https://www.wprost.pl/_i/pusty.png"], "movies": [], "text": "Jessica Enslow mieszka w ameryka\u0144skim Salt Lake City i jest z zawodu piel\u0119gniark\u0105. Najstarsza c\u00f3rka kobiety ma obecnie 25 lat i to w\u0142a\u015bnie po przyj\u015bciu Alyssy na \u015bwiat Jessica postanowi\u0142a zmieni\u0107 tryb \u017cycia. Zacz\u0119\u0142a regularnie je\u015b\u0107 i zainwestowa\u0142a w p\u0142yty z \u0107wiczeniami fitness, dzi\u0119ki kt\u00f3rym mog\u0142a dba\u0107 o form\u0119 bez wychodzenia z domu. To by\u0142o o tyle dobre rozwi\u0105zanie, \u017ce Enslow zachodzi\u0142a w kolejne ci\u0105\u017ce, wydaj\u0105c na \u015bwiat siedmioro dzieci. Po ostatnim porodzie, kt\u00f3ry mia\u0142 miejsce w 2013 roku, za\u0142o\u017cy\u0142a konto na Instagramie.\n\nTeraz inspiruje innych\n\nSama zainteresowana w rozmowie z serwisem Media Drum World opowiedzia\u0142a, jak zrodzi\u0142a si\u0119 w niej pasja do aktywno\u015bci fizycznej. \u2013 By\u0142am zszokowana ilo\u015bci\u0105 t\u0142uszczu, jak\u0105 zyska\u0142am podczas pierwszej ci\u0105\u017cy. Pami\u0119tam, jak wr\u00f3ci\u0142am ze szpitala i nie mog\u0142am zmie\u015bci\u0107 si\u0119 w spodnie nawet powy\u017cej po\u0142owy ud \u2013 przyzna\u0142a 45-latka. \u2013 To by\u0142o takie przygn\u0119biaj\u0105ce i nie czu\u0142am si\u0119 dobrze sama z sob\u0105. U\u015bwiadomi\u0142am sobie, \u017ce przybra\u0142am wi\u0119cej, ni\u017c wynosi\u0142a waga dziecka i \u017ce musz\u0119 zacz\u0105\u0107 regularnie \u0107wiczy\u0107, aby schudn\u0105\u0107 \u2013 doda\u0142a.\n\nTeraz Enslow z powodzeniem prowadzi konto w mediach spo\u0142eczno\u015bciowych, gdzie obserwuje j\u0105 ponad 230 tys. u\u017cytkownik\u00f3w. Amerykanka nie tylko dzieli si\u0119 ze zdj\u0119ciami z \u017cycia rodzinnego, ale r\u00f3wnie\u017c motywuje inne matki, kt\u00f3re dbaj\u0105 o powr\u00f3t do formy po porodach.\n\nCzytaj tak\u017ce:\n\nRodzice szukaj\u0105 \u201eopiekunki\u201d dla 18-letniej c\u00f3rki. Ta studiuje prawo i nie ma czasu na gotowanie", "keywords": [], "meta_keywords": ["jessica enslow", "modelka", "zdj\u0119cia", "porody", "dzieci", "ci\u0105\u017ca", "", "\u015awiat", "\u017bycie", "wprost"], "tags": ["Kultura", "Instagramie", "Polityka", "Kraj", "Handel", "\u015awiat", "Finanse i inwestycje", "Motoryzacja", "Muzyka", "Gry", "Film", "Religia", "Zdrowie i medycyna", "Instagram", "\u017bycie", "Technologie", "Transport", "wczoraj 13:17", "Gospodarka", "Firmy i rynki", "Internet", "Wybory prezydenckie", "Kraj Polska", "Wybory", "Wiadomo\u015bci", "Prime time"], "authors": [], "publish_date": "Wed Jan  1 13:17:00 2020", "summary": "", "article_html": "", "meta_description": "Jessica Enslow jest najlepszym przyk\u0142adem na to, \u017ce matka kilkorga dzieci wci\u0105\u017c mo\u017ce realizowa\u0107 swoje marzenia. 45-latka ma na swoim koncie siedem...", "meta_lang": "pl", "meta_favicon": "https://www.wprost.pl/wprost/_i/icons/wprost-favicon-128x128.png", "meta_data": {"description": "Jessica Enslow jest najlepszym przyk\u0142adem na to, \u017ce matka kilkorga dzieci wci\u0105\u017c mo\u017ce realizowa\u0107 swoje marzenia. 45-latka ma na swoim koncie siedem...", "keywords": "jessica enslow, modelka, zdj\u0119cia, porody, dzieci, ci\u0105\u017ca, , \u015awiat, \u017bycie, wprost", "robots": "index,follow", "viewport": "width=device-width, initial-scale=1, minimum-scale=1, user-scalable=yes", "theme-color": "#ED1C24", "apple-itunes-app": "app-id=909621551", "google-play-app": "app-id=pl.wprost", "application-name": "Wprost", "msapplication-tooltip": "Wprost", "msapplication-TileColor": "#ED1C24", "msapplication-wide310x150logo": "https://www.wprost.pl/wprost/_i/icons/wprost-favicon-310x150.png", "msapplication-square70x70logo": "https://www.wprost.pl/wprost/_i/icons/wprost-favicon-70x70.png", "msapplication-square150x150logo": "https://www.wprost.pl/wprost/_i/icons/wprost-favicon-150x150.png", "msapplication-square310x310logo": "https://www.wprost.pl/wprost/_i/icons/wprost-favicon-310x310.png", "HandheldFriendly": "true", "mobile-web-app-capable": "yes", "apple-mobile-web-app-capable": "true", "apple-mobile-web-app-status-bar-style": "black", "DC.title": "Wygl\u0105da jak modelka i inspiruje innych. Trudno uwierzy\u0107, \u017ce urodzi\u0142a 7 dzieci", "DC.subject": "Wprost", "DC.description": "Jessica Enslow jest najlepszym przyk\u0142adem na to, \u017ce matka kilkorga dzieci wci\u0105\u017c mo\u017ce realizowa\u0107 swoje marzenia. 45-latka ma na swoim koncie siedem porod\u00f3w, mimo kt\u00f3rych pozostaje w \u015bwietnej formie fizycznej. Amerykanka nie tylko czerpie satysfakcj\u0119 ze zdrowego trybu \u017cycia, ale tak\u017ce inspiruje inne kobiety.", "DC.identifier": "https://www.wprost.pl/10285700", "DC.date": "2020-01-01", "DC.type": "Text", "DC.publisher": "Katarzyna Gurmi\u0144ska", "twitter": {"card": "summary_large_image", "site": "@TygodnikWPROST", "url": "https://www.wprost.pl/swiat/10285700/wyglada-jak-modelka-i-inspiruje-innych-trudno-uwierzyc-ze-urodzila-7-dzieci.html", "title": "Wygl\u0105da jak modelka i inspiruje innych. Trudno uwierzy\u0107, \u017ce urodzi\u0142a 7 dzieci", "description": "Jessica Enslow jest najlepszym przyk\u0142adem na to, \u017ce matka kilkorga dzieci wci\u0105\u017c mo\u017ce realizowa\u0107 swoje marzenia. 45-latka ma na swoim koncie siedem porod\u00f3w, mimo kt\u00f3rych pozostaje w \u015bwietnej formie fizycznej. Amerykanka nie tylko czerpie satysfakcj\u0119 ze zdrowego trybu \u017cycia, ale tak\u017ce inspiruje inne kobiety.", "image": "https://www.wprost.pl/_thumb/35/ce/4048d396f8ebd00745ea4462198a.jpeg"}, "article": {"published_time": "2020-01-01T13:17:00+01:00", "modified_time": "2020-01-01T13:46:36+01:00"}, "og": {"title": "Wygl\u0105da jak modelka i inspiruje innych. Trudno uwierzy\u0107, \u017ce urodzi\u0142a 7 dzieci", "description": "Jessica Enslow jest najlepszym przyk\u0142adem na to, \u017ce matka kilkorga dzieci wci\u0105\u017c mo\u017ce realizowa\u0107 swoje marzenia. 45-latka ma na swoim koncie siedem porod\u00f3w, mimo kt\u00f3rych pozostaje w \u015bwietnej formie fizycznej. Amerykanka nie tylko czerpie satysfakcj\u0119 ze zdrowego trybu \u017cycia, ale tak\u017ce inspiruje inne kobiety.", "url": "https://www.wprost.pl/swiat/10285700/wyglada-jak-modelka-i-inspiruje-innych-trudno-uwierzyc-ze-urodzila-7-dzieci.html", "image": "https://www.wprost.pl/_thumb/e2/0e/d2ebe8b1bc366c720324cd16106a.jpeg", "type": "article", "site_name": "Wprost", "locale": "pl_PL", "updated_time": "2020-01-01T13:46:36+01:00"}, "fb": {"app_id": 119818731519670}}, "canonical_link": "https://www.wprost.pl/swiat/10285700/wyglada-jak-modelka-i-inspiruje-innych-trudno-uwierzyc-ze-urodzila-7-dzieci.html"}