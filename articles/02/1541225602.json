{"source_url": "https://www.yenialanya.com", "url": "https://www.yenialanya.com/dunya/ab-yuksek-temsilcisi-turkiye-nin-yuku-agir-anlamak-zorundayiz-h402513.html", "title": "AB Y\u00fcksek Temsilcisi: T\u00fcrkiye'nin y\u00fck\u00fc a\u011f\u0131r, anlamak zorunday\u0131z", "top_image": "https://www.yenialanya.com/images/resize/100/600x315/haberler/2020/03/ab_yuksek_temsilcisi_turkiye_nin_yuku_agir_anlamak_zorundayiz_h402513_c85a5.jpg", "meta_img": "https://www.yenialanya.com/images/resize/100/600x315/haberler/2020/03/ab_yuksek_temsilcisi_turkiye_nin_yuku_agir_anlamak_zorundayiz_h402513_c85a5.jpg", "images": ["https://www.facebook.com/tr?id=282112732282425&ev=PageView\n\n\n\n&noscript=1", "https://www.yenialanya.com/thumb.php?src=https://www.yenialanya.com/images/banner/whatsapp-haber-ihbar-hatti_1.png&w=300&h=125&q=80", "https://www.yenialanya.com/images/banner/Alanya_Logo_51._YYl_son.jpeg", "https://www.yenialanya.com/images/banner/OBA-1221.gif", "https://www.yenialanya.com/thumb.php?src=https://www.yenialanya.com/images/banner/VIP_FABRIK_WEB.jpg&w=120&h=450&q=80", "https://www.yenialanya.com/thumb.php?src=https://www.yenialanya.com/images/banner/bizimtransfer-com_1.jpg&w=625&h=102&q=80", "https://www.yenialanya.com/thumb.php?src=https://www.yenialanya.com/images/banner/web-pro-tasarim.jpg&w=300&h=300&q=80", "https://www.yenialanya.com/images/resize/100/600x315/haberler/2020/03/ab_yuksek_temsilcisi_turkiye_nin_yuku_agir_anlamak_zorundayiz_h402513_c85a5.jpg", "https://www.yenialanya.com/images/banner/kaleici1.jpg", "https://www.yenialanya.com/thumb.php?src=https://www.yenialanya.com/images/banner/gunsu.jpg&w=120&h=450&q=80", "https://mc.yandex.ru/watch/18692905", "https://www.yenialanya.com/images/banner/625x120.jpg", "https://www.yenialanya.com/thumb.php?src=https://www.yenialanya.com/images/banner/lonicera.jpg&w=120&h=452&q=80", "https://www.yenialanya.com/images/banner/site_reklam.jpg", "https://www.yenialanya.com/_themes/hs-elegant/images/space.png", "https://www.yenialanya.com/thumb.php?src=https://www.yenialanya.com/images/banner/modern_banner_alanya.jpg&w=300&h=250&q=80"], "movies": [], "text": "AB Y\u00fcksek Temsilcisi Josep Borrell m\u00fcltecilere ili\u015fkin, \" T\u00fcrkiye'nin ciddi bir y\u00fck\u00fc var, destek olunmas\u0131 gereken 4 milyon ki\u015fiden s\u00f6z ediyoruz. Bunu anlamak zorunday\u0131z\" dedi.AB Y\u00fcksek Temsilcisi Josep Borrell Moskova'da ger\u00e7ekle\u015fen \u0130dlib Mutabakat\u0131na ili\u015fkin a\u00e7\u0131klamalarda bulundu.\n\n\"ATE\u015eKES \u0130Y\u0130 HABER\"\n\nAB Y\u00fcksek Temsilcisi Borrell, \"Ate\u015fkes yap\u0131lmas\u0131ndan memnunum. Ate\u015fkes iyi haber, en az\u0131ndan bir iyi niyet g\u00f6stergesi. Bakal\u0131m nas\u0131l uygulanacak. \u0130dlib'deki insanlara y\u00f6nelik insani yard\u0131mlar\u0131n artt\u0131r\u0131lmas\u0131 bir \u00f6nko\u015ful\" dedi.\n\n\"KONU\u015eMAMIZ GEREKEN PEK \u00c7OK MESELE VAR\"\n\nH\u0131rvatistan'\u0131n Ba\u015fkenti Zagreb'de gazetecilerin sorular\u0131n\u0131 yan\u0131tlayan AB Y\u00fcksek Temsilcisi Josep Borrell \u00f6nemli a\u00e7\u0131klamalarda bulundu. Borrell, \"T\u00fcrkiye ve Rusya ile ili\u015fkileri iyile\u015ftirmemiz gerekiyor. Konu\u015fmam\u0131z gereken pek \u00e7ok mesele var, zaten bunun i\u00e7in buraday\u0131z\" \u015feklinde konu\u015ftu.\n\n\"T\u00dcRK\u0130YE'N\u0130N B\u00dcY\u00dcK B\u0130R Y\u00dcK ALTINDA OLDU\u011eU GER\u00c7EKT\u0130R\"\n\nM\u00fclteciler konusunda T\u00fcrkiye'ye y\u00f6nelik desteklerin olmas\u0131 gerekti\u011fini vurgulayan Borrell, \"T\u00fcrkiye'nin ciddi bir y\u00fck\u00fc var, destek olunmas\u0131 gereken 4 milyon ki\u015fiden s\u00f6z ediyoruz. Bunu anlamak zorunday\u0131z ancak g\u00f6\u00e7menlerin de birer bask\u0131 unsuru olarak kullan\u0131lmas\u0131n\u0131 kabul edemeyiz. Fakat T\u00fcrkiye'nin b\u00fcy\u00fck bir y\u00fck alt\u0131nda oldu\u011fu da bir ger\u00e7ektir\" ifadelerini kulland\u0131.", "keywords": [], "meta_keywords": ["AB Y\u00fcksek Temsilcisi", "t\u00fcrkiye", "Josep Borrell"], "tags": [], "authors": ["Yeni Alanya Gazetesi. Alanyanin Haber Si\u0307tesi\u0307", "Di\u0307m Medya", "Alanya News."], "publish_date": null, "summary": "", "article_html": "", "meta_description": "AB Y\u00fcksek Temsilcisi Josep Borrell, T\u00fcrkiye'nin m\u00fclteci politikas\u0131yla ilgili olarak 'Anlamak zorunday\u0131z, T\u00fcrkiye'nin y\u00fck\u00fc a\u011f\u0131r' dedi.", "meta_lang": "tr", "meta_favicon": "https://www.yenialanya.com/images/banner/favicon.ico", "meta_data": {"description": "AB Y\u00fcksek Temsilcisi Josep Borrell, T\u00fcrkiye'nin m\u00fclteci politikas\u0131yla ilgili olarak 'Anlamak zorunday\u0131z, T\u00fcrkiye'nin y\u00fck\u00fc a\u011f\u0131r' dedi.", "keywords": "AB Y\u00fcksek Temsilcisi, t\u00fcrkiye, Josep Borrell", "news_keywords": "AB Y\u00fcksek Temsilcisi, t\u00fcrkiye, Josep Borrell", "author": "Yeni Alanya Gazetesi. ALANYANIN HABER S\u0130TES\u0130, D\u0130M MEDYA, ALANYA NEWS.", "developer": "Yeni Alanya Gazetesi. ALANYANIN HABER S\u0130TES\u0130, D\u0130M MEDYA, ALANYA NEWS.", "designer": "Yeni Alanya Gazetesi. ALANYANIN HABER S\u0130TES\u0130, D\u0130M MEDYA, ALANYA NEWS.", "viewport": "width=970, initial-scale=1, shrink-to-fit=no", "theme-color": "#dc3545", "og": {"site_name": "Yeni Alanya Gazetesi. ALANYANIN HABER S\u0130TES\u0130, D\u0130M MEDYA, ALANYA NEWS.", "title": "AB Y\u00fcksek Temsilcisi: T\u00fcrkiye'nin y\u00fck\u00fc a\u011f\u0131r, anlamak zorunday\u0131z", "description": "AB Y\u00fcksek Temsilcisi Josep Borrell, T\u00fcrkiye'nin m\u00fclteci politikas\u0131yla ilgili olarak 'Anlamak zorunday\u0131z, T\u00fcrkiye'nin y\u00fck\u00fc a\u011f\u0131r' dedi.", "image": {"identifier": "https://www.yenialanya.com/images/resize/100/600x315/haberler/2020/03/ab_yuksek_temsilcisi_turkiye_nin_yuku_agir_anlamak_zorundayiz_h402513_c85a5.jpg", "type": "image/jpeg", "width": 637, "height": 332}, "type": "article", "url": "https://www.yenialanya.com/dunya/ab-yuksek-temsilcisi-turkiye-nin-yuku-agir-anlamak-zorundayiz-h402513.html"}, "twitter": {"card": "summary_large_image", "url": "http://www.yenialanya.com/dunya/ab-yuksek-temsilcisi-turkiye-nin-yuku-agir-anlamak-zorundayiz-h402513.html", "domain": "https://www.yenialanya.com/", "site": "yenialanya", "title": "AB Y\u00fcksek Temsilcisi: T\u00fcrkiye'nin y\u00fck\u00fc a\u011f\u0131r, anlamak zorunday\u0131z", "description": "AB Y\u00fcksek Temsilcisi Josep Borrell, T\u00fcrkiye'nin m\u00fclteci politikas\u0131yla ilgili olarak \"Anlamak zorunday\u0131z, T\u00fcrkiye'nin y\u00fck\u00fc a\u011f\u0131r\" dedi.", "image": {"src": "https://www.yenialanya.com/images/haberler/2020/03/ab_yuksek_temsilcisi_turkiye_nin_yuku_agir_anlamak_zorundayiz_h402513_c85a5.jpg"}}, "dc.language": "tr", "dc.source": "https://www.yenialanya.com/", "dc.title": "AB Y\u00fcksek Temsilcisi: T\u00fcrkiye'nin y\u00fck\u00fc a\u011f\u0131r, anlamak zorunday\u0131z", "dc.keywords": "AB Y\u00fcksek Temsilcisi, t\u00fcrkiye, Josep Borrell", "dc.description": "AB Y\u00fcksek Temsilcisi Josep Borrell, T\u00fcrkiye'nin m\u00fclteci politikas\u0131yla ilgili olarak 'Anlamak zorunday\u0131z, T\u00fcrkiye'nin y\u00fck\u00fc a\u011f\u0131r' dedi.", "fb": {"pages": 201227749894443}}, "canonical_link": "https://www.yenialanya.com/dunya/ab-yuksek-temsilcisi-turkiye-nin-yuku-agir-anlamak-zorundayiz-h402513.html"}