{"source_url": "https://fakty.interia.pl", "url": "https://fakty.interia.pl/raporty/raport-matura-2020/aktualnosci/news-matura-2020-fizyka-i-historia-na-rozszerzeniu,nId,4570966", "title": "Matura 2020. Fizyka i historia na rozszerzeniu", "top_image": "https://i.iplsc.com/-/000A7526W68K545F-C411.jpg", "meta_img": "https://i.iplsc.com/-/000A7526W68K545F-C411.jpg", "images": ["https://i.iplsc.com/1/000A6KVA3SUTKE95-C321-F4.jpg", "https://fakty.interia.pl/p.gif", "https://i.iplsc.com/-/000A7526W68K545F-C411.jpg", "https://i.iplsc.com/interia-pl/0009A60QQ5I2TYF7-C301.jpg", "https://i.iplsc.com/matura-2020-dzis-fizyka-i-historia-na-poziomie-rozszerzonym/000A7526W68K545F-C122-F4.jpg", "https://e.hub.com.pl/images/adx_fixed/close.svg", "https://fakty.interia.pl/i/service_logo_s.svg", "https://fakty.interia.pl/i/interia_logo_b.svg", "https://fakty.interia.pl/i/interia-logo-2-0.svg"], "movies": [], "text": "Tegoroczni maturzy\u015bci ju\u017c na ostatniej prostej. W trzecim tygodniu maturalnego maratonu zmierz\u0105 si\u0119 z m.in. fizyk\u0105 oraz histori\u0105 na poziomie rozszerzonym. Oba egzaminy s\u0105 nieobowi\u0105zkowe i napisz\u0105 je tylko ci abiturienci, kt\u00f3rzy wcze\u015bniej wyrazili tak\u0105 ch\u0119\u0107. Matura z fizyki rozpocz\u0119\u0142a si\u0119 o godz. 9.00, a z historii odb\u0119dzie si\u0119 o godz. 14.00. Jeszcze dzi\u015b opublikujemy na Interii arkusze CKE wraz z proponowanymi odpowiedziami.\n\nZdj\u0119cie Matura 2020. Dzi\u015b fizyka i historia na poziomie rozszerzonym /Tomasz Jastrz\u0119bowski /Reporter\n\nEgzamin maturalny z fizyki rozpocz\u0105\u0142 si\u0119 o godz. 9:00 i potrwa 180 minut. Przyst\u0105pi\u0142o do niego 21,7 tys. tegorocznych absolwent\u00f3w lice\u00f3w og\u00f3lnokszta\u0142c\u0105cych i technik\u00f3w, czyli 8 proc. proc. wszystkich zdaj\u0105cych.\n\n\n\nZ kolei matura z historii na poziomie rozszerzonym wystartuje o godz. 14:00 i r\u00f3wnie\u017c potrwa trzy godziny. Ch\u0119\u0107 zdawania tego przedmiotu wyrazi\u0142o \u0142\u0105cznie 20,4 tys., czyli 7,5 proc. tegorocznych abiturient\u00f3w.\n\nReklama\n\nOba egzaminy nie s\u0105 obowi\u0105zkowe. Nale\u017c\u0105 do grupy tzw. przedmiot\u00f3w do wyboru. Ka\u017cdy maturzysta musi napisa\u0107 matur\u0119 przynajmniej z jednego przedmiotu dodatkowego. Wynik nie wp\u0142ywa na uzyskanie \u015bwiadectwa maturalnego. Liczy si\u0119 jednak przy rekrutacji na studia.\n\nFizyka i historia nale\u017c\u0105 do grupy przedmiot\u00f3w rzadziej wybieranych przez maturzyst\u00f3w. Fizyka jest na si\u00f3dmym miejscu w\u015br\u00f3d najpopularniejszych egzamin\u00f3w, a historia - na \u00f3smym.\n\nAbiturienci, kt\u00f3rzy nie mog\u0105 przyst\u0105pi\u0107 do egzamin\u00f3w w sesji czerwcowej, mog\u0105 napisa\u0107 je w sesji dodatkowej w lipcu. Wyniki matur zostan\u0105 og\u0142oszone do 11 sierpnia.\n\nJeszcze dzi\u015b na Interii opublikujemy oba arkusze, z kt\u00f3rymi mierz\u0105 si\u0119 dzi\u015b maturzy\u015bci. Arkusz z fizyki na poziomie rozszerzonym i odpowiedzi opublikujemy tu\u017c po godz. 14:00. Wieczorem, chwil\u0119 po godz. 19:00, znajdziecie u nas arkusz CKE i rozwi\u0105zania z historii. Zapraszamy tutaj: MATURA 2020 - arkusze .\n\nMatura 2020 w \"nowej rzeczywisto\u015bci\" 1 / 25 Podczas egzaminu trzeba przestrzega\u0107 wytycznych sanitarnych opracowanych przez Centraln\u0105 Komisj\u0119 Egzaminacyjn\u0105, Ministerstwo Edukacji Narodowej oraz G\u0142\u00f3wny Inspektorat Sanitarny. Na zdj\u0119ciu: Mierzenie temperatury uczniom w Zespole Szk\u00f3\u0142 nr 6 im. Miko\u0142aja Reja w Szczecinie. \u0179r\u00f3d\u0142o: PAP Autor: Marcin Bielecki udost\u0119pnij\n\nZobacz arkusze z matury 2020:\n\nJ\u0119zyk angielski (poziom podstawowy) - arkusz CKE i odpowiedzi\n\nJ\u0119zyk angielski (poziom rozszerzony) - arkusz CKE i odpowiedzi\n\n\n\nJ\u0119zyk polski (poziom podstawowy) - arkusz CKE i odpowiedzi\n\nJ\u0119zyk polski (poziom rozszerzony) - arkusz CKE i odpowiedzi\n\nMatematyka (poziom podstawowy) - arkusz CKE i odpowiedzi\n\nMatematyka (poziom rozszerzony) - arkusz CKE i odpowiedzi\n\nBiologia (poziom rozszerzony) - arkusz CKE i odpowiedzi\n\nWOS (poziom rozszerzony) - arkusz CKE i odpowiedzi\n\nGeografia (poziom rozszerzony) - arkusz CKE i odpowiedzi", "keywords": [], "meta_keywords": [""], "tags": [], "authors": ["Autor", "Marcin Bielecki"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Tegoroczni, maturzy\u015bci, ostatniej, prostej, trzecim, tygodniu, maturalnego, maratonu, zmierz\u0105, fizyk\u0105, oraz, histori\u0105, poziomie, rozszerzonym, egzaminy, nieobowi\u0105zkowe, napisz\u0105, tylko, abiturienci, kt\u00f3rzy, wcze\u015bniej, wyrazili, tak\u0105, ch\u0119\u0107, Matura", "Description": "Matura 2020. Fizyka i historia na rozszerzeniu - fakty.interia.pl - Tegoroczni maturzy\u015bci ju\u017c na ostatniej prostej. W trzecim tygodniu maturalnego maratonu zmierz\u0105 si\u0119 z m.in. fizyk\u0105 oraz histori\u0105 na poziomie rozszerzonym. Oba egzaminy s\u0105 nieobowi\u0105zkowe i", "twitter": {"description": "Tegoroczni maturzy\u015bci ju\u017c na ostatniej prostej. W trzecim tygodniu maturalnego maratonu zmierz\u0105 si\u0119 z m.in. fizyk\u0105 oraz histori\u0105 na poziomie rozszerzonym. Oba egzaminy s\u0105 nieobowi\u0105zkowe i napisz\u0105 je tylko ci abiturienci, kt\u00f3rzy wcze\u015bniej wyrazili tak\u0105 ch\u0119\u0107. Matura z fizyki rozpocz\u0119\u0142a si\u0119 o godz. 9.00, a z historii odb\u0119dzie si\u0119 o godz. 14.00. Jeszcze dzi\u015b opublikujemy na Interii arkusze CKE wraz z proponowanymi odpowiedziami.", "card": "summary_large_image"}, "og": {"type": "article", "title": "Matura 2020. Fizyka i historia na rozszerzeniu", "description": "Kliknij i zobacz wi\u0119cej.", "image": "https://i.iplsc.com/-/000A7526W68K545F-C411.jpg", "url": "https://fakty.interia.pl/raporty/raport-matura-2020/aktualnosci/news-matura-2020-fizyka-i-historia-na-rozszerzeniu,nId,4570966"}, "news_keywords": "fakty.interia.pl, Matura 2020, matura 2020, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/raporty/raport-matura-2020/aktualnosci/news-matura-2020-fizyka-i-historia-na-rozszerzeniu,nId,4570966"}