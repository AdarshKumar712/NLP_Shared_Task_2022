{"source_url": "https://web.archive.org", "url": "https://web.archive.org/web/20200605191109id_/https://www.radiowroclaw.pl/articles/view/96377/Nowe-zasady-odbioru-smieci-w-centrum-Wroclawia", "title": "Nowe zasady odbioru \u015bmieci w centrum Wroc\u0142awia", "top_image": "https://www.radiowroclaw.pl/img/articles/96377/Tnsruc0h8Y.jpg", "meta_img": "https://www.radiowroclaw.pl/img/articles/96377/Tnsruc0h8Y.jpg", "images": ["https://web.archive.org/img/ajax_loader_nano.gif", "https://web.archive.org/img/bip.gif", "https://www.radiowroclaw.pl/img/articles/95343/mini/R8HxWirgf5.jpg", "https://www.radiowroclaw.pl/img/articles/96377/Tnsruc0h8Y.jpg", "https://web.archive.org/img/employees/mini/hFCqBFxES6.jpg", "https://web.archive.org/img/articles/96868/mini/D20iCoi5P0.jpg", "https://www.radiowroclaw.pl/img/articles/96851/mini/zO2ihpZu0V.jpg", "https://ad.prw.pl/www/delivery/avw.php?zoneid=7&n=5a338b7", "https://www.radiowroclaw.pl/img/articles/95321/mini/lx5KCHxuA2.jpg", "https://web.archive.org/img/RWLogomdw.png", "https://web.archive.org/img/articles/96871/mini/U3Z7TGTOZD.jpg", "https://web.archive.org/img/articles/96377/Tnsruc0h8Y.jpg", "https://web.archive.org/img/RWLogosm.png", "https://www.radiowroclaw.pl/img/articles/95778/mini/ayASgOxehI.jpg", "https://www.radiowroclaw.pl/img/articles/96540/nano/Aq9D7g3xTr.jpg", "https://web.archive.org/img/A17_logo.gif", "https://www.radiowroclaw.pl/img/articles/96813/nano/VEjYBhziN1.jpg", "https://web.archive.org/img/articles/96869/mini/3MarJBcPLX.jpg", "https://www.radiowroclaw.pl/img/articles/94352/mini/RWZ13J06qS.jpg", "https://ad.prw.pl/www/delivery/avw.php?zoneid=10&n=2f7ab2a", "https://www.radiowroclaw.pl/img/articles/45810/nano/AQaTWZb74S.jpg", "https://www.radiowroclaw.pl/img/articles/96204/mini/wp1112VxWi.jpg", "https://web.archive.org/img/RWLogolgw.png", "https://www.radiowroclaw.pl/img/articles/95898/mini/Q18EeQEEOC.jpg", "https://web.archive.org/img/spons/pracuj.svg", "https://www.radiowroclaw.pl/img/articles/54513/mini/QAmitkHKq0.jpg", "https://web.archive.org/img/zpmp.jpg"], "movies": [], "text": "Nowe zasady odbioru \u015bmieci w centrum Wroc\u0142awia\n\nKonsorcjum firm Chemeko System i Eneris przez najbli\u017csze p\u00f3\u0142 roku b\u0119dzie odbiera\u0107 odpady z wroc\u0142awskiego Starego Miasta i \u015ar\u00f3dmie\u015bcia. W zwi\u0105zku z tym wprowadzono nowe zasady segregowania odpad\u00f3w. Teraz dojdzie jedna frakcja \u2013 bioodpady.\n\nMieszka\u0144cy wroc\u0142awskiego Starego Miasta i \u015ar\u00f3dmie\u015bcia musz\u0105 przygotowa\u0107 si\u0119 na zmiany w wywozie odpad\u00f3w. Teraz za odebranie \u015bmieci z tego rejonu Wroc\u0142awia b\u0119dzie odpowiedzialne konsorcjum wroc\u0142awskich firm Chemeko System i Eneris, kt\u00f3re sp\u00f3\u0142ka Ekosystem wybra\u0142a w ramach zam\u00f3wie\u0144 z wolnej r\u0119ki. Dochodzi teraz jedna frakcja \u2013 bioodpady, czyli resztki kuchenne pochodzenia ro\u015blinnego. Prezydent Wroc\u0142awia Jacek Sutryk opowiada, \u017ce w mie\u015bcie pojawi\u0105 si\u0119 tak\u017ce nowe pojemniki:\n\nplay\n\npause\n\nstop Aby ods\u0142ucha\u0107 za\u0142\u0105czonego d\u017awi\u0119ku zaktualizuj przegl\u0105dark\u0119 lub/i wtyczk\u0119 Adobe Flash Player.\n\nO szczeg\u00f3\u0142ach m\u00f3wi Andrzej Filipowicz, dyrektor Eneris:\n\nplay\n\npause\n\nstop Aby ods\u0142ucha\u0107 za\u0142\u0105czonego d\u017awi\u0119ku zaktualizuj przegl\u0105dark\u0119 lub/i wtyczk\u0119 Adobe Flash Player.\n\nNowi operatorzy b\u0119d\u0105 obs\u0142ugiwa\u0107 \u0142\u0105cznie 170 tys. os\u00f3b, kt\u00f3re miesi\u0119cznie wytwarzaj\u0105 ok. 5 tys. ton odpad\u00f3w.\n\nKolejne strefy w kt\u00f3rych miasto wybierze firmy odpowiedzialne za wyw\u00f3z odpad\u00f3w to Psie Pole, Krzyki i Fabryczna. Nie wiadomo jeszcze czy wroc\u0142awianie zap\u0142ac\u0105 wi\u0119cej za wyw\u00f3z \u015bmieci. To si\u0119 oka\u017ce, dopiero po przeprowadzeniu wszystkich przetarg\u00f3w.", "keywords": [], "meta_keywords": ["radio wroc\u0142aw", "informacje", "wiadomo\u015bci", "newsy", "aktualno\u015bci"], "tags": [], "authors": ["Mateusz Lipi\u0144ski"], "publish_date": null, "summary": "", "article_html": "", "meta_description": "Portal Radia Wroc\u0142aw. Zawsze aktualne wiadomo\u015bci i \u015bwie\u017ce informacje nie tylko z Wroclawia, ale z ca\u0142ego Dolnego \u015al\u0105ska. \u017beby\u015b wiedzia\u0142...", "meta_lang": "pl", "meta_favicon": "/favicon.ico", "meta_data": {"viewport": "width=device-width, initial-scale=1", "keywords": "Nowe, zasady, odbioru, \u015bmieci, w, centrum, Wroc\u0142awia", "description": "Konsorcjum firm Chemeko System i Eneris przez najbli\u017csze p\u00f3\u0142 roku b\u0119dzie odbiera\u0107 odpady z wroc\u0142awskiego Starego Miasta i \u015ar\u00f3dmie\u015bcia. W zwi\u0105zku z tym wprowadzono nowe zasady segregowania odpad\u00f3w. Teraz dojdzie jedna frakcja \u2013 bioodpady.", "og": {"title": "Nowe zasady odbioru \u015bmieci w centrum Wroc\u0142awia", "description": "Konsorcjum firm Chemeko System i Eneris przez najbli\u017csze p\u00f3\u0142 roku b\u0119dzie odbiera\u0107 odpady z wroc\u0142awskiego Starego Miasta i \u015ar\u00f3dmie\u015bcia. W zwi\u0105zku z tym wprowadzono nowe zasady segregowania odpad\u00f3w. Teraz dojdzie jedna frakcja \u2013 bioodpady.", "type": "article", "url": "https://www.radiowroclaw.pl/articles/view/96377/Nowe-zasady-odbioru-smieci-w-centrum-Wroclawia", "image": "https://www.radiowroclaw.pl/img/articles/96377/Tnsruc0h8Y.jpg", "site_name": "Radio Wroc\u0142aw"}, "fb": {"admins": 100000767993538, "app_id": 434698876593860}, "Author": "Mateusz Lipi\u0144ski", "Robots": "all"}, "canonical_link": "https://www.radiowroclaw.pl/articles/view/96377/Nowe-zasady-odbioru-smieci-w-centrum-Wroclawia"}