{"source_url": "https://www.haberler.com", "url": "https://www.haberler.com/gaziantep-te-kurallara-uymayan-397-surucuye-ceza-12832018-haberi/", "title": "Gaziantep'te kurallara uymayan 397 s\u00fcr\u00fcc\u00fcye ceza kesildi", "top_image": "https://foto.haberler.com/haber/2020/01/19/gaziantep-te-kurallara-uymayan-397-surucuye-c-12832018_local.jpg", "meta_img": "https://foto.haberler.com/haber/2020/01/19/gaziantep-te-kurallara-uymayan-397-surucuye-c-12832018_local.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/google.png", "https://www.haberler.com/static/images/sosyal/icons/facebook.png", "https://foto.haberler.com/haber/2020/01/19/gaziantep-te-kurallara-uymayan-397-surucuye-c-12832018_local.jpg", "https://www.haberler.com/static/images/sosyal/icons/whatsapp.png", "https://www.haberler.com/static/images/footer-logo.png", "https://www.haberler.com/static/reklam/advertisement.gif?ads=1", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "19.01.2020 13:55 | Son G\u00fcncelleme: 19.01.2020 14:00\n\nGaziantep il merkezi ve \u015fehirler aras\u0131 karayollar\u0131nda yap\u0131lan trafik denetimlerinde 2 bin 487 ara\u00e7 kontrol edilirken, kurallara uymayan 397 s\u00fcr\u00fcc\u00fc, yolcu ve ara\u00e7 plakas\u0131na i\u015flem yap\u0131ld\u0131.\n\n\n\nGaziantep Emniyet M\u00fcd\u00fcrl\u00fc\u011f\u00fc Trafik Denetleme \u015eube, B\u00f6lge Trafik Denetleme \u015eube B\u00f6lge Trafik \u0130stasyon amirlikleri ekipleri sorumlu olduklar\u0131 g\u00fczergahlarda g\u00fcn boyu trafik kontrolleri ger\u00e7ekle\u015ftirdi. Karayollar\u0131nda yap\u0131lan denetimlerde \u015fehirleraras\u0131 y\u00fck ve yolcu ta\u015f\u0131mac\u0131l\u0131\u011f\u0131 yapan ara\u00e7 s\u00fcr\u00fcc\u00fclerinin \u00e7al\u0131\u015fma ve dinlenme s\u00fcrelerine uygun hareket edip etmedikleri, ara\u00e7lardaki takograflar\u0131n raporlar\u0131 \u00fczerinden denetlenirken, s\u00fcr\u00fcc\u00fc belgeleri ve ara\u00e7lar\u0131n d\u0131\u015f \u0131\u015f\u0131k donan\u0131mlar\u0131, alkol kullan\u0131m\u0131 gibi kontroller de ger\u00e7ekle\u015ftirildi. Toplam 2 bin 847 ara\u00e7 ve s\u00fcr\u00fcc\u00fcs\u00fc denetlenirken, trafik g\u00fcvenli\u011fi ve di\u011fer vatanda\u015flar\u0131n can g\u00fcvenli\u011fini tehlikeye d\u00fc\u015f\u00fcren 6 s\u00fcr\u00fcc\u00fcye alkoll\u00fc olarak ara\u00e7 kullanmaktan, 2 s\u00fcr\u00fcc\u00fcye uyu\u015fturucu veya uyar\u0131c\u0131 madde alarak ara\u00e7 kullanmaktan, 90 s\u00fcr\u00fcc\u00fcye ve ara\u00e7 plakas\u0131na h\u0131z ihlalinden, 101 arac\u0131n tescil plakas\u0131na hatal\u0131 park etmekten, 2 s\u00fcr\u00fcc\u00fcye tehlikeli \u015ferit de\u011fi\u015ftirmekten,\n\n\n\n5 s\u00fcr\u00fcc\u00fcye d\u0131\u015f \u0131\u015f\u0131k donan\u0131m\u0131 bozuk veya d\u0131\u015f \u0131\u015f\u0131k donan\u0131m\u0131 ayk\u0131r\u0131 ara\u00e7 kullanmaktan, 2 s\u00fcr\u00fcc\u00fcye s\u00fcrekli korna \u00e7alarak g\u00fcr\u00fclt\u00fc kirlili\u011fi yapmaktan, 4 yayaya trafik \u0131\u015f\u0131k ve i\u015faretlerine uymamaktan, 9 s\u00fcr\u00fcc\u00fcye yayalara ilk ge\u00e7i\u015f hakk\u0131n\u0131 vermemekten, 176 s\u00fcr\u00fcc\u00fcye di\u011fer trafik kurallar\u0131n\u0131 ihlal etmekten toplamda 397 s\u00fcr\u00fcc\u00fc, yolcu ve ara\u00e7 plakas\u0131na i\u015flem yap\u0131ld\u0131.\n\n\n\nDenetimlerde 64 ara\u00e7 trafikten men edilirken 8 s\u00fcr\u00fcc\u00fc belgesine de el konuldu. - GAZ\u0130ANTEP\n\nKaynak: \u0130HA", "keywords": [], "meta_keywords": [""], "tags": ["Gaziantep"], "authors": [], "publish_date": null, "summary": "", "article_html": "", "meta_description": "Gaziantep il merkezi ve \u015fehirler aras\u0131 karayollar\u0131nda yap\u0131lan trafik denetimlerinde 2 bin 487 ara\u00e7 kontrol edilirken, kurallara uymayan 397 s\u00fcr\u00fcc\u00fc, yolcu ve ara\u00e7 plakas\u0131na i\u015flem yap\u0131ld\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Gaziantep il merkezi ve \u015fehirler aras\u0131 karayollar\u0131nda yap\u0131lan trafik denetimlerinde 2 bin 487 ara\u00e7 kontrol edilirken, kurallara uymayan 397 s\u00fcr\u00fcc\u00fc, yolcu ve ara\u00e7 plakas\u0131na i\u015flem yap\u0131ld\u0131.", "image": "https://foto.haberler.com/haber/2020/01/19/gaziantep-te-kurallara-uymayan-397-surucuye-c-12832018_local.jpg", "medium": "news", "dateCreated": "2020-01-19T13:55:00+03:00", "dateUpdated": "2020-01-19T14:00:33+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Gaziantep'te kurallara uymayan 397 s\u00fcr\u00fcc\u00fcye ceza kesildi", "description": "Gaziantep il merkezi ve \u015fehirler aras\u0131 karayollar\u0131nda yap\u0131lan trafik denetimlerinde 2 bin 487 ara\u00e7 kontrol edilirken, kurallara uymayan 397 s\u00fcr\u00fcc\u00fc, yolcu ve ara\u00e7 plakas\u0131na i\u015flem yap\u0131ld\u0131.", "url": "https://www.haberler.com/gaziantep-te-kurallara-uymayan-397-surucuye-ceza-12832018-haberi/", "image": {"identifier": "https://foto.haberler.com/haber/2020/01/19/gaziantep-te-kurallara-uymayan-397-surucuye-c-12832018_local.jpg", "secure_url": "https://foto.haberler.com/haber/2020/01/19/gaziantep-te-kurallara-uymayan-397-surucuye-c-12832018_local.jpg", "width": 1274, "height": 675}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/gaziantep-te-kurallara-uymayan-397-surucuye-ceza-12832018-haberi/"}