{"source_url": "https://www.aydinlik.com.tr", "url": "https://www.aydinlik.com.tr/lubnan-da-yeni-hukumet-kuruldu-dunya-ocak-2020", "title": "Polis bayram mesaisi yapacak", "top_image": "https://img.aydinlik.com.tr/rcman/Cw1280h720q95gc/file/aydinlik-bucket/2019/11/27/7d9a279f-90da-44f1-937a-d6f28e097795.jpg", "meta_img": "https://img.aydinlik.com.tr/rcman/Cw1280h720q95gc/file/aydinlik-bucket/2019/11/27/7d9a279f-90da-44f1-937a-d6f28e097795.jpg", "images": ["https://img.aydinlik.com.tr/rcman/Cw160h90q95gc/storage/files/images/2022/03/03/ukrayna-yalanlari-zirve-yapti-sokakta-olu-insanlar-9yoM.jpg", "https://s.aydinlik.com.tr/assets/web/images/gorev-holding.png", "https://img.aydinlik.com.tr/rcman/Cw160h90q95gc/storage/files/images/2022/03/03/rus-ekonomist-maria-krasenkova-swifte-alternatif-hemen-devreye-girebilir-noCJ.jpg", "https://img.aydinlik.com.tr/rcman/Cw320h180q95gc/storage/files/images/2022/02/26/istanbulda-zincirleme-trafik-kazasi-tem-otoyolunda-yogunluga-neden-oldu-HSFc.jpg", "https://img.aydinlik.com.tr/rcman/Cw320h180q95gc/storage/files/images/2022/03/02/akvaryum-adam-cem-karabay-rekor-icin-kopek-baliklariyla-AYzX.jpg", "https://s.aydinlik.com.tr/assets/web/images/teori.png", "https://img.aydinlik.com.tr/rcman/Cw160h90q95gc/storage/files/images/2022/03/03/sabah-yazari-salih-tunadan-onemli-cikis-ne-abd-ne-rusya-ne-cin-tam-bagimsiz-turkiye-sinsiligi-V911.jpg", "https://img.aydinlik.com.tr/rcman/Cw320h180q95gc/storage/files/images/2022/02/26/cilgin-sayisal-loto-sonuclari-26-subat-cilgin-sayisal-loto-sonuclari-cilgin-sayisal-loto-kazanan-numaralar-Wx5v.jpg", "https://img.aydinlik.com.tr/rcman/Cw160h90q95gc/assets/web/images/default.png?v07", "https://s.aydinlik.com.tr/assets/web/images/ulusal-radyo.png", "https://s.aydinlik.com.tr/assets/web/images/bilim-ve-utopya.png", "https://s.aydinlik.com.tr/assets/web/images/ulusal-kanal.png", "https://img.aydinlik.com.tr/rcman/Cw320h180q95gc/storage/files/images/2022/03/02/vatan-partisinin-fedaisi-aydinlikci-ozay-gokceyi-kaybettik-xrlF.jpg", "https://s.aydinlik.com.tr/assets/web/images/usmer.png", "https://img.aydinlik.com.tr/rcman/Cw160h90q95gc/storage/files/images/2022/03/03/batidan-yeni-rusya-karari-artik-kediler-de-yasak-INOI.jpg", "https://img.aydinlik.com.tr/rcman/Cw1280h720q95gc/file/aydinlik-bucket/2019/11/27/7d9a279f-90da-44f1-937a-d6f28e097795.jpg", "https://s.aydinlik.com.tr/assets/web/images/kaynak-yayinlari.png", "https://s.aydinlik.com.tr/assets/web/images/gorev-vakfi.png"], "movies": [], "text": "\u0130stanbul Valili\u011fi Emniyet M\u00fcd\u00fcrl\u00fc\u011f\u00fc'nden yap\u0131lan a\u00e7\u0131klamada \u0130stanbullular\u0131n, Kurban Bayram\u0131n\u0131 huzur ve g\u00fcven ortam\u0131nda ge\u00e7irmeleri i\u00e7in 8 bin polisin g\u00f6rev yapaca\u011f\u0131 duyuruldu.\n\nA\u00e7\u0131klamada, trafikte, al\u0131\u015fveri\u015f merkezleri, hayvan pazarlar\u0131, pazar yerleri ve ana arterler civar\u0131nda devriye ekiplerinin artt\u0131r\u0131ld\u0131\u011f\u0131 belirtildi. Bayram boyunca denetim ve kontrollerin s\u0131kla\u015ft\u0131r\u0131laca\u011f\u0131n\u0131n alt\u0131 \u00e7izilen a\u00e7\u0131klamada, t\u00fcm terminal, metro, metrob\u00fcs istasyonlar\u0131nda, vapur iskelelerinde asayi\u015f ve trafik ekiplerinin takviye edildi\u011fi bilgisi de verildi.\n\nAyr\u0131ca bayramlarda artan mezarl\u0131k ziyaretleri s\u0131ras\u0131nda ya\u015fanan h\u0131rs\u0131zl\u0131k olaylar\u0131na kar\u015f\u0131 devriye ekipler g\u00f6revlendirildi\u011fi aktar\u0131ld\u0131. Polis haks\u0131z olarak otopark \u00fccreti talep eden ki\u015filere de g\u00f6z a\u00e7t\u0131rmayaca\u011f\u0131n\u0131 duyurdu.\n\nA\u00e7\u0131klamada, 2 bin trafik polisi, bin g\u00fcven timi, 2 bin \u00f6nleyici hizmet personeli 3 bin de\u011fer birimler personeli olmak \u00fczere toplam 8 bin polisin g\u00f6rev yapaca\u011f\u0131 ifade edildi.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "tr", "meta_favicon": "https://s.aydinlik.com.tr/assets/web/favicons/apple-icon-57x57.png?v=01", "meta_data": {"viewport": "width=device-width, initial-scale=1.0", "DC.Title": "Polis bayram mesaisi yapacak", "DC.Creator": "Ayd\u0131nl\u0131k", "DC.Subject": "Polis bayram mesaisi yapacak", "DC.Description": "\u0130stanbullular\u0131n huzuru i\u00e7in bayramda 8 bin polis g\u00f6revde olacak.", "DC.Publisher": "Ayd\u0131nl\u0131k", "DC.Contributor": "Ayd\u0131nl\u0131k", "DC.Date": "09-09-2016", "DC.Type": "Text", "DC.Source": "https://www.aydinlik.com.tr/haber/polis-bayram-mesaisi-yapacak-2020", "DC.Language": "tr-TR", "robots": "max-image-preview:large", "og": {"title": "Polis bayram mesaisi yapacak", "type": "article", "url": "https://www.aydinlik.com.tr/haber/polis-bayram-mesaisi-yapacak-2020", "description": "\u0130stanbullular\u0131n huzuru i\u00e7in bayramda 8 bin polis g\u00f6revde olacak.", "image": {"identifier": "https://img.aydinlik.com.tr/rcman/Cw1280h720q95gc/file/aydinlik-bucket/2019/11/27/7d9a279f-90da-44f1-937a-d6f28e097795.jpg", "width": 1280, "height": 720}, "site_name": "Ayd\u0131nl\u0131k"}, "thumbnail_height": 100, "thumbnail_width": 100, "twitter": {"site": "@AydinlikGazete", "creator": "@AydinlikGazete", "card": "summary_large_image", "url": "https://www.aydinlik.com.tr/haber/polis-bayram-mesaisi-yapacak-2020", "domain": "https://www.aydinlik.com.tr", "title": "Polis bayram mesaisi yapacak", "image": "https://img.aydinlik.com.tr/rcman/Cw1280h720q95gc/file/aydinlik-bucket/2019/11/27/7d9a279f-90da-44f1-937a-d6f28e097795.jpg", "description": "\u0130stanbullular\u0131n huzuru i\u00e7in bayramda 8 bin polis g\u00f6revde olacak."}, "msapplication-TileColor": "#ffffff", "msapplication-TileImage": "https://s.aydinlik.com.tr/assets/web/images/favicons/ms-icon-144x144.png?v=01", "theme-color": "#ffffff"}, "canonical_link": "https://www.aydinlik.com.tr/haber/polis-bayram-mesaisi-yapacak-2020"}