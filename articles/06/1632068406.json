{"source_url": "http://www.corumhakimiyet.net", "url": "http://www.corumhakimiyet.net/guncel/kades-meydanina-kutuphane-h16057.html", "title": "Kade\u015f Meydan\u0131\u2019na k\u00fct\u00fcphane", "top_image": "http://www.corumhakimiyet.net/images/resize/100/600x315/haberler/2020/06/kades_meydanina_kutuphane_h16057_8dbd8.jpg", "meta_img": "http://www.corumhakimiyet.net/images/resize/100/600x315/haberler/2020/06/kades_meydanina_kutuphane_h16057_8dbd8.jpg", "images": ["http://www.corumhakimiyet.net/_themes/hs-retina/images/ikindi.png?v=519662193", "http://www.corumhakimiyet.net/images/resize/98/334x215/haberler/thumbs/2020/06/yanginzedelere_ziyaret_h16067_da2cd.jpg", "http://www.corumhakimiyet.net/images/resize/98/127x82/haberler/thumbs/2020/06/corumda_siddetli_yagis_hayati_olumsuz_etkiledi_h16072_af575.jpg", "http://www.corumhakimiyet.net/images/resize/98/127x82/haberler/thumbs/2020/06/oyun-tutmadi_400f2.jpg", "http://www.corumhakimiyet.net/images/resize/98/320x206/haberler/thumbs/2020/06/sampiyonlarla_gorusturdu_h16058_625d2.jpg", "http://www.corumhakimiyet.net/images/banner/retina-logo.png", "http://www.corumhakimiyet.net/images/resize/98/127x82/haberler/thumbs/2020/06/elden_hijyeni_yuzden_maskeyi_eksik_etme_h16069_3e47c.jpg", "http://www.corumhakimiyet.net/images/resize/100/656x400/haberler/2020/06/kades_meydanina_kutuphane_h16057_8dbd8.jpg", "http://www.corumhakimiyet.net/images/resize/98/127x82/haberler/thumbs/2020/06/corumda_3_bin_583_kisiye_koronavirus_testi_yapilacak_h16063_ef533.jpg", "http://www.corumhakimiyet.net/_themes/hs-retina/images/imsak.png?v=2012777210", "http://www.corumhakimiyet.net/_themes/hs-retina/images/yatsi.png?v=2094301583", "http://www.corumhakimiyet.net/_themes/hs-retina/images/aksam.png?v=1737211644", "http://www.corumhakimiyet.net/images/resize/100/600x315/haberler/2020/06/kades_meydanina_kutuphane_h16057_8dbd8.jpg", "http://www.corumhakimiyet.net/_themes/hs-retina/images/gunes.png?v=1965012551", "http://www.corumhakimiyet.net/images/resize/98/334x215/haberler/thumbs/2020/06/corumda_siddetli_yagis_hayati_olumsuz_etkiledi_h16072_af575.jpg", "http://www.corumhakimiyet.net/images/banner/corum_hakimiyet_logo_250x50_1.png", "http://www.corumhakimiyet.net/images/resize/98/334x215/haberler/thumbs/2020/06/elden_hijyeni_yuzden_maskeyi_eksik_etme_h16069_3e47c.jpg", "http://www.corumhakimiyet.net/_themes/hs-retina/images/mosque.svg?v=1252739411", "http://www.corumhakimiyet.net/images/resize/98/334x215/haberler/thumbs/2020/06/spden_ayasofya_aciklamasi_h16066_e929c.jpg", "http://www.corumhakimiyet.net/_themes/hs-retina/images/ogle.png?v=1327875586", "http://www.corumhakimiyet.net/_themes/hs-retina/images/no_author.jpg", "http://www.corumhakimiyet.net/images/resize/98/127x82/haberler/thumbs/2020/06/corum-da-130-yil-once-de-kaplan-gorulup-oldurulmus_e4a5b.jpg", "http://www.corumhakimiyet.net/images/resize/98/334x215/haberler/thumbs/2020/06/siddetli_ruzgar_reklam_panosunu_yikti_h16073_68b59.jpg", "http://www.corumhakimiyet.net/thumb.php?src=http://www.corumhakimiyet.net/images/banner/thumb.png&w=337&h=177&q=95"], "movies": [], "text": "FAT\u0130H AKBA\u015e\n\n\u00c7orum Belediyesi taraf\u0131ndan Kade\u015f Meydan\u0131\u2019nda yapt\u0131r\u0131lan binalardan birisi k\u00fct\u00fcphane olarak kullan\u0131lmak \u00fczere \u0130l K\u00fclt\u00fcr ve Turizm M\u00fcd\u00fcrl\u00fc\u011f\u00fc\u2019ne tahsis edilecek.\n\nBelediye Meclisi toplant\u0131s\u0131nda g\u00fcndem maddesi hakk\u0131nda bilgiler veren Belediye Ba\u015fkan\u0131 Halil \u0130brahim A\u015fg\u0131n, \u201c\u00c7orum\u2019da k\u00fct\u00fcphaneye ihtiya\u00e7 her ge\u00e7en g\u00fcn art\u0131yor. S\u0131navlar\u0131n yakla\u015ft\u0131\u011f\u0131 \u015fu g\u00fcnlerde bu ihtiya\u00e7 daha da art\u0131yor. Mevcut k\u00fct\u00fcphane talebi kar\u015f\u0131lamad\u0131\u011f\u0131 gibi k\u00fc\u00e7\u00fckte geliyor. K\u00fct\u00fcphanenin yeniden yap\u0131lmas\u0131 noktas\u0131nda da Bakanl\u0131\u011f\u0131n bir de\u011ferlendirmesi var. Yap\u0131l\u0131rken tamamen bir s\u0131k\u0131nt\u0131 ya\u015fanacak. Biz bu sorunu bertaraf etmek i\u00e7in b\u00f6yle bir \u00e7al\u0131\u015fma yapt\u0131k. Yeni stadyumun devri noktas\u0131nda son a\u015famaday\u0131z. Devir tamamland\u0131ktan sonra eski stad\u0131 devralaca\u011f\u0131z. Yaz\u0131\u015fmalar\u0131m\u0131z devam devam ediyor. Daha sonra ise \u015eehircilik Bakanl\u0131\u011f\u0131m\u0131z millet bah\u00e7esi yapacak. \u0130\u00e7inde kongre ve k\u00fclt\u00fcr merkezi ile k\u00fct\u00fcphane bulunacak. Bakanl\u0131k proje ihalesini yapt\u0131. \u0130haleyi kazanan firmada \u015fehrimize gelerek yerinde \u00e7al\u0131\u015fmalar yapt\u0131\u201d dedi.\n\nBa\u015fkan A\u015fg\u0131n, s\u0131navlara haz\u0131rlanan gen\u00e7lere de \u00e7a\u011fr\u0131da bulunarak, \u201cKad\u0131n K\u00fclt\u00fcr ve Gen\u00e7lik Merkezlerimizi gen\u00e7lerimize a\u00e7t\u0131k ve istedikleri gibi ders \u00e7al\u0131\u015fabiliyorlar. \u0130kramlar\u0131m\u0131zda var. S\u0131navlara kadar kullanabilirler. \u00d6\u011fretmenlerimizde destek oluyorlar. S\u0131nava girecek t\u00fcm \u00f6\u011frencilerimizi bekliyoruz\u201d ifadelerini kulland\u0131.\n\nYap\u0131lan de\u011ferlendirmelerin ard\u0131ndan Kade\u015f Meydan\u0131\u2019n\u0131n g\u00fcneydo\u011fusunda bulunan binan\u0131n halk k\u00fct\u00fcphanesi olarak kullan\u0131lmak \u00fczere 15 y\u0131ll\u0131\u011f\u0131na K\u00fclt\u00fcr ve Turizm \u0130l M\u00fcd\u00fcrl\u00fc\u011f\u00fc\u2019ne devredilmesi teklifi oy birli\u011fi ile kabul edildi.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "\u00c7orum Belediyesi taraf\u0131ndan Kade\u015f Meydan\u0131'nda yapt\u0131r\u0131lan binalardan birisi k\u00fct\u00fcphane olarak kullan\u0131lmak \u00fczere \u0130l K\u00fclt\u00fcr ve Turizm M\u00fcd\u00fcrl\u00fc\u011f\u00fc'ne", "meta_lang": "tr", "meta_favicon": "http://www.corumhakimiyet.net/_themes/hs-retina/images/favicon.ico", "meta_data": {"description": "\u00c7orum Belediyesi taraf\u0131ndan Kade\u015f Meydan\u0131'nda yapt\u0131r\u0131lan binalardan birisi k\u00fct\u00fcphane olarak kullan\u0131lmak \u00fczere \u0130l K\u00fclt\u00fcr ve Turizm M\u00fcd\u00fcrl\u00fc\u011f\u00fc'ne", "og": {"site_name": "\u00c7orum Hakimiyet Gazetesi", "title": "Kade\u015f Meydan\u0131\u2019na k\u00fct\u00fcphane", "description": "\u00c7orum Belediyesi taraf\u0131ndan Kade\u015f Meydan\u0131'nda yapt\u0131r\u0131lan binalardan birisi k\u00fct\u00fcphane olarak kullan\u0131lmak \u00fczere \u0130l K\u00fclt\u00fcr ve Turizm M\u00fcd\u00fcrl\u00fc\u011f\u00fc'ne", "image": {"identifier": "http://www.corumhakimiyet.net/images/resize/100/600x315/haberler/2020/06/kades_meydanina_kutuphane_h16057_8dbd8.jpg", "type": "image/jpeg", "width": 706, "height": 431}, "type": "article", "url": "http://www.corumhakimiyet.net/guncel/kades-meydanina-kutuphane-h16057.html"}, "twitter": {"card": "summary_large_image", "url": "http://www.corumhakimiyet.net/guncel/kades-meydanina-kutuphane-h16057.html", "domain": "http://www.corumhakimiyet.net/", "site": "hakimiyet19", "title": "Kade\u015f Meydan\u0131\u2019na k\u00fct\u00fcphane", "description": "\u00c7orum Belediyesi taraf\u0131ndan Kade\u015f Meydan\u0131\u2019nda yapt\u0131r\u0131lan binalardan birisi k\u00fct\u00fcphane olarak kullan\u0131lmak \u00fczere \u0130l K\u00fclt\u00fcr ve Turizm M\u00fcd\u00fcrl\u00fc\u011f\u00fc\u2019ne tahsis edilecek.", "image": {"src": "http://www.corumhakimiyet.net/images/haberler/2020/06/kades_meydanina_kutuphane_h16057_8dbd8.jpg"}}, "dc.language": "tr", "dc.source": "http://www.corumhakimiyet.net/", "dc.title": "Kade\u015f Meydan\u0131\u2019na k\u00fct\u00fcphane", "dc.description": "\u00c7orum Belediyesi taraf\u0131ndan Kade\u015f Meydan\u0131'nda yapt\u0131r\u0131lan binalardan birisi k\u00fct\u00fcphane olarak kullan\u0131lmak \u00fczere \u0130l K\u00fclt\u00fcr ve Turizm M\u00fcd\u00fcrl\u00fc\u011f\u00fc'ne", "fb": {"pages": 108340625877897}}, "canonical_link": "http://www.corumhakimiyet.net/guncel/kades-meydanina-kutuphane-h16057.html"}