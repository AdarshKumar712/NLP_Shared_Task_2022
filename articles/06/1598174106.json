{"source_url": "https://web.archive.org", "url": "https://web.archive.org/web/20200615032259id_/https://www.sondakika.com/haber/haber-gencler-spor-tesislerine-kavusuyor-13192692/", "title": "Gen\u00e7ler spor tesislerine kavu\u015fuyor", "top_image": "https://foto.sondakika.com/haber/2020/05/06/gencler-spor-tesislerine-kavusuyor-13192692_o.jpg", "meta_img": "https://foto.sondakika.com/haber/2020/05/06/gencler-spor-tesislerine-kavusuyor-13192692_o.jpg", "images": ["https://www.sondakika.com/static/images/huawei-app-gallery-apk-download-link@2x.png", "https://mc.yandex.ru/watch/14078032", "https://foto.sondakika.com/haber/2020/06/15/marcelo-saracchi-hakemin-kararini-elestirdi-13324225_2651_170.jpg", "https://www.sondakika.com/static/images/Desktop_icon_2x_android.png", "https://foto.sondakika.com/haber/2020/06/15/volkan-demirel-den-muslera-ya-gecmis-olsun-mesaji-13324217_1285_170.jpg", "https://www.sondakika.com/static/images/Logo2x.png", "https://www.sondakika.com/static/images/Desktop_icon_2x_ios.png", "https://www.sondakika.com/static/reklam/advertisement.gif?ads=1", "https://foto.sondakika.com/haber/2020/05/06/gencler-spor-tesislerine-kavusuyor-13192692_o.jpg", "https://foto.sondakika.com/haber/2020/05/06/gencler-spor-tesislerine-kavusuyor-13192692_osd.jpg", "https://www.sondakika.com/static/images/blank.gif", "https://www.facebook.com/tr?id=239345563797881&ev=PageView&noscript=1", "https://foto.sondakika.com/haber/2020/06/15/son-dakika-milli-savunma-bakanligi-duyurdu-13324223_4991_170.jpg", "https://foto.sondakika.com/haber/2020/06/15/galatasaray-muslera-ve-andone-nin-son-durumlari-13324262_1798_170.jpg"], "movies": [], "text": "S\u00fcleymanpa\u015fa Belediyesi taraf\u0131ndan \u00c7\u0131narl\u0131 Mahallesi gen\u00e7lerine m\u00fcjdeli haber geldi. Hal\u0131 saha, spor tesisleri ve \u00e7ocuk oyun park\u0131n\u0131 b\u00fcnyesinde bar\u0131nd\u0131ran Semt Sahas\u0131 Sosyal Tesisleri projesi hayata ge\u00e7iyor.\n\n\n\nS\u00fcleymanpa\u015fa'da ya\u015fayan gen\u00e7lere y\u00f6nelik projelere h\u0131z veren S\u00fcleymanpa\u015fa Belediyesi, \u00c7\u0131narl\u0131 Mahallesi'nde yeni bir Semt Sahas\u0131 Spor Tesisleri projesini hayata ge\u00e7iriyor. Toplamda 2500 metrekare y\u00fcz \u00f6l\u00e7\u00fcm\u00fcne sahip projede, 30 metreye 50 metre boyutlar\u0131nda hal\u0131 saha, \u00e7ocuk oyun alan\u0131, kafe, soyunma odalar\u0131, spor \u00fcniteleri, ye\u015fil alan ve y\u00fcr\u00fcy\u00fc\u015f alanlar\u0131 yer al\u0131yor.\n\n\n\n\"Her gen\u00e7 bizim i\u00e7in yeni bir yar\u0131n\u0131 temsil eder\"\n\n\n\nS\u00fcleymanpa\u015fal\u0131 gen\u00e7lerin sosyalle\u015febilmesi, sporla ilgilenebilmeleri ve k\u00f6t\u00fc al\u0131\u015fkanl\u0131klardan uzak durmalar\u0131na b\u00fcy\u00fck \u00f6nem verdiklerini kaydeden S\u00fcleymanpa\u015fa Belediye Ba\u015fkan\u0131 C\u00fcneyt Y\u00fcksel, yapt\u0131\u011f\u0131 a\u00e7\u0131klamada, \"Her gen\u00e7 bizim i\u00e7in yeni bir yar\u0131n\u0131 temsil eder. S\u00fcleymanpa\u015fa Belediyesi olarak il\u00e7emizdeki gelece\u011fimizin umudu, g\u00fcveni olan, yar\u0131nlar\u0131m\u0131z\u0131n hayata de\u011fer katacak olan gen\u00e7lerimizi \u00f6nemsiyoruz. Bu sebeple yar\u0131nlar\u0131m\u0131za yat\u0131r\u0131m yapmaya devam ediyoruz\" ifadelerine yer verdi.\n\n\n\n\"Gen\u00e7lerimize verdi\u011fimiz s\u00f6z\u00fc tutuyoruz\"\n\n\n\nY\u00fcksel, \u00c7\u0131narl\u0131 Mahallesi'nde yap\u0131lacak olan tesisle ilgili de \u015funlar\u0131 s\u00f6yledi:\n\n\n\n\"\u00c7\u0131narl\u0131 mahallemizdeki gen\u00e7 karde\u015flerimize verdi\u011fimiz s\u00f6z\u00fc yerine getiriyoruz. Gen\u00e7lerimizin sporla ilgilenerek arzu etmedi\u011fimiz k\u00f6t\u00fc al\u0131\u015fkanl\u0131klardan uzak durmalar\u0131 i\u00e7in belediye olarak gerekeni yapmaya devam ediyoruz. Mahallemize kazand\u0131raca\u011f\u0131m\u0131z Semt Sahas\u0131, Spor Tesisleri ve \u00c7ocuk Oyun Park\u0131 ile vatanda\u015flar\u0131m\u0131za yeni bir ya\u015fam alan\u0131 tesis edece\u011fiz. \u00d6n\u00fcm\u00fczdeki g\u00fcnlerde yap\u0131m\u0131na ba\u015flayaca\u011f\u0131m\u0131z projemizi, k\u0131sa s\u00fcrede tamamlayarak halk\u0131m\u0131z\u0131n hizmetine sunaca\u011f\u0131z. \u015eimdiden hay\u0131rl\u0131 olsun.\" - TEK\u0130RDA\u011e", "keywords": [], "meta_keywords": [""], "tags": [], "authors": [], "publish_date": "Wed May  6 10:46:32 2020", "summary": "", "article_html": "", "meta_description": "S\u00fcleymanpa\u015fa Belediyesi taraf\u0131ndan \u00c7\u0131narl\u0131 Mahallesi gen\u00e7lerine m\u00fcjdeli haber geldi.", "meta_lang": "tr", "meta_favicon": "/favicon.ico", "meta_data": {"description": "S\u00fcleymanpa\u015fa Belediyesi taraf\u0131ndan \u00c7\u0131narl\u0131 Mahallesi gen\u00e7lerine m\u00fcjdeli haber geldi.", "viewport": "width=1000, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "robots": "index, follow", "og": {"article": {"section": "Politics", "published_time": "2020-05-06T10:46:32+03:00"}, "title": "Gen\u00e7ler spor tesislerine kavu\u015fuyor - Son Dakika", "description": "S\u00fcleymanpa\u015fa Belediyesi taraf\u0131ndan \u00c7\u0131narl\u0131 Mahallesi gen\u00e7lerine m\u00fcjdeli haber geldi.", "type": "Article", "site_name": "Sondakika.com", "url": "https://www.sondakika.com/haber/haber-gencler-spor-tesislerine-kavusuyor-13192692/", "locale": "tr", "image": "https://foto.sondakika.com/haber/2020/05/06/gencler-spor-tesislerine-kavusuyor-13192692_o.jpg"}, "msapplication-starturl": "https://www.sondakika.com", "article": {"modified": "2020-05-06T10:46:52+03:00"}, "fb": {"app_id": 1796825793864208}, "twitter": {"site": "@sondakikacom", "creator": "@sondakikacom", "card": "summary"}, "dateUpdated": "2020-05-06T10:46:52+03:00", "msvalidate.01": "C043A8E7202FBDE0AC7B60B68F77938B"}, "canonical_link": "https://www.sondakika.com/haber/haber-gencler-spor-tesislerine-kavusuyor-13192692/"}