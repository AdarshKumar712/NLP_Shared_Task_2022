{"source_url": "http://radio.opole.pl", "url": "http://radio.opole.pl/100,322821,mamy-9-nowych-zakazen-i-2-kolejnych-ozdrowiencow", "title": "Mamy 9 nowych zaka\u017ce\u0144 i 2 kolejnych ozdrowie\u0144c\u00f3w na Opolszczy\u017anie\u2026", "top_image": "http://radio.opole.pl/../public/121/2020/121_158815885810.jpg", "meta_img": "http://radio.opole.pl/../public/121/2020/121_158815885810.jpg", "images": ["https://www.facebook.com/tr?id=1835033950088652&ev=PageView&noscript=1", "http://radio.opole.pl/public/info/2020/thumb_480_0/2020-05-02_158842361910.jpg", "http://radio.opole.pl/public/info/2020/thumb_480_0/2020-03-01_158306675510.jpg", "http://radio.opole.pl/public/info/2020/thumb_480_0/2020-05-01_158831764030.jpg", "http://radio.opole.pl/../public/121/2020/121_158815885810.jpg", "http://radio.opole.pl/public/info/2020/thumb_480_0/2020-05-02_158843662610.jpg", "http://radio.opole.pl/public/info/2020/thumb_480_0/2020-05-02_158841127011.jpg", "http://radio.opole.pl/public/121/2020/thumb_640_0/121_158815862810.jpg", "http://radio.opole.pl/public/info/2020/thumb_480_0/2020-05-02_158843120820.jpg", "http://radio.opole.pl/public/121/2020/thumb_480_0/121_158565686410.jpg", "http://radio.opole.pl/assets/css/images/logo_2019.png", "http://radio.opole.pl/public/121/2020/thumb_960_0/121_158815885810.jpg", "http://radio.opole.pl/public/info/2017/2017-06-30_149881766510.jpg", "http://radio.opole.pl/public/info/2020/thumb_480_0/2020-02-17_158196376810.jpg"], "movies": [], "text": "9 nowych zachorowa\u0144 na COVID-19 odnotowano w naszym regionie w ci\u0105gu ostatniej doby. Mamy te\u017c dwie kolejne osoby, kt\u00f3rym uda\u0142o si\u0119 pokona\u0107 chorob\u0119.\n\nOzdrowie\u0144cy to mieszkaj\u0105cy na terenie powiatu strzeleckiego kobieta i m\u0119\u017cczyzna w \u015brednim wieku, kt\u00f3rzy przebywali dot\u0105d w izolacji domowej.W\u015br\u00f3d nowo zara\u017conych, najwi\u0119cej, bo 4 przypadki, odnotowano w powiecie k\u0119dzierzy\u0144sko-kozielskim. Po dwie kolejne infekcje wykazano tak\u017ce w powiecie namys\u0142owskim i Opolu, z kolei jedn\u0105 - w powiecie strzeleckim. Do wspomnianych zachorowa\u0144 dosz\u0142o poprzez transmisj\u0119 lokaln\u0105. Wszystkie wykryto u kobiet, kt\u00f3re w stanie dobrym przebywaj\u0105 obecnie w domowej kwarantannie. Jedna z nowo zara\u017conych koronawirusem mieszkanek Opola to seniorka, z kolei pozosta\u0142e zaka\u017cenia dotycz\u0105 kobiet w \u015brednim wieku.Dotychczas, na terenie wojew\u00f3dztwa zachorowa\u0142o ju\u017c 408 os\u00f3b. Nie zmieni\u0142a si\u0119 liczba zgon\u00f3w pacjent\u00f3w na Opolszczy\u017anie, kt\u00f3ra wynosi 28.Z kolei Ministerstwo Zdrowia, w dzisiejszym raporcie, poinformowa\u0142o o \u0142\u0105cznie 270 nowych przypadkach koronawirusa na terenie kraju. Najwi\u0119cej, bo 66 pozytywnych wynik\u00f3w wykaza\u0142y badania przeprowadzone w wojew\u00f3dztwie \u015bl\u0105skim. Resort poinformowa\u0142 r\u00f3wnie\u017c o 13 kolejnych zgonach.Do tej pory, w ca\u0142ej Polsce na COVID-19 zachorowa\u0142o \u0142\u0105cznie 13375 os\u00f3b, z kt\u00f3rych 664 zmar\u0142y.", "keywords": [], "meta_keywords": ["Koronawirus", "COVID-19", "pandemia", "ozdrowie\u0144cy", "nowe zachorowania"], "tags": [], "authors": ["Radio Opole"], "publish_date": "Sat May  2 13:56:00 2020", "summary": "", "article_html": "", "meta_description": "9 nowych zachorowa\u0144 na COVID-19 odnotowano w naszym regionie w ci\u0105gu ostatniej doby. Mamy te\u017c dwie kolejne osoby, kt\u00f3rym uda\u0142o si\u0119 pokona\u0107 chorob\u0119.", "meta_lang": "pl", "meta_favicon": "assets/favicon/apple-touch-icon.png", "meta_data": {"description": "9 nowych zachorowa\u0144 na COVID-19 odnotowano w naszym regionie w ci\u0105gu ostatniej doby. Mamy te\u017c dwie kolejne osoby, kt\u00f3rym uda\u0142o si\u0119 pokona\u0107 chorob\u0119.", "keywords": "Koronawirus, COVID-19, pandemia, ozdrowie\u0144cy, nowe zachorowania", "author": "Radio Opole", "msapplication-TileColor": "#0074bd", "msapplication-config": "assets/favicon/browserconfig.xml", "theme-color": "#ffffff", "viewport": "width=device-width, initial-scale=1", "og": {"locale": "pl_PL", "type": "article", "title": "Mamy 9 nowych zaka\u017ce\u0144 i 2 kolejnych ozdrowie\u0144c\u00f3w na Opolszczy\u017anie. Wszystkie nowe zachorowania wykryto u kobiet", "description": "9 nowych zachorowa\u0144 na COVID-19 odnotowano w naszym regionie w ci\u0105gu ostatniej doby. Mamy te\u017c dwie kolejne osoby, kt\u00f3rym uda\u0142o si\u0119 pokona\u0107 chorob\u0119.", "url": "http://radio.opole.pl/100,322821,mamy-9-nowych-zakazen-i-2-kolejnych-ozdrowiencow", "site_name": "Mamy 9 nowych zaka\u017ce\u0144 i 2 kolejnych ozdrowie\u0144c\u00f3w na Opolszczy\u017anie. Wszystkie nowe zachorowania wykryto u kobiet", "image": "http://radio.opole.pl/../public/121/2020/121_158815885810.jpg"}, "article": {"section": "Wiadomo\u015bci z regionu", "published_time": "2020-05-02 13:56:00"}, "twitter": {"card": "summary", "title": "Mamy 9 nowych zaka\u017ce\u0144 i 2 kolejnych ozdrowie\u0144c\u00f3w na Opolszczy\u017anie. Wszystkie nowe zachorowania wykryto u kobiet", "description": "9 nowych zachorowa\u0144 na COVID-19 odnotowano w naszym regionie w ci\u0105gu ostatniej doby. Mamy te\u017c dwie kolejne osoby, kt\u00f3rym uda\u0142o si\u0119 pokona\u0107 chorob\u0119.", "image": "http://radio.opole.pl/../public/121/2020/121_158815885810.jpg"}}, "canonical_link": "http://radio.opole.pl/100,322821,mamy-9-nowych-zakazen-i-2-kolejnych-ozdrowiencow"}