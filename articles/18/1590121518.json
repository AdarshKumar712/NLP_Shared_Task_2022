{"source_url": "https://www.yenisafak.com", "url": "https://www.yenisafak.com/spor/fifadan-oyuncu-degisikligini-5e-cikarma-onerisi-3536762", "title": "FIFA\u2019dan oyuncu de\u011fi\u015fikli\u011fini 5\u2019e \u00e7\u0131karma \u00f6nerisi", "top_image": "https://img.piri.net/mnresize/600/-/resim/imagecrop/2020/04/27/03/56/resized_2caa1-A002465_01.jpg", "meta_img": "https://img.piri.net/mnresize/600/-/resim/imagecrop/2020/04/27/03/56/resized_2caa1-A002465_01.jpg", "images": ["https://www.yenisafak.com/assetsNew/img/anonymous.png?v=120200122113908", "https://image.yenisafak.com/resim/imagecrop/2020/04/27/03/56/resized_2caa1-A002465_01.jpg", "https://mc.yandex.ru/watch/30098939", "https://d5nxst8fruw4z.cloudfront.net/atrk.gif?account=/mkNi1a4ZP00UF", "https://assets.yenisafak.com/yenisafak/wwwroot/images/google-news.png", "https://ads.creative-serving.com/pixel?id=3136712", "https://img.piri.net/mnresize/600/-/resim/imagecrop/2020/04/27/03/56/resized_2caa1-A002465_01.jpg", "https://www.facebook.com/tr?id=189199421519781&ev=PageView&noscript=1", "https://img.piri.net/mnresize/640/-/resim/imagecrop/2020/04/24/02/44/resized_15d2d-23235aa2csm_128532649037057rh050_418db2ba17.jpg"], "movies": [], "text": "Koronavir\u00fcs nedeniyle neredeyse t\u00fcm d\u00fcnyada futbol dururken, baz\u0131 \u00fclkelerde may\u0131s ay\u0131 itibariyle liglerin ba\u015flayaca\u011f\u0131 a\u00e7\u0131kland\u0131. T\u00fcrkiye\u2019de de liglerin 12 Haziran itibariyle ba\u015flamas\u0131 planlan\u0131yor.\n\nD\u00fcnya futbolunun patronu FIFA, yeni d\u00f6nemde al\u0131nacak \u00f6nlemler kapsam\u0131nda oyun kural\u0131nda de\u011fi\u015fikli\u011fe gitmeye haz\u0131rlan\u0131yor. Ma\u00e7larda yap\u0131lan de\u011fi\u015fiklik say\u0131s\u0131n\u0131n 3\u2019ten 5\u2019e \u00e7\u0131kmas\u0131n\u0131 g\u00fcndemine alan FIFA, bu konuyla ilgili resmi a\u00e7\u0131klamay\u0131 \u00f6n\u00fcm\u00fczdeki g\u00fcnlerde a\u00e7\u0131klayacak.\n\nSalg\u0131n futbol kurallar\u0131nda zorunlu de\u011fi\u015fikli\u011fe yol a\u00e7abilir Salg\u0131n nedeniyle evlerinde idman yapmak zorunda kalan futbolcular\u0131n ma\u00e7lar\u0131n ba\u015flamas\u0131 halinde ciddi sakatl\u0131k riskleri olu\u015fabilir. Bu sebeple Avrupa futbolunu y\u00f6netenler konuyla ilgili \u00e7al\u0131\u015fma yap\u0131yor.Galatasaray'da Roberto Mancini d\u00f6neminde ba\u015far\u0131l\u0131 teknik adamla birlikte \u00e7al\u0131\u015fan Ivan Carminati, idman bilimine dair \u00f6nemli mesajlar verdi. \u015eimdi Zenit'te g\u00f6rev yapan \u0130talyan hocan\u0131n Koronavir\u00fcs g\u00fcnleri i\u00e7in yapt\u0131\u011f\u0131 uyar\u0131lar\u0131 tecr\u00fcbeli gazeteci B\u00fclent Timurlenk yazd\u0131. \u0130\u015fte o bilgiler;\"\u0130ki ay aradan sonra ma\u00e7a \u00e7\u0131kmak i\u00e7in 3 hafta idman yetmez. Adale sakatl\u0131klar\u0131 \u00e7ok ya\u015fanacak. 5 oyuncu de\u011fi\u015fikli\u011finin liglerin kalan haftalar\u0131nda bu d\u00f6nem i\u00e7in ge\u00e7ici bir kural olarak uygulanmas\u0131 laz\u0131m. S\u0131cak havalar adale sakatl\u0131klar\u0131n\u0131 azalt\u0131r ama futbolcular\u0131n ufak gruplarla yapacaklar\u0131 idmanlar \u00f6ncesinde iyi \u0131s\u0131nmalar\u0131 ve fitness salonunda \u00e7al\u0131\u015fmalar\u0131 gerekiyor. Evdeki \u00e7al\u0131\u015fmalar elbette ki yetmez, mutfaktan uzak durmalar\u0131 gerekiyor. Bu d\u00f6nemde 2 kg fazlal\u0131k kabul edilebilir ama o 2 kg ile 4 kg aras\u0131nda \u00e7ok fark var futbolcular i\u00e7in. Uyku saatlerine dikkat etmeliler, \u00f6nemli olan 8 saat uyumak de\u011fil, bunu gece uyumak. Bug\u00fcnlerde sabaha kar\u015f\u0131 yat\u0131p \u00f6\u011flen kalkan futbolcular\u0131n eski d\u00fczenlerine d\u00f6nmeleri gerekiyor.\"\u0130lerleyen s\u00fcre\u00e7te UEFA'n\u0131n bu sezona \u00f6zel 5 oyuncu de\u011fi\u015fikli\u011fini g\u00fcndeme getirebilece\u011fi ve b\u00f6yle bir karar\u0131n \u00e7\u0131kmas\u0131n\u0131n s\u00fcrpriz olmayaca\u011f\u0131 belirtiliyor.Galeri: Bir d\u00f6nem S\u00fcper Lig'de forma giyen y\u0131ld\u0131z futbolcular \u015fimdi nerede?\n\nTeklif Uluslararas\u0131 Futbol Birli\u011fi Kurulu\u2019nun raporuna tabi olacak. Ayr\u0131ca federasyonlar da bu uygulamaya ge\u00e7ip ge\u00e7meme konusunda inisiyatif kullanacak.", "keywords": [], "meta_keywords": ["UEFA"], "tags": [], "authors": ["\u00d6mer \u00c7elikba\u015fl\u0131", "Yeni \u015eafak"], "publish_date": null, "summary": "", "article_html": "", "meta_description": "Koronavir\u00fcs d\u00f6neminde liglerin yeniden ba\u015flamas\u0131n\u0131n planlanmas\u0131yla FIFA da oyun format\u0131nda de\u011fi\u015fikli\u011fi g\u00fcndemine ald\u0131. D\u00fcnya futbolunun patronu, oyuncu de\u011fi\u015fikl...", "meta_lang": "tr", "meta_favicon": "https://www.yenisafak.com/assetsNew/img/favicon-25.png", "meta_data": {"viewport": "width=device-width", "apple-mobile-web-app-capable": "yes", "apple-mobile-web-app-status-bar-style": "black", "msapplication-tap-highlight": "no", "fb": {"app_id": 1440785506190404, "pages": 129688390559139}, "image": "https://img.piri.net/mnresize/600/-/resim/imagecrop/2020/04/27/03/56/resized_2caa1-A002465_01.jpg", "description": "Koronavir\u00fcs d\u00f6neminde liglerin yeniden ba\u015flamas\u0131n\u0131n planlanmas\u0131yla FIFA da oyun format\u0131nda de\u011fi\u015fikli\u011fi g\u00fcndemine ald\u0131. D\u00fcnya futbolunun patronu, oyuncu de\u011fi\u015fikl...", "msvalidate.01": "95F11EB833D9D049C2CDC855116F4442", "keywords": "UEFA", "og": {"description": "Koronavir\u00fcs d\u00f6neminde liglerin yeniden ba\u015flamas\u0131n\u0131n planlanmas\u0131yla FIFA da oyun format\u0131nda de\u011fi\u015fikli\u011fi g\u00fcndemine ald\u0131. D\u00fcnya futbolunun patronu, oyuncu de\u011fi\u015fikl...", "image": "https://img.piri.net/mnresize/600/-/resim/imagecrop/2020/04/27/03/56/resized_2caa1-A002465_01.jpg", "title": "FIFA\u2019dan oyuncu de\u011fi\u015fikli\u011fini 5\u2019e \u00e7\u0131karma \u00f6nerisi", "site_name": "Yeni \u015eafak", "url": "https://www.yenisafak.com/spor/fifadan-oyuncu-degisikligini-5e-cikarma-onerisi-3536762"}, "twitter": {"card": "summary_large_image", "url": "https://www.yenisafak.com/spor/fifadan-oyuncu-degisikligini-5e-cikarma-onerisi-3536762", "title": "FIFA\u2019dan oyuncu de\u011fi\u015fikli\u011fini 5\u2019e \u00e7\u0131karma \u00f6nerisi", "description": "Koronavir\u00fcs d\u00f6neminde liglerin yeniden ba\u015flamas\u0131n\u0131n planlanmas\u0131yla FIFA da oyun format\u0131nda de\u011fi\u015fikli\u011fi g\u00fcndemine ald\u0131. D\u00fcnya futbolunun patronu, oyuncu de\u011fi\u015fikl...", "image": "https://img.piri.net/mnresize/600/-/resim/imagecrop/2020/04/27/03/56/resized_2caa1-A002465_01.jpg"}, "robots": "ALL", "cXenseParse": {"pir-main_class": "Detay", "articleid": 3536762, "pageclass": "article", "pir-main_type": "S\u0131cak Haber", "Url": "https://www.yenisafak.com/spor/fifadan-oyuncu-degisikligini-5e-cikarma-onerisi-3536762", "pir-pageclass": "Haber", "recs": {"publishtime": "2020-04-27T15:48:23Z"}, "title": "FIFA\u2019dan oyuncu de\u011fi\u015fikli\u011fini 5\u2019e \u00e7\u0131karma \u00f6nerisi", "author": "\u00d6mer \u00c7elikba\u015fl\u0131", "pir-main_category": "Spor", "pir-sub_category": "S\u00fcper Lig", "cx_channel": "Site"}, "article": {"modified_time": "2020-04-27T15:56:23Z"}, "Rating": "General", "Distribution": "Global", "Copyright": "Yeni \u015eafak", "Author": "Yeni \u015eafak", "Classification": "Consumer", "DC.title": "FIFA\u2019dan oyuncu de\u011fi\u015fikli\u011fini 5\u2019e \u00e7\u0131karma \u00f6nerisi", "DC.Creator": "Yeni \u015eafak", "DC.Subject": "FIFA\u2019dan oyuncu de\u011fi\u015fikli\u011fini 5\u2019e \u00e7\u0131karma \u00f6nerisi", "DC.Description": "Koronavir\u00fcs d\u00f6neminde liglerin yeniden ba\u015flamas\u0131n\u0131n planlanmas\u0131yla FIFA da oyun format\u0131nda de\u011fi\u015fikli\u011fi g\u00fcndemine ald\u0131. D\u00fcnya futbolunun patronu, oyuncu de\u011fi\u015fikl...", "DC.Publisher": "Yeni \u015eafak", "DC.Contributor": "Yeni \u015eafak", "DC.Date": "27-04-2020 15:48:23", "DC.Type": "Text", "DC.Source": "Yeni \u015eafak", "DC.Language": "tr-TR", "google-play-app": "app-id=yenisafak.com", "apple-itunes-app": "app-id=579620956", "maincategory": "Spor", "subcategory": "S\u00fcper Lig", "yandex-verification": "3dc8392bdb3d93fb"}, "canonical_link": "https://www.yenisafak.com/spor/fifadan-oyuncu-degisikligini-5e-cikarma-onerisi-3536762"}