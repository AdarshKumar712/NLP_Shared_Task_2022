{"source_url": "https://www.birgun.net", "url": "https://www.birgun.net/haber/sosyal-mesafe-uyarilarini-dinleyen-yok-banka-ve-ptt-subelerinin-onunde-kuyruk-olustu-293220", "title": "Sosyal mesafe uyar\u0131lar\u0131n\u0131 dinleyen yok: Banka ve PTT \u015fubelerinin \u00f6n\u00fcnde kuyruk olu\u015ftu", "top_image": "https://static.birgun.net/resim/haber-detay-resim/2020/03/25/sosyal-mesafe-uyarilarini-dinleyen-yok-banka-ve-ptt-subelerinin-onunde-kuyruk-olustu-705911-5.jpg", "meta_img": "https://static.birgun.net/resim/haber-detay-resim/2020/03/25/sosyal-mesafe-uyarilarini-dinleyen-yok-banka-ve-ptt-subelerinin-onunde-kuyruk-olustu-705911-5.jpg", "images": ["https://static.birgun.net/belge/2020/02/04/alt-pdivur.jpg", "https://static.birgun.net/static/images/birgun-logo.png", "https://static.birgun.net/resim/haber-detay-resim/2020/03/25/sosyal-mesafe-uyarilarini-dinleyen-yok-banka-ve-ptt-subelerinin-onunde-kuyruk-olustu-705911-5.jpg", "https://static.birgun.net/belge/2020/02/04/cagri-czgfxv.jpg", "https://static.birgun.net/resim/video-snapshot-resim/2020/03/09/8-mart-ta-gozaltina-alinan-kadin-siddet-koridoru-nda-575-8.jpg", "https://static.birgun.net/resim/haber-liste-resim/2020/03/26/spor-salonlari-ve-stadyumlardan-kira-alinmayacak-706395-6.jpg", "https://static.birgun.net/resim/haber-liste-resim/2020/03/26/bakan-selcuk-lgs-sinavi-ertelenmeyecek-706435-6.jpg", "https://static.birgun.net/resim/haber-liste-resim/2020/03/26/meteoroloji-uyardi-hava-sicakligi-6-derece-dusecek-706486-6.jpg", "https://static.birgun.net/resim/haber-liste-resim/2020/03/25/koronavirusle-ilgili-bilinen-yanlislar-705736-6.jpg", "https://static.birgun.net/resim/haber-liste-resim/2020/03/26/gorevden-alinan-batman-belediye-baskani-demir-serbest-birakildi-706405-6.jpg"], "movies": [], "text": "Sosyal mesafe uyar\u0131lar\u0131n\u0131 dinleyen yok: Banka ve PTT \u015fubelerinin \u00f6n\u00fcnde kuyruk olu\u015ftu\n\n\u0130stanbul Esenyurt\u2019ta \u00e7e\u015fitli banka ve PTT \u015fubelerinin \u00f6n\u00fcnde metrelerce kuyruk olu\u015ftu. Yurtta\u015flar\u0131n \u2018sosyal mesafe\u2019 uyar\u0131s\u0131na uymamas\u0131 dikkat \u00e7ekti.\n\n\u0130\u00e7i\u015fleri Bakanl\u0131\u011f\u0131\u2019n\u0131n koronavir\u00fcs tedbirleri kapsam\u0131nda \u00e7al\u0131\u015fma s\u00fcresi 5 saate d\u00fc\u015fen bankalar\u0131n \u00f6n\u00fcnde yo\u011funluk devam ediyor. S\u0131rada bekleyen baz\u0131 ki\u015filerin sosyal mesafe uyar\u0131lar\u0131na uymad\u0131\u011f\u0131 g\u00f6r\u00fcl\u00fcrken, bir\u00e7ok ki\u015finin de maskesiz ve eldivensiz olmas\u0131 dikkat \u00e7ekti.\n\nBankalardan baz\u0131lar\u0131 koronavir\u00fcs \u00f6nlemleri kapsam\u0131nda m\u00fc\u015fterileri i\u00e7eriye tek tek ald\u0131. Bu nedenle metrelerce kuyruk olu\u015ftu. Uzun s\u00fcre s\u0131rada bekleyen baz\u0131 ki\u015filer ise duruma tepki g\u00f6sterdi. S\u0131rada zaman zaman yurtta\u015flar aras\u0131nda k\u0131sa s\u00fcreli gerginlikler ya\u015fand\u0131.\n\n\u2018HASTA DE\u011e\u0130L\u0130M NEDEN \u00d6NLEM ALAYIM\u2019\n\nS\u0131raya girdi\u011finde \u00f6n\u00fcnde yakla\u015f\u0131k 300 ki\u015fi oldu\u011funu s\u00f6yleyen \u00d6zt\u00fcrk isimli bir yurtta\u015f,\u201d Tedirginiz ancak yapacak bir \u015fey yok. \u0130nsanlar korkuyor ancak i\u015flerini g\u00f6rmesi laz\u0131m. Maske yok eldiven yok koruma yok bu s\u0131rada bekliyoruz. Ya\u015fl\u0131 insanlarda yasa\u011fa uydu\u011funu s\u00f6yleyemeyiz. Onlar\u0131 da bu s\u0131ralarda g\u00f6r\u00fcyoruz. Ben vergi borcumu \u00f6demeye geldim\u201d diye konu\u015ftu.\n\nS\u0131rada bekleyen 58 ya\u015f\u0131ndaki bir ba\u015fka yurtta\u015f ise, \u201dBen maa\u015f\u0131m\u0131 \u00e7ekmeye geldim. Ben hasta de\u011filim ki \u00f6nlem alay\u0131m. Hastal\u0131ktan vir\u00fcsten korkmuyorum ben\u201d diyerek vurdumduymazl\u0131\u011f\u0131 g\u00f6zler \u00f6n\u00fcne serdi.\n\n\u0130HA\n\n\n\nAz \u00f6nce okudu\u011funuz haber, ba\u011f\u0131ms\u0131z bir medya organ\u0131 taraf\u0131ndan size sunuldu.\n\nBa\u011f\u0131ms\u0131z gazetecilik; sermayeye kar\u015f\u0131 halk\u0131, s\u00f6m\u00fcr\u00fcye kar\u015f\u0131 eme\u011fi, e\u015fitsizli\u011fe kar\u015f\u0131 adaleti, sava\u015flara kar\u015f\u0131 bar\u0131\u015f\u0131, piyasac\u0131l\u0131\u011fa kar\u015f\u0131 temel haklar\u0131, talana kar\u015f\u0131 do\u011fay\u0131, erkek \u015fiddetine kar\u015f\u0131 kad\u0131nlar\u0131, istismara kar\u015f\u0131 \u00e7ocuklar\u0131 savunman\u0131n olmazsa olmaz ko\u015fuludur.\n\nSiz de ger\u00e7e\u011fin sesini y\u00fckseltmek ad\u0131na sorumluluk almak istiyorsan\u0131z, sadece birka\u00e7 dakikan\u0131z\u0131 ay\u0131rarak BirG\u00fcn\u2019e abone olabilir ve \u2018#BirG\u00fcnBenim\u2019 diyebilirsiniz.\n\n\u015eimdiden sonsuz te\u015fekk\u00fcrler\u2026\n\nBirG\u00fcn bizim; hepimizin.\n\n", "keywords": [], "meta_keywords": ["sosyal", "banka", "hasta", "koronavir\u00fcs", "PTT", "\u00f6nlem", "yurtta\u015f", "esenyurt", "\u0130\u00e7i\u015fleri Bakanl\u0131\u011f\u0131", "\u0130stanbul", "maske", "koruma", "tepki", "yo\u011funluk", "vergi"], "tags": [], "authors": [], "publish_date": null, "summary": "", "article_html": "", "meta_description": "\u0130stanbul Esenyurt\u2019ta \u00e7e\u015fitli banka ve PTT \u015fubelerinin \u00f6n\u00fcnde metrelerce kuyruk olu\u015ftu. Yurtta\u015flar\u0131n \u2018sosyal mesafe\u2019 uyar\u0131s\u0131na uymamas\u0131 dikkat \u00e7ekti.", "meta_lang": "", "meta_favicon": "https://static.birgun.net/static/images/apple-touch-icon.png?1", "meta_data": {"og": {"description": "\u0130stanbul Esenyurt\u2019ta \u00e7e\u015fitli banka ve PTT \u015fubelerinin \u00f6n\u00fcnde metrelerce kuyruk olu\u015ftu. Yurtta\u015flar\u0131n \u2018sosyal mesafe\u2019 uyar\u0131s\u0131na uymamas\u0131 dikkat \u00e7ekti.", "title": "Sosyal mesafe uyar\u0131lar\u0131n\u0131 dinleyen yok: Banka ve PTT \u015fubelerinin \u00f6n\u00fcnde kuyruk olu\u015ftu", "url": "https://www.birgun.net/haber/sosyal-mesafe-uyarilarini-dinleyen-yok-banka-ve-ptt-subelerinin-onunde-kuyruk-olustu-293220", "image": "https://static.birgun.net/resim/haber-detay-resim/2020/03/25/sosyal-mesafe-uyarilarini-dinleyen-yok-banka-ve-ptt-subelerinin-onunde-kuyruk-olustu-705911-5.jpg", "type": "website", "site_name": "birgun.net"}, "keywords": "sosyal, banka, hasta, koronavir\u00fcs, PTT, \u00f6nlem, yurtta\u015f, esenyurt, \u0130\u00e7i\u015fleri Bakanl\u0131\u011f\u0131, \u0130stanbul, maske, koruma, tepki, yo\u011funluk, vergi", "articleid": 293220, "article": {"published": "2020-03-25"}, "twitter": {"url": "https://www.birgun.net/haber/sosyal-mesafe-uyarilarini-dinleyen-yok-banka-ve-ptt-subelerinin-onunde-kuyruk-olustu-293220", "title": "Sosyal mesafe uyar\u0131lar\u0131n\u0131 dinleyen yok: Banka ve PTT \u015fubelerinin \u00f6n\u00fcnde kuyruk olu\u015ftu", "description": "\u0130stanbul Esenyurt\u2019ta \u00e7e\u015fitli banka ve PTT \u015fubelerinin \u00f6n\u00fcnde metrelerce kuyruk olu\u015ftu. Yurtta\u015flar\u0131n \u2018sosyal mesafe\u2019 uyar\u0131s\u0131na uymamas\u0131 dikkat \u00e7ekti.", "site": "@BirGun_Gazetesi"}, "pdate": 20200325, "utime": 20200325162700, "ptime": 20200325162700, "msapplication-starturl": "https://www.birgun.net", "viewport": "width=device-width, initial-scale=1", "content-language": "tr-TR", "language": "Turkish", "robots": "all", "rating": "General", "distribution": "global", "resource-type": "document", "doc-type": "white paper", "doc-class": "living document", "doc-rights": "public", "classification": "Consumers", "medium": "news", "audience": "all", "application-name": "birgun.net", "revisit-after": "1 days"}, "canonical_link": "https://www.birgun.net/haber/sosyal-mesafe-uyarilarini-dinleyen-yok-banka-ve-ptt-subelerinin-onunde-kuyruk-olustu-293220"}