{"source_url": "https://www.aksam.com.tr", "url": "https://www.aksam.com.tr/guncel/rahsan-ecevit-hayatini-kaybetti-rahsan-ecevit-kimdir-kac-yasindaydi/haber-1038331", "title": "ah\u015fan Ecevit ka\u00e7 ya\u015f\u0131ndayd\u0131, neden \u00f6ld\u00fc? Rah\u015fan Ecevit kimdir, nereli? \u0130\u015fte hayat\u0131", "top_image": "https://img1.aksam.com.tr/imgsdisk/2020/01/17/170120202301368001110_2.jpg", "meta_img": "https://img1.aksam.com.tr/imgsdisk/2020/01/17/170120202301368001110_2.jpg", "images": ["https://www.aksam.com.tr/images/apple-store.png", "https://img1.aksam.com.tr/imgsdisk/2020/01/18/180120201614158238037_7.jpg", "https://www.aksam.com.tr/images/google-play.png", "https://img1.aksam.com.tr/imgsdisk/2020/01/17/170120202301368001110_2.jpg", "https://img-aksam.mncdn.com/aksam/folders/header-logo/platin.png?v=13", "https://img1.aksam.com.tr/imgsdisk/2020/01/18/180120201609401914679_8.jpg", "https://img-aksam.mncdn.com/aksam/folders/header-logo/alem.png?v=13", "https://img-aksam.mncdn.com/aksam/folders/header-logo/aksam-tv.png?v=14", "https://www.aksam.com.tr/images/footersitelogo.jpg", "http://b.scorecardresearch.com/p?c1=2&c2=15547101&cv=2.0&cj=1", "https://www.aksam.com.tr/images/aksam-logo.svg?v=6", "https://cdn2.aksam.com.tr/aksam/fotogaleri/haber_icerik/images/170120202301586695673.jpg", "https://img-aksam.mncdn.com/aksam/folders/header-logo/ben-bilirim.png", "https://img-aksam.mncdn.com/aksam/folders/header-logo/life-magazin2x.png?v=13", "https://www.aksam.com.tr/images/whatsapp.png", "https://cdn2.aksam.com.tr/aksam/fotogaleri/haber_icerik/images/170120202301466693729.jpg", "https://certify.alexametrics.com/atrk.gif?account=FRo8o1IWNa10vg", "https://img-aksam.mncdn.com/aksam/folders/header-logo/canli-yayin.png?v=13", "https://img-aksam.mncdn.com/aksam/folders/header-logo/mor-papatya2x.png?v=13", "https://www.aksam.com.tr/images/bip.png"], "movies": [], "text": "Rah\u015fan Ecevit hayat\u0131n\u0131 kaybetti... Rah\u015fan Ecevit kimdir, ka\u00e7 ya\u015f\u0131ndayd\u0131? sorusu da merhumun hayat\u0131n\u0131 merak edip \u00f6\u011frenmek isteyen ki\u015filer taraf\u0131ndan arat\u0131lmaya ba\u015flad\u0131. 1923 y\u0131l\u0131nda Bursa\u0092da d\u00fcnyaya gelen Rah\u015fan Ecevit 1946 y\u0131l\u0131nda B\u00fclent Ecevit ile evlendi. Ressaml\u0131k, yazarl\u0131k ve siyasetle u\u011fra\u015fan Ecevit, Demokratik Sol Parti ve Demokratik Sol Hal Partisi\u0092nin kurucusudur. Aslen Selanik'ten \u015eebinkarahisar'a yerle\u015fen bir ailenin \u00e7ocu\u011fu olan Ecevit Ankara Lisesi ve Robert Koleji mezunudur. Peki, Rah\u015fan Ecevit nereli? \u0130\u015fte hayat\u0131...\n\nRAH\u015eAN ECEV\u0130T K\u0130MD\u0130R, KA\u00c7 YA\u015eINDAYDI?\n\nEski Ba\u015fbakanlardan B\u00fclent Ecevit'in ona kar\u015f\u0131 sevgisini anlatmak i\u00e7in \"El ele b\u00fcy\u00fctt\u00fck\" \u015fiirini yazd\u0131\u011f\u0131, T\u00fcrk siyasi hayat\u0131n\u0131n \u00f6nemli isimlerinden Rah\u015fan Ecevit, 97 ya\u015f\u0131nda Ankara'da vefat etti.\n\nT\u00fcrk siyasetine damga vurmu\u015f kad\u0131n siyaset\u00e7ilerin ba\u015f\u0131nda gelen Rah\u015fan Ecevit, bir s\u00fcredir tedavi g\u00f6rd\u00fc\u011f\u00fc G\u00fclhane E\u011fitim ve Ara\u015ft\u0131rma Hastanesi'nde (GATA), 97 ya\u015f\u0131nda ya\u015fam\u0131n\u0131 yitirdi.\n\nRessam, yazar ve siyaset\u00e7i kimli\u011fi ile tan\u0131nan Rah\u015fan Ecevit, Demokratik Sol Parti ile Demokratik Sol Halk Partisi'nin kurucusu ve ilk ba\u015fkanl\u0131\u011f\u0131n\u0131 \u00fcstlendi.\n\nSelanik'ten Giresun'un \u015eebinkarahisar il\u00e7esine yerle\u015fen bir ailenin \u00e7ocu\u011fu olan Rah\u015fan Ecevit, Robert Koleji'nden mezun oldu. \u0130yi derecede \u0130ngilizce bilen Rah\u015fan Ecevit, ayn\u0131 okulda okudu\u011fu B\u00fclent Ecevit ile 1946'da evlendi. B\u00fclent Ecevit'in \u00f6l\u00fcm\u00fcne kadar e\u015finin yan\u0131ndan hi\u00e7 ayr\u0131lmayan Rah\u015fan Ecevit'in e\u015fine duydu\u011fu sevgisi de en az siyasi ya\u015fant\u0131s\u0131 kadar \u00e7ok konu\u015fuldu.\n\n\u015eair kimli\u011fi ile de bilinen B\u00fclent Ecevit, e\u015fi Rah\u015fan Ecevit'e sevgisini ona yazd\u0131\u011f\u0131 \"El ele b\u00fcy\u00fctt\u00fck sevgiyi\" \u015fiiriyle anlatm\u0131\u015ft\u0131.\n\nB\u00fclent Ecevit, e\u015fine olan sevgisini \"g\u00f6kler gibi sard\u0131 d\u00fcnyay\u0131/ya\u011fmur gibi s\u0131zd\u0131 d\u00fcnyaya/d\u00fcnya kadar oldu sevgimiz. El ele b\u00fcy\u00fct\u00fcp el ele derdik/ El ele derip insana verdik/verdik\u00e7e \u00e7o\u011falan sevgimizi\" dizeleriyle anlatm\u0131\u015ft\u0131.\n\nRah\u015fan Ecevit, Kadir \u00c7elik'in yazd\u0131\u011f\u0131 \"Rah\u015fan Ecevit Anlat\u0131yor: B\u00fclent'imle Bir \u00d6m\u00fcr\" kitab\u0131nda e\u015fi B\u00fclent Ecevit ile evlili\u011fine ili\u015fkin \u015fu de\u011ferlendirmelerde bulunmu\u015ftu:\n\n\"Evet biz mutlu olduk. Bir de \u015f\u00f6yle d\u00fc\u015f\u00fcn\u00fcyorum. Yani \u00e7ok s\u0131k\u0131nt\u0131l\u0131 g\u00fcnler ge\u00e7irdik, siyasi a\u00e7\u0131dan zor g\u00fcnler ge\u00e7irdik. Mitinglerimize gelince b\u00fcy\u00fck tehlikeler atlatt\u0131k mitinglerimizde falan. Yani \u00fcst\u00fcm\u00fcze silahlar \u00e7evrildi, ta\u015flar at\u0131ld\u0131, sopalar kullan\u0131ld\u0131 falan filan ama hep mutlu olduk.\"\n\nE\u015finin \u00f6l\u00fcm\u00fc sonras\u0131 Emrehan Hal\u0131c\u0131 ile B\u00fclent Ecevit Vakf\u0131'n\u0131 kuran Rah\u015fan Ecevit, vefat\u0131na kadar vak\u0131fta \u00e7al\u0131\u015fmalar\u0131n\u0131 s\u00fcrd\u00fcrd\u00fc.\n\nRah\u015fan Ecevit'in yazd\u0131\u011f\u0131 \"P\u00fcl\u00fcm\u00fcr'de A\u015fk\" adl\u0131 roman, 2002'de tiyatroya uyarlanm\u0131\u015ft\u0131.\n\n- DSP'yi kurdu\n\nRah\u015fan Ecevit, 14 Kas\u0131m 1985'te Demokratik Sol Parti'yi (DSP) kurdu ve genel ba\u015fkanl\u0131\u011f\u0131n\u0131 \u00fcstlendi. O d\u00f6nemde siyasi yasakl\u0131 olan B\u00fclent Ecevit, DSP'nin 14. y\u0131l d\u00f6n\u00fcm\u00fcnde, kurulu\u015flar\u0131n\u0131 \u015f\u00f6yle anlatm\u0131\u015ft\u0131:\n\n\"12 Eyl\u00fcl d\u00f6neminde de yo\u011fun bir demokrasi m\u00fccadelesi verdik. M\u00fccadelenin g\u00fc\u00e7l\u00fcklerini g\u00f6ze alamayanlarla yollar\u0131m\u0131z ayr\u0131ld\u0131 ve DSP'yi kurduk. Ben o s\u0131rada yasakl\u0131yd\u0131m. Partinin kurulu\u015funa Rah\u015fan Ecevit \u00f6nc\u00fcl\u00fck etti. \u00c7ok zor ko\u015fullarda Genel Ba\u015fkanl\u0131\u011f\u0131 \u00fcstlendi. Rah\u015fan Ecevit'in, kurucusu oldu\u011fu K\u00f6yl\u00fc Dernekleri'nden gelen \u00f6rg\u00fctlenme deneyimi vard\u0131. O deneyimini DSP'ye aktard\u0131.\"\n\nRah\u015fan Ecevit, 4 Haziran 2009'da istifa etti. 17 Ocak 2010'da kurucusu oldu\u011fu Demokratik Sol Halk Partisi'nin 2'nci Genel Ba\u015fkanl\u0131\u011f\u0131na se\u00e7ildi. Ecevit, 22 May\u0131s 2010'da 33. CHP Kurultay\u0131'na ba\u011f\u0131ms\u0131z milletvekili Emrehan Hal\u0131c\u0131 ile kat\u0131larak, Kemal K\u0131l\u0131\u00e7daro\u011flu'na ve CHP'ye deste\u011fini a\u00e7\u0131klam\u0131\u015ft\u0131.", "keywords": [], "meta_keywords": ["rah\u015fan ecevit", "rah\u015fan ecevit ka\u00e7 ya\u015f\u0131ndayd\u0131", "rah\u015fan ecevit kimdir", "rah\u015fan ecevit hayat\u0131", ""], "tags": [], "authors": [], "publish_date": null, "summary": "", "article_html": "", "meta_description": "Rah\u015fan Ecevit kimdir, ka\u00e7 ya\u015f\u0131ndayd\u0131\" sorusu yo\u011fun bir \u015fekilde arat\u0131lmaya ba\u015flad\u0131. T\u00fcrk siyaset\u00e7i, yazar Rah\u015fan Ecevit hayat\u0131n\u0131 kaybetti. 1946 y\u0131l\u0131nda eski ba\u015fbakan B\u00fclent Ecevit'le evlenen Rah\u015fan Ecevit 97 ya\u015f\u0131nda tedavi g\u00f6rd\u00fc\u011f\u00fc hastanede hayata g\u00f6zlerini yumdu. Aslen Selanik'ten \u015eebinkarahisar'a yerle\u015fmi\u015f bir ailenin \u00e7ocu\u011fu olan Ecevit, Demokratik Sol Parti ile Demokratik Sol Halk Partisi'nin kurucusudur. Yazarl\u0131k, ressaml\u0131k ve siyasetle u\u011fra\u015fan Ecevit, \u00e7ok iyi derecede ingilizce biliyordu. 4 Haziran 2009 y\u0131l\u0131nda kurucusu oldu\u011fu Demokratik Sol Parti'den istifa etti ve 17 Ocak 2010 y\u0131l\u0131nda Demokratik Sol Halk Partisi'nin 2. Genel Ba\u015fkanl\u0131\u011f\u0131na se\u00e7ildi. \u0130\u015fte Rah\u015fan Ecevit\u0092in hayat\u0131", "meta_lang": "tr", "meta_favicon": "/_imgs/favicon.ico", "meta_data": {"title": ">ah\u015fan Ecevit ka\u00e7 ya\u015f\u0131ndayd\u0131, neden \u00f6ld\u00fc? Rah\u015fan Ecevit kimdir, nereli? \u0130\u015fte hayat\u0131", "description": "Rah\u015fan Ecevit kimdir, ka\u00e7 ya\u015f\u0131ndayd\u0131\" sorusu yo\u011fun bir \u015fekilde arat\u0131lmaya ba\u015flad\u0131. T\u00fcrk siyaset\u00e7i, yazar Rah\u015fan Ecevit hayat\u0131n\u0131 kaybetti. 1946 y\u0131l\u0131nda eski ba\u015fbakan B\u00fclent Ecevit'le evlenen Rah\u015fan Ecevit 97 ya\u015f\u0131nda tedavi g\u00f6rd\u00fc\u011f\u00fc hastanede hayata g\u00f6zlerini yumdu. Aslen Selanik'ten \u015eebinkarahisar'a yerle\u015fmi\u015f bir ailenin \u00e7ocu\u011fu olan Ecevit, Demokratik Sol Parti ile Demokratik Sol Halk Partisi'nin kurucusudur. Yazarl\u0131k, ressaml\u0131k ve siyasetle u\u011fra\u015fan Ecevit, \u00e7ok iyi derecede ingilizce biliyordu. 4 Haziran 2009 y\u0131l\u0131nda kurucusu oldu\u011fu Demokratik Sol Parti'den istifa etti ve 17 Ocak 2010 y\u0131l\u0131nda Demokratik Sol Halk Partisi'nin 2. Genel Ba\u015fkanl\u0131\u011f\u0131na se\u00e7ildi. \u0130\u015fte Rah\u015fan Ecevit\u0092in hayat\u0131", "ROBOTS": "NOODP, NOYDIR", "keywords": "rah\u015fan ecevit, rah\u015fan ecevit ka\u00e7 ya\u015f\u0131ndayd\u0131, rah\u015fan ecevit kimdir, rah\u015fan ecevit hayat\u0131,", "og": {"image": "https://img1.aksam.com.tr/imgsdisk/2020/01/17/170120202301368001110_2.jpg", "site_name": "aksam.com.tr", "title": "ah\u015fan Ecevit ka\u00e7 ya\u015f\u0131ndayd\u0131, neden \u00f6ld\u00fc? Rah\u015fan Ecevit kimdir, nereli? \u0130\u015fte hayat\u0131", "description": "Haberin detaylar\u0131 i\u00e7in t\u0131klay\u0131n\u0131z", "url": "https://www.aksam.com.tr/guncel/rahsan-ecevit-hayatini-kaybetti-rahsan-ecevit-kimdir-kac-yasindaydi/haber-1038331", "type": "article"}, "fb": {"pages": 113503195337720}, "twitter": {"card": "summary_large_image", "site": "@aksam", "title": "ah\u015fan Ecevit ka\u00e7 ya\u015f\u0131ndayd\u0131, neden \u00f6ld\u00fc? Rah\u015fan Ecevit kimdir, nereli? \u0130\u015fte hayat\u0131", "description": "Haberin detaylar\u0131 i\u00e7in t\u0131klay\u0131n\u0131z", "creator": "@aksam", "image": {"src": "https://img1.aksam.com.tr/imgsdisk/2020/01/17/170120202301368001110.jpg"}, "domain": "https://www.aksam.com.tr/guncel/rahsan-ecevit-hayatini-kaybetti-rahsan-ecevit-kimdir-kac-yasindaydi/haber-1038331"}, "google-site-verification": "b7s20lbqssA4clhgAGQO-cBOr0KpVtC0doalmZ9qvA8", "bitly-verification": "990a736d5c15"}, "canonical_link": "https://www.aksam.com.tr/guncel/rahsan-ecevit-hayatini-kaybetti-rahsan-ecevit-kimdir-kac-yasindaydi/haber-1038331"}