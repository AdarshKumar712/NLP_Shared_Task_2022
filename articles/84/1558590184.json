{"source_url": "https://www.haberler.com", "url": "https://www.haberler.com/tekirdag-dan-kisa-kisa-13050313-haberi/", "title": "Tekirda\u011f'dan k\u0131sa k\u0131sa", "top_image": "https://foto.haberler.com/haber/2020/03/25/tekirdag-dan-kisa-kisa-13050313_local.jpg", "meta_img": "https://foto.haberler.com/haber/2020/03/25/tekirdag-dan-kisa-kisa-13050313_local.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362", "https://foto.haberler.com/haber/2020/03/25/tekirdag-dan-kisa-kisa-13050313_local.jpg"], "movies": [], "text": "Tekirda\u011f'dan k\u0131sa k\u0131sa S\u00fcleymanpa\u015fa Belediyesi koronavir\u00fcse (Kovid-19) kar\u015f\u0131 \u00e7al\u0131\u015fmalar\u0131na devam ediyor.\n\nS\u00fcleymanpa\u015fa Belediyesi koronavir\u00fcse (Kovid-19) kar\u015f\u0131 \u00e7al\u0131\u015fmalar\u0131na devam ediyor.\n\nBelediyeden yap\u0131lan a\u00e7\u0131klamaya g\u00f6re, \u015fehrin her k\u00f6\u015fesinde dezenfekte \u00e7al\u0131\u015fmalar\u0131n\u0131 aral\u0131ks\u0131z s\u00fcrd\u00fcren ekipler, sokaklar, yollar, kald\u0131r\u0131mlar, \u00e7ocuk oyun alanlar\u0131, sa\u011fl\u0131k hizmeti veren kurumlar, kamu hizmet binalar\u0131n\u0131 dezenfekte ederek, vir\u00fcse kar\u015f\u0131 \u00f6nlemlerini artt\u0131r\u0131yor.\n\n\"Koronavir\u00fcs\u00fc tedbirlerimizden daha g\u00fc\u00e7l\u00fc de\u011fildir\" slogan\u0131yla hizmet eden S\u00fcleymanpa\u015fa Belediyesi ekipleri, tedbiri elden b\u0131rakmamak gayesi ile kendi hizmet binalar\u0131 ve ara\u00e7lar\u0131n\u0131 da dezenfekte ederek, olas\u0131 tehditlerin \u00f6n\u00fcne ge\u00e7mek i\u00e7in m\u00fccadele ediyor.\n\nHalk\u0131 bilgilendirici afi\u015fler, billboardlar ve bro\u015f\u00fcrler ile vatanda\u015flar\u0131n vir\u00fcs ve korunma yollar\u0131 hakk\u0131nda detayl\u0131 bilgi sahibi olmas\u0131 i\u00e7in ekipler \u00e7al\u0131\u015fmalar\u0131n\u0131 s\u00fcrd\u00fcr\u00fcyor.\n\nT\u00fcrk K\u0131z\u0131lay ihtiya\u00e7 sahiplerine yard\u0131m ediyor\n\nT\u00fcrk K\u0131z\u0131lay Tekirda\u011f \u015eubesi, temel g\u0131da \u00fcr\u00fcnleri ve temizlik malzemelerini ihtiya\u00e7 sahibi vatanda\u015flar\u0131n evlerine kadar teslim ediyor.\n\nYeni tip koronavir\u00fcs (Kovid-19) tedbirleri kapsam\u0131nda 65 ya\u015f ve \u00fcst\u00fc ile kronik rahats\u0131zl\u0131\u011f\u0131 olan vatanda\u015flara soka\u011fa \u00e7\u0131kma k\u0131s\u0131tlamas\u0131 getirilmesinin ard\u0131ndan T\u00fcrk K\u0131z\u0131lay Tekirda\u011f \u015eubesi taraf\u0131ndan il\u00e7e merkezinde tespit edilen ihtiya\u00e7 sahibi vatanda\u015flara yard\u0131m eli uzat\u0131l\u0131yor.\n\nT\u00fcrk K\u0131z\u0131lay Tekirda\u011f \u015eube Ba\u015fkan\u0131 Hamiyet \u00c7izen, 65 ya\u015f \u00fcst\u00fc ve kronik rahats\u0131zl\u0131\u011f\u0131 bulunan ihtiya\u00e7 sahibi b\u00fcy\u00fcklerin g\u0131da ve hijyen malzemelerini ula\u015ft\u0131rmaya devam ettiklerini bildirdi.\n\nKaynak: AA", "keywords": [], "meta_keywords": ["S\u00fcleymanpa\u015fa", "Tekirda\u011f", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Tekirda\u011f'dan k\u0131sa k\u0131sa S\u00fcleymanpa\u015fa Belediyesi koronavir\u00fcse (Kovid-19) kar\u015f\u0131 \u00e7al\u0131\u015fmalar\u0131na devam ediyor.", "meta_lang": "tr", "meta_favicon": "/touch-icon-iphone.png", "meta_data": {"description": "Tekirda\u011f'dan k\u0131sa k\u0131sa S\u00fcleymanpa\u015fa Belediyesi koronavir\u00fcse (Kovid-19) kar\u015f\u0131 \u00e7al\u0131\u015fmalar\u0131na devam ediyor.", "keywords": "S\u00fcleymanpa\u015fa, Tekirda\u011f, G\u00fcncel", "image": "https://foto.haberler.com/haber/2020/03/25/tekirdag-dan-kisa-kisa-13050313_local.jpg", "robots": "index, follow", "medium": "news", "dateCreated": "2020-03-25T09:22:05+03:00", "dateUpdated": "2020-03-25T09:22:05+03:00", "msapplication-starturl": "https://www.haberler.com", "article": {"id": 13050313, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "S\u00fcleymanpa\u015fa, Tekirda\u011f, G\u00fcncel"}, "og": {"url": "https://www.haberler.com/tekirdag-dan-kisa-kisa-13050313-haberi/", "site_name": "Haberler.com", "locale": "tr_TR", "type": "article", "title": "Tekirda\u011f'dan k\u0131sa k\u0131sa", "description": "S\u00fcleymanpa\u015fa Belediyesi koronavir\u00fcse (Kovid-19) kar\u015f\u0131 \u00e7al\u0131\u015fmalar\u0131na devam ediyor.", "image": {"identifier": "https://foto.haberler.com/haber/2020/03/25/tekirdag-dan-kisa-kisa-13050313_local.jpg", "secure_url": "https://foto.haberler.com/haber/2020/03/25/tekirdag-dan-kisa-kisa-13050313_local.jpg", "width": 640, "height": 359}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/tekirdag-dan-kisa-kisa-13050313-haberi/", "card": "summary_large_image", "site": "Haberler", "title": "Tekirda\u011f'dan k\u0131sa k\u0131sa", "description": "S\u00fcleymanpa\u015fa Belediyesi koronavir\u00fcse (Kovid-19) kar\u015f\u0131 \u00e7al\u0131\u015fmalar\u0131na devam ediyor.", "image": "https://foto.haberler.com/haber/2020/03/25/tekirdag-dan-kisa-kisa-13050313_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/tekirdag-dan-kisa-kisa-13050313-haberi/"}