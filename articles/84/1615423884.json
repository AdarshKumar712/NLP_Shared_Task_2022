{"source_url": "https://www.haberler.com", "url": "https://www.haberler.com/protokolden-sehitliklere-bayram-ziyareti-13256412-haberi/", "title": "Protokolden \u015fehitliklere bayram ziyareti", "top_image": "https://foto.haberler.com/haber/2020/05/24/protokolden-sehitliklere-bayram-ziyareti-13256412_o.jpg", "meta_img": "https://foto.haberler.com/haber/2020/05/24/protokolden-sehitliklere-bayram-ziyareti-13256412_o.jpg", "images": ["https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://foto.haberler.com/haber/2020/05/24/protokolden-sehitliklere-bayram-ziyareti-13256412_o.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Protokolden \u015fehitliklere bayram ziyareti K\u00fctahya Valisi \u00d6mer Toraman ve protokol \u00fcyeleri, Ramazan Bayram\u0131'n\u0131n ilk g\u00fcn\u00fcnde K\u00fctahya Hava \u015eehitli\u011fi ile Polis \u015eehitli\u011fi'ni ziyaret etti.\n\nK\u00fctahya Valisi \u00d6mer Toraman ve protokol \u00fcyeleri, Ramazan Bayram\u0131'n\u0131n ilk g\u00fcn\u00fcnde K\u00fctahya Hava \u015eehitli\u011fi ile Polis \u015eehitli\u011fi'ni ziyaret etti.\n\nKur'an'\u0131- Kerim okunup dualar\u0131n edildi\u011fi ziyarette Vali Toraman, \u015fehitlerin kabirlerini tek tek ziyaret ederek karanfil b\u0131rakt\u0131. \u015eehit aileleriyle de g\u00f6r\u00fc\u015fen Vali Toraman, ba\u015fsa\u011fl\u0131\u011f\u0131 dileyerek, istek ve arzular\u0131n\u0131 sordu. Ziyaret sonras\u0131 bas\u0131n mensuplar\u0131na a\u00e7\u0131klamalarda bulunan Vali Dr. \u00d6mer Toraman, Covid-19 m\u00fccadelesi kapsam\u0131nda Ramazan Bayram\u0131 i\u00e7in K\u00fctahya'da \u00f6zel tedbirler al\u0131nd\u0131\u011f\u0131n\u0131 kaydetti. Vali Toraman, \"\u0130n\u015fallah ilk ve son olur. \u00c7\u00fcnk\u00fc biz bayramlar\u0131 bir arada ge\u00e7irip sar\u0131lmaya, kucakla\u015fmaya, b\u00fcy\u00fcklerimizin ellerinden ve k\u00fc\u00e7\u00fcklerimizden g\u00f6zlerinden \u00f6pmeye al\u0131\u015fk\u0131n\u0131z. Bu bayram sevdiklerimizle mesafeli olaca\u011f\u0131z; sevgi ifadelerini telefondan payla\u015faca\u011f\u0131z\" dedi.\n\n\"Ba\u015far\u0131l\u0131 bir imtihan verdik\"\n\nM\u00fccadele kapsam\u0131nda al\u0131nan tedbirlere uyan vatanda\u015flara te\u015fekk\u00fcr eden Vali Toraman, \"Covid-19 salg\u0131n\u0131yla m\u00fccadelede \u00fclkemiz ve ilimiz ba\u015far\u0131l\u0131 bir imtihan verdi. Al\u0131nan tedbirlere riayet ederek bu g\u00fcnleri a\u015facak ve sa\u011fl\u0131kl\u0131 g\u00fcnlere kavu\u015faca\u011f\u0131z. Temennimiz; hayat\u0131n en k\u0131sa s\u00fcrede normale d\u00f6nmesi. \u0130n\u015fallah \u00f6n\u00fcm\u00fczdeki bayram arzu etti\u011fimiz \u015fekilde bayram\u0131m\u0131z\u0131 tebrik ederiz. Fedakarl\u0131k g\u00f6steren, kurallara uyan t\u00fcm hem\u015fehrilerimize te\u015fekk\u00fcr ediyoruz\" ifadelerini kulland\u0131.\n\n\"\u015eehitlerimize kar\u015f\u0131 vazifemizi yerine getirdik\"\n\nKabir ziyaretleri i\u00e7in \u015fehit yak\u0131nlar\u0131n\u0131n soka\u011fa \u00e7\u0131kma k\u0131s\u0131tlamas\u0131ndan muaf tutuldu\u011funu hat\u0131rlatan Vali Toraman, \"Bug\u00fcn bu topraklarda h\u00fcr ve ba\u011f\u0131ms\u0131z ya\u015famam\u0131z\u0131n sa\u011flayan \u015fehitlerimizi ziyaret ederek vazifemizi yapal\u0131m istedik. \u015eehitlerimizin emaneti olan ailelerimizle g\u00f6r\u00fc\u015f\u00fcp ac\u0131lar\u0131n\u0131 payla\u015fmaya \u00e7al\u0131\u015ft\u0131k\" diye konu\u015ftu.\n\n\u015eehitlik ziyaretinde Vali Toraman'a Hava Er E\u011fitim Tugay ve Garnizon Komutan\u0131 Tu\u011fgeneral Necati G\u00fcnd\u00fcz, K\u00fctahya Belediye Ba\u015fkan\u0131 Alim I\u015f\u0131k, \u0130l Jandarma Komutan\u0131 Albay Mustafa \u00c7eki\u00e7, \u0130l Emniyet M\u00fcd\u00fcr\u00fc Necmettin Ko\u00e7 ve Aile, \u00c7al\u0131\u015fma ve Sosyal Hizmetler \u0130l M\u00fcd\u00fcr\u00fc \u00d6mer Turan e\u015flik etti. - K\u00dcTAHYA\n\nKaynak: \u0130HA", "keywords": [], "meta_keywords": ["Ramazan Bayram\u0131", "K\u00fctahya", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "K\u00fctahya Valisi \u00d6mer Toraman ve protokol \u00fcyeleri, Ramazan Bayram\u0131'n\u0131n ilk g\u00fcn\u00fcnde K\u00fctahya Hava \u015eehitli\u011fi ile Polis \u015eehitli\u011fi'ni ziyaret etti.", "meta_lang": "tr", "meta_favicon": "/touch-icon-iphone.png", "meta_data": {"description": "K\u00fctahya Valisi \u00d6mer Toraman ve protokol \u00fcyeleri, Ramazan Bayram\u0131'n\u0131n ilk g\u00fcn\u00fcnde K\u00fctahya Hava \u015eehitli\u011fi ile Polis \u015eehitli\u011fi'ni ziyaret etti.", "keywords": "Ramazan Bayram\u0131, K\u00fctahya, G\u00fcncel, Haber", "image": "https://foto.haberler.com/haber/2020/05/24/protokolden-sehitliklere-bayram-ziyareti-13256412_o.jpg", "medium": "news", "dateCreated": "2020-05-24T16:47:33+03:00", "dateUpdated": "2020-05-24T16:52:51+03:00", "msapplication-starturl": "https://www.haberler.com", "article": {"id": 13256412, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Ramazan Bayram\u0131, K\u00fctahya, G\u00fcncel"}, "og": {"url": "https://www.haberler.com/protokolden-sehitliklere-bayram-ziyareti-13256412-haberi/", "site_name": "Haberler.com", "locale": "tr_TR", "type": "article", "title": "Protokolden \u015fehitliklere bayram ziyareti", "description": "K\u00fctahya Valisi \u00d6mer Toraman ve protokol \u00fcyeleri, Ramazan Bayram\u0131'n\u0131n ilk g\u00fcn\u00fcnde K\u00fctahya Hava \u015eehitli\u011fi ile Polis \u015eehitli\u011fi'ni ziyaret etti.", "image": {"identifier": "https://foto.haberler.com/haber/2020/05/24/protokolden-sehitliklere-bayram-ziyareti-13256412_o.jpg", "secure_url": "https://foto.haberler.com/haber/2020/05/24/protokolden-sehitliklere-bayram-ziyareti-13256412_o.jpg", "width": 1200, "height": 1123}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/protokolden-sehitliklere-bayram-ziyareti-13256412-haberi/", "card": "summary_large_image", "site": "Haberler", "title": "Protokolden \u015fehitliklere bayram ziyareti", "description": "K\u00fctahya Valisi \u00d6mer Toraman ve protokol \u00fcyeleri, Ramazan Bayram\u0131'n\u0131n ilk g\u00fcn\u00fcnde K\u00fctahya Hava \u015eehitli\u011fi ile Polis \u015eehitli\u011fi'ni ziyaret etti.", "image": "https://foto.haberler.com/haber/2020/05/24/protokolden-sehitliklere-bayram-ziyareti-13256412_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/protokolden-sehitliklere-bayram-ziyareti-13256412-haberi/"}