{"source_url": "https://web.archive.org", "url": "https://web.archive.org/web/20200324175451id_/https://www.takvim.com.tr/ekonomi/2020/03/23/ceza-indirimi-kimleri-kapsiyor-2020-af-ceza-infaz-yasasi-son-dakika-hangi-suclara-ceza-indirimi-cikacak", "title": "Ceza indirimi kimleri kaps\u0131yor? 2020 af ceza infaz yasas\u0131 son dakika! Hangi su\u00e7lara ceza indirimi \u00e7\u0131kacak?", "top_image": "https://iatkv.tmgrup.com.tr/1962b7/600/314/0/11/616/333?u=https%3a%2f%2fitkv.tmgrup.com.tr%2f2020%2f03%2f23%2f2020-af-yasasi-son-dakika-ceza-infaz-yasasi-meclise-geldi-mi-ceza-indirimi-kimleri-kapsayacak-1584948151771.jpg", "meta_img": "https://iatkv.tmgrup.com.tr/1962b7/600/314/0/11/616/333?u=https%3a%2f%2fitkv.tmgrup.com.tr%2f2020%2f03%2f23%2f2020-af-yasasi-son-dakika-ceza-infaz-yasasi-meclise-geldi-mi-ceza-indirimi-kimleri-kapsayacak-1584948151771.jpg", "images": ["https://i.tmgrup.com.tr/i/i.gif", "https://itkv.tmgrup.com.tr/site/v2/i/loadroll.svg", "https://iatkv.tmgrup.com.tr/1962b7/600/314/0/11/616/333?u=https%3a%2f%2fitkv.tmgrup.com.tr%2f2020%2f03%2f23%2f2020-af-yasasi-son-dakika-ceza-infaz-yasasi-meclise-geldi-mi-ceza-indirimi-kimleri-kapsayacak-1584948151771.jpg", "https://isbh.tmgrup.com.tr/sbh/site/v3/i/ztk-2.png", "https://isbh.tmgrup.com.tr/sbh/site/v3/i/ztk-1.png", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://www.facebook.com/tr?id=1915741338735477&ev=PageView&noscript=1", "https://iatkv.tmgrup.com.tr/16ccd1/140/113/75/0/358/228?u=https%3a%2f%2fitkv.tmgrup.com.tr%2f2020%2f03%2f22%2fcezaevleri-bosalacak-mi-mahkumlara-af-ve-nafaka-icin-flas-gelisme-degisiklik-yapildi-1584873120638.jpg", "https://i.tmgrup.com.tr/egazete/ilk-sayfalar/2020/01/06/219x313/06TKV01.jpg?v=7116", "https://itkv.tmgrup.com.tr/site/v2/i/icon-mosque.png", "https://itkv.tmgrup.com.tr/site/v2/responsive/i/takvim-logo.png", "https://itkv.tmgrup.com.tr/site/v2/responsive/i/flip2.png"], "movies": [], "text": "DENET\u0130ML\u0130 SERBESTL\u0130K D\u00dcZENLENECEK\n\nYeni d\u00fczenleme ile bu sistem son buluyor. 1 y\u0131ll\u0131k otomatik denetimli serbestlik mekanizmas\u0131 terk ediliyor. 1 ay hapis cezas\u0131 alan birisinin cezas\u0131n\u0131n infaz\u0131 15 g\u00fcn olacak. Bu s\u00fcrenin 1/5'i denetimli serbestlikte de\u011ferlendirilecek. Yani 1 ay hapis cezas\u0131 alan bir ki\u015fi 12 g\u00fcn cezaevinde kalacak. Tabi bu s\u00fcre 3 y\u0131l\u0131 alt\u0131nda kald\u0131\u011f\u0131 i\u00e7in a\u00e7\u0131k cezaevinde ge\u00e7irilecek.\n\nCEZA \u0130ND\u0130R\u0130M\u0130 KAPIDA\n\nYeni sisteme g\u00f6re, mahkemelerce verilen cezalar\u0131n 2/3'\u00fc yani % 67'si yerine \u00bd'si yani y\u00fczde 50'si cezaevinde ge\u00e7irilecek. Bu s\u00fcrenin de 1/5'i denetimli serbestlikte ge\u00e7irilebilecek. Denetim s\u00fcresi her ko\u015fulda 3 y\u0131l\u0131n \u00fczerinde olamayacak. \u00d6rne\u011fin; mahkemece 10 y\u0131l hapse mahkum edilen bir ki\u015finin cezas\u0131n\u0131n infaz\u0131 5 y\u0131l olacak. Bu 5 y\u0131l\u0131n 4 y\u0131l\u0131 cezaevinde ge\u00e7irildikten sonra h\u00fck\u00fcml\u00fc iyi halliyse denetimli serbestlik kapsam\u0131nda tahliye edilecek. Yani 10 y\u0131l ceza alan bir ki\u015fi iyi halli olmas\u0131 durumunda cezaevinde toplamda 4 y\u0131l ge\u00e7irecek. Mevcut sistemde 10 y\u0131l ceza alan biri 5 y\u0131l 8 ay cezaevinde kal\u0131yordu.\n\nKo\u015fullu sal\u0131verilme s\u00fcresinde yeniden su\u00e7 i\u015fleyen birisinin, kalan ko\u015fullu sal\u0131verilmesi de yan\u0131yordu. Yani bu ki\u015filer; yeni su\u00e7lar\u0131ndan ald\u0131klar\u0131 cezan\u0131n yan\u0131 s\u0131ra, yeni su\u00e7u i\u015fledikleri tarihten bihakk\u0131n tahliye tarihine kadar olan s\u00fcreyi aynen cezaevlerinde ge\u00e7iriliyorlard\u0131. Kamuoyunda \"infaz yakma\" olarak bilinen bu usul hakk\u0131nda da \u00f6nemli bir ad\u0131m at\u0131l\u0131yor. Yeni d\u00fczenlemeye g\u00f6re, ko\u015fullu sal\u0131verilme s\u00fcresinde i\u015flenen yeni su\u00e7 i\u00e7in kanunda \u00f6ng\u00f6r\u00fclen cezan\u0131n bir kat\u0131 oran\u0131nda s\u00fcre i\u00e7in infaz\u0131n yanmas\u0131na karar verilecek. \u00d6rne\u011fin; herhangi bir yeni su\u00e7tan 1 y\u0131l ceza alan bir h\u00fck\u00fcml\u00fcn\u00fcn, ko\u015fullu sal\u0131verildi\u011fi s\u00fcreden sadece 2 y\u0131l\u0131n yanmas\u0131na karar verilecek.", "keywords": [], "meta_keywords": [""], "tags": ["Ceza indirimi", "ceza infaz yasas\u0131", "af yasas\u0131", "Ceza infaz yasas\u0131", "genel af"], "authors": [], "publish_date": "Mon Mar 23 00:00:00 2020", "summary": "", "article_html": "", "meta_description": "", "meta_lang": "tr", "meta_favicon": "https://itkv.tmgrup.com.tr/site/v2/i/favicon.ico", "meta_data": {"Description": "Ceza indirimi kimleri kaps\u0131yor? 2020 af yasas\u0131 son dakika geli\u015fmeleri takip ediliyor. Ceza infaz yasas\u0131 son durumu ara\u015ft\u0131ran mahkum yak\u0131nlar\u0131 hangi su\u00e7lara ceza indirimi \u00e7\u0131kacak sorusuna yan\u0131t ar\u0131yor. \u0130nfaz yasas\u0131n\u0131n detaylar\u0131 g\u00fcn ge\u00e7tik\u00e7e belli oluyor. Yasada ceza indiriminin kimleri kapsay\u0131p...", "news_keywords": "genel af,af yasas\u0131,2020 af yasas\u0131,af yasas\u0131 son dakika,ceza infaz yasas\u0131,ceza infaz yasas\u0131 son durum,ceza infaz yasas\u0131 meclise geldi mi,af yasas\u0131 meclise geldi mi,ceza indirimi,ceza indirimi son dakika,ceza indirimi kimleri kapsayacak", "viewport": "width=device-width, initial-scale=1", "Rating": "General", "Distribution": "Global", "verify-v1": "aOlPQ57PwQiLEFaWZeaTbD4pL0v2QIC45KbX+24275Y=", "tagCategory": "Ana Sayfa | ekonomi", "tagContentType": "haber", "og": {"type": "article", "title": "Ceza indirimi kimleri kaps\u0131yor? 2020 af ceza infaz yasas\u0131 son dakika! Hangi su\u00e7lara ceza indirimi \u00e7\u0131kacak?", "description": "Ceza indirimi kimleri kaps\u0131yor? 2020 af yasas\u0131 son dakika geli\u015fmeleri takip ediliyor. Ceza infaz yasas\u0131 son durumu ara\u015ft\u0131ran mahkum yak\u0131nlar\u0131 hangi su\u00e7lara ceza indirimi \u00e7\u0131kacak sorusuna yan\u0131t ar\u0131yor. \u0130nfaz yasas\u0131n\u0131n detaylar\u0131 g\u00fcn ge\u00e7tik\u00e7e belli oluyor. Yasada ceza indiriminin kimleri kapsay\u0131p...", "url": "https://www.takvim.com.tr/ekonomi/2020/03/23/ceza-indirimi-kimleri-kapsiyor-2020-af-ceza-infaz-yasasi-son-dakika-hangi-suclara-ceza-indirimi-cikacak", "image": {"identifier": "https://iatkv.tmgrup.com.tr/1962b7/600/314/0/11/616/333?u=https%3a%2f%2fitkv.tmgrup.com.tr%2f2020%2f03%2f23%2f2020-af-yasasi-son-dakika-ceza-infaz-yasasi-meclise-geldi-mi-ceza-indirimi-kimleri-kapsayacak-1584948151771.jpg", "width": 600, "height": 314}, "site_name": "takvim.com.tr"}, "twitter": {"card": "summary_large_image", "title": "Ceza indirimi kimleri kaps\u0131yor? 2020 af ceza infaz yasas\u0131 son dakika! Hangi su\u00e7lara ceza indirimi \u00e7\u0131kacak?", "description": "Haberin devam\u0131", "url": "https://www.takvim.com.tr/ekonomi/2020/03/23/ceza-indirimi-kimleri-kapsiyor-2020-af-ceza-infaz-yasasi-son-dakika-hangi-suclara-ceza-indirimi-cikacak", "image": "https://iatkv.tmgrup.com.tr/1962b7/600/314/0/11/616/333?u=https%3a%2f%2fitkv.tmgrup.com.tr%2f2020%2f03%2f23%2f2020-af-yasasi-son-dakika-ceza-infaz-yasasi-meclise-geldi-mi-ceza-indirimi-kimleri-kapsayacak-1584948151771.jpg"}, "application-name": "takvim.com.tr", "fb": {"admins": 100001253668158, "page_id": 163484663666075, "pages": 163484663666075}}, "canonical_link": "https://www.takvim.com.tr/ekonomi/2020/03/23/ceza-indirimi-kimleri-kapsiyor-2020-af-ceza-infaz-yasasi-son-dakika-hangi-suclara-ceza-indirimi-cikacak"}