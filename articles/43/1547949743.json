{"source_url": "https://web.archive.org", "url": "https://web.archive.org/web/20220207033044id_/https://www.haberler.com/caldiran-kirsalinda-7-kacak-iranli-gocmenin-13013439-haberi/", "title": "\u00c7ald\u0131ran k\u0131rsal\u0131nda 7 ka\u00e7ak \u0130ranl\u0131 g\u00f6\u00e7menin cesedine ula\u015f\u0131ld\u0131", "top_image": "https://foto.haberler.com/haber/2020/03/14/caldiran-kirsalinda-7-kacak-iranli-gocmenin-13013439_amp.jpg", "meta_img": "https://foto.haberler.com/haber/2020/03/14/caldiran-kirsalinda-7-kacak-iranli-gocmenin-13013439_amp.jpg", "images": ["https://web.archive.org/static/reklam/advertisement.gif?ads=1", "https://www.haberler.com/_blank.gif", "data:image/svg+xml;base64,PHN2ZyB3aWR0aD0iMjQiIGhlaWdodD0iMjQiIHhtbG5zPSJodHRwOi8vd3d3LnczLm9yZy8yMDAwL3N2ZyI+CiA8dGl0bGUvPgoKIDxnPgogIDx0aXRsZT5iYWNrZ3JvdW5kPC90aXRsZT4KICA8cmVjdCBmaWxsPSJub25lIiBpZD0iY2FudmFzX2JhY2tncm91bmQiIGhlaWdodD0iNDAyIiB3aWR0aD0iNTgyIiB5PSItMSIgeD0iLTEiLz4KIDwvZz4KIDxnPgogIDx0aXRsZT5MYXllciAxPC90aXRsZT4KICA8cGF0aCBzdHJva2U9Im51bGwiIGlkPSJzdmdfMSIgZmlsbD0iI2ZmZmZmZiIgZD0ibTIyLjQ1ODMzMywxOC45NzMyMTdhNC4wNjcxMyw0LjA2NzEzIDAgMCAxIC04LjEzNDI1OSwwYTMuNzg4MjQxLDMuNzg4MjQxIDAgMCAxIDAuMTI3ODI0LC0wLjk2NDQ5MWwtNi4wODkwNzQsLTMuMDMyOTE3YTQuMDIwNjQ4LDQuMDIwNjQ4IDAgMCAxIC0yLjc1NDAyOCwxLjA5MjMxNWE0LjA2NzEzLDQuMDY3MTMgMCAwIDEgMCwtOC4xMzQyNTlhNC4wMjA2NDgsNC4wMjA2NDggMCAwIDEgMi43NTQwMjgsMS4wOTIzMTVsNi4wODkwNzQsLTMuMDMyOTE3YTMuNzg4MjQxLDMuNzg4MjQxIDAgMCAxIC0wLjEyNzgyNCwtMC45NjQ0OTFhNC4wNjcxMyw0LjA2NzEzIDAgMSAxIDQuMDY3MTMsNC4wNjcxM2E0LjAyMDY0OCw0LjAyMDY0OCAwIDAgMSAtMi43NTQwMjgsLTEuMDkyMzE1bC02LjA4OTA3NCwzLjAzMjkxN2EzLjcwNjg5OCwzLjcwNjg5OCAwIDAgMSAwLDEuOTI4OTgxbDYuMDg5MDc0LDMuMDMyOTE3YTQuMDIwNjQ4LDQuMDIwNjQ4IDAgMCAxIDIuNzU0MDI4LC0xLjA5MjMxNWE0LjA2NzEzLDQuMDY3MTMgMCAwIDEgNC4wNjcxMyw0LjA2NzEzeiIvPgogPC9nPgo8L3N2Zz4=", "https://www.haberler.com/static/img/tasarim/haberler-logo.svg", "data:image/gif;base64,R0lGODlhAQABAAD/ACwAAAAAAQABAAACADs=", "https://foto.haberler.com/haber/2020/03/14/caldiran-kirsalinda-7-kacak-iranli-gocmenin-13013439_amp.jpg", "https://www.haberler.com/mstatic/assets/img/haberler-logo.png"], "movies": [], "text": "\u00c7ald\u0131ran k\u0131rsal\u0131nda 7 ka\u00e7ak \u0130ranl\u0131 g\u00f6\u00e7menin cesedine ula\u015f\u0131ld\u0131\n\nVAN - Van'\u0131n \u00c7ald\u0131ran il\u00e7esinin \u0130ran s\u0131n\u0131r\u0131n\u0131 ka\u00e7ak yolla ge\u00e7en ve tipiye yakaland\u0131klar\u0131 da\u011fda donarak hayat\u0131n\u0131 kaybetti\u011fi iddia edilen 13 g\u00f6\u00e7menden 7'sinin cesetlerine ula\u015f\u0131ld\u0131.\n\nVan Valili\u011fi'nden yap\u0131lan a\u00e7\u0131klamada, \"\u00c7ald\u0131ran il\u00e7esi, \u0130ran S\u0131n\u0131r\u0131nda jandarma ve AFAD ekipleri taraf\u0131ndan 13 Mart 2020 tarihinde yap\u0131lan ara\u015ft\u0131rma ve incelemede; 1 kilometrelik alanda Afganistan, Pakistan ve Suriye uyruklu m\u00fclteci olduklar\u0131 de\u011ferlendirilen yedi 7 ceset bulunmu\u015ftur. Cesetler kesin \u00f6l\u00fcm tespiti i\u00e7in Van Adli T\u0131p kurumuna sevk edildi\" denildi.\n\nOlay\u0131n ge\u00e7mi\u015fi;\n\n8 \u015eubat 2020 tarihinde ak\u015fam saatlerinde \u00c7ald\u0131ran \u0130l\u00e7e Jandarma Komutanl\u0131\u011f\u0131na yurda yasa d\u0131\u015f\u0131 yollardan giren 13 d\u00fczensiz g\u00f6\u00e7menin donarak ya\u015fam\u0131n\u0131 yitirdi\u011fi ihbar\u0131 yap\u0131ld\u0131. \u0130hbar \u00fczerine adli, askeri makamlar ve AFAD'a konu ile ilgili olarak bilgi verildi. Yo\u011fun kar ya\u011f\u0131\u015f\u0131 ve tipiden dolay\u0131 b\u00f6lgeye ula\u015f\u0131m sa\u011flanamad\u0131.", "keywords": [], "meta_keywords": ["\u00c7ald\u0131ran", "Jandarma", "\u0130ran", "3. Sayfa"], "tags": [], "authors": [], "publish_date": "Sat Mar 14 11:03:00 2020", "summary": "", "article_html": "", "meta_description": "\u00c7ald\u0131ran k\u0131rsal\u0131nda 7 ka\u00e7ak \u0130ranl\u0131 g\u00f6\u00e7menin cesedine ula\u015f\u0131ld\u0131 Van\u2019\u0131n \u00c7ald\u0131ran il\u00e7esinin \u0130ran s\u0131n\u0131r\u0131n\u0131 ka\u00e7ak yolla ge\u00e7en ve tipiye yakaland\u0131klar\u0131 da\u011fda donarak hayat\u0131n\u0131 kaybetti\u011fi iddia edilen 13 g\u00f6\u00e7menden 7\u2019sinin cesetlerine ula\u015f\u0131ld\u0131.", "meta_lang": "tr", "meta_favicon": "https://www.haberler.com/mstatic/favicons/haberler_new_logo_2.ico?v=1", "meta_data": {"image": "https://foto.haberler.com/haber/2020/03/14/caldiran-kirsalinda-7-kacak-iranli-gocmenin-13013439_amp.jpg", "description": "\u00c7ald\u0131ran k\u0131rsal\u0131nda 7 ka\u00e7ak \u0130ranl\u0131 g\u00f6\u00e7menin cesedine ula\u015f\u0131ld\u0131 Van\u2019\u0131n \u00c7ald\u0131ran il\u00e7esinin \u0130ran s\u0131n\u0131r\u0131n\u0131 ka\u00e7ak yolla ge\u00e7en ve tipiye yakaland\u0131klar\u0131 da\u011fda donarak hayat\u0131n\u0131 kaybetti\u011fi iddia edilen 13 g\u00f6\u00e7menden 7\u2019sinin cesetlerine ula\u015f\u0131ld\u0131.", "keywords": "\u00c7ald\u0131ran,Jandarma,\u0130ran,3. Sayfa", "news_keywords": "\u00c7ald\u0131ran,Jandarma,\u0130ran,3. Sayfa", "viewport": "width=device-width, initial-scale=1.0", "medium": "News", "dateCreated": "2020-03-14T11:03:00+03:00", "dateModified": "2020-03-14T11:04:00+03:00", "datePublished": "2020-03-14T11:03:00+03:00", "og": {"url": "https://www.haberler.com/caldiran-kirsalinda-7-kacak-iranli-gocmenin-13013439-haberi/", "site_name": "Haberler.com", "locale": "tr_TR", "type": "article", "title": "\u00c7ald\u0131ran k\u0131rsal\u0131nda 7 ka\u00e7ak \u0130ranl\u0131 g\u00f6\u00e7menin cesedine ula\u015f\u0131ld\u0131", "description": "\u00c7ald\u0131ran k\u0131rsal\u0131nda 7 ka\u00e7ak \u0130ranl\u0131 g\u00f6\u00e7menin cesedine ula\u015f\u0131ld\u0131 Van\u2019\u0131n \u00c7ald\u0131ran il\u00e7esinin \u0130ran s\u0131n\u0131r\u0131n\u0131 ka\u00e7ak yolla ge\u00e7en ve tipiye yakaland\u0131klar\u0131 da\u011fda donarak hayat\u0131n\u0131 kaybetti\u011fi iddia edilen 13 g\u00f6\u00e7menden 7\u2019sinin cesetlerine ula\u015f\u0131ld\u0131.", "image": {"identifier": "https://foto.haberler.com/haber/2020/03/14/caldiran-kirsalinda-7-kacak-iranli-gocmenin-13013439_amp.jpg", "alt": "\u00c7ald\u0131ran k\u0131rsal\u0131nda 7 ka\u00e7ak \u0130ranl\u0131 g\u00f6\u00e7menin cesedine ula\u015f\u0131ld\u0131", "secure_url": "https://foto.haberler.com/haber/2020/03/14/caldiran-kirsalinda-7-kacak-iranli-gocmenin-13013439_amp.jpg", "width": 1200, "height": 675, "type": "image/jpeg"}, "video": {"identifier": "https://videolar.haberler.com/2020/03/14/caldiran-kirsalinda-7-kacak-iranli-gocmenin-13013439_kj_1111.mp4", "height": 360, "width": 640, "type": "video/mp4"}}, "article": {"content_tier": "free", "tag": "\u00c7ald\u0131ran,Jandarma,\u0130ran,3. Sayfa", "section": "3-sayfa", "publisher": "https://www.facebook.com/Haberler", "author": "https://www.facebook.com/Haberler", "published_time": "2020-03-14T11:03:00+03:00", "modified_time": "2020-03-14T11:04:00+03:00"}, "fb": {"pages": 116642265047044, "page_id": 116642265047044, "app_id": 1094461860619988}, "twitter": {"card": "summary_large_image", "creator": "@Haberler", "site": "@Haberler", "title": "\u00c7ald\u0131ran k\u0131rsal\u0131nda 7 ka\u00e7ak \u0130ranl\u0131 g\u00f6\u00e7menin cesedine ula\u015f\u0131ld\u0131", "description": "\u00c7ald\u0131ran k\u0131rsal\u0131nda 7 ka\u00e7ak \u0130ranl\u0131 g\u00f6\u00e7menin cesedine ula\u015f\u0131ld\u0131 Van\u2019\u0131n \u00c7ald\u0131ran il\u00e7esinin \u0130ran s\u0131n\u0131r\u0131n\u0131 ka\u00e7ak yolla ge\u00e7en ve tipiye yakaland\u0131klar\u0131 da\u011fda donarak hayat\u0131n\u0131 kaybetti\u011fi iddia edilen 13 g\u00f6\u00e7menden 7\u2019sinin cesetlerine ula\u015f\u0131ld\u0131.", "image": "https://foto.haberler.com/haber/2020/03/14/caldiran-kirsalinda-7-kacak-iranli-gocmenin-13013439_amp.jpg", "url": "https://www.haberler.com/caldiran-kirsalinda-7-kacak-iranli-gocmenin-13013439-haberi/"}, "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "robots": "max-image-preview:large", "apple-mobile-web-app-status-bar-style": "black", "apple-mobile-web-app-title": "Haberler.com", "msapplication-TileColor": "#ffffff", "msapplication-TileImage": "/mstatic/favicons/apple-icon-152x152.png", "theme-color": "#ffffff"}, "canonical_link": "https://www.haberler.com/caldiran-kirsalinda-7-kacak-iranli-gocmenin-13013439-haberi/"}