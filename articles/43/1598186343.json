{"source_url": "https://www.haberler.com", "url": "https://www.haberler.com/gumushane-karantina-suresi-biten-245-kisi-evlerine-13192509-haberi/", "title": "G\u00dcM\u00dc\u015eHANE Karantina s\u00fcresi biten 245 ki\u015fi evlerine g\u00f6nderildi", "top_image": "https://foto.haberler.com/haber/2020/05/06/gumushane-karantina-suresi-biten-245-kisi-evl-13192509_amp.jpg", "meta_img": "https://foto.haberler.com/haber/2020/05/06/gumushane-karantina-suresi-biten-245-kisi-evl-13192509_amp.jpg", "images": ["https://foto.haberler.com/haber/2020/05/06/gumushane-karantina-suresi-biten-245-kisi-evl-13192509_o.jpg", "https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://foto.haberler.com/haber/2020/05/06/gumushane-karantina-suresi-biten-245-kisi-evl-13192509_amp.jpg", "https://mc.yandex.ru/watch/14231362"], "movies": [], "text": "G\u00dcM\u00dc\u015eHANE Karantina s\u00fcresi biten 245 ki\u015fi evlerine g\u00f6nderildi Karantina s\u00fcresi biten 245 ki\u015fi evlerine g\u00f6nderildiBEL\u00c7\u0130KA'dan getirildikleri G\u00fcm\u00fc\u015fhane'de 14 g\u00fcnl\u00fck karantina s\u00fcreleri dolan 245 ki\u015fi, memleketlerine g\u00f6nderildi.\n\nKarantina s\u00fcresi biten 245 ki\u015fi evlerine g\u00f6nderildi\n\nBEL\u00c7\u0130KA'dan getirildikleri G\u00fcm\u00fc\u015fhane'de 14 g\u00fcnl\u00fck karantina s\u00fcreleri dolan 245 ki\u015fi, memleketlerine g\u00f6nderildi. Karantinada kalanlar aras\u0131nda yer alan Fenerbah\u00e7eli Berke \u00d6zer de kentten ayr\u0131lmadan yurt bah\u00e7esine \u00e7am fidan\u0131 dikti. Koronavir\u00fcs salg\u0131n\u0131 nedeniyle bulunduklar\u0131 Bel\u00e7ika'dan getirilen ve G\u00fcm\u00fc\u015fhane Ahmet Ziya\u00fcddin Yurdu'nda karantinaya al\u0131nan 245 ki\u015finin karantina s\u00fcreci sona erdi. Ate\u015f \u00f6l\u00e7\u00fcm\u00fc yap\u0131lan 245 ki\u015fi i\u015flemlerinin ard\u0131ndan 13 otob\u00fcs ile 42 ile do\u011fru yola \u00e7\u0131kt\u0131. Baz\u0131 vatanda\u015flar ise \u00f6zel ara\u00e7lar\u0131yla gelen yak\u0131lar\u0131yla birlikte \u015fehirden ayr\u0131ld\u0131.\n\nFENERBAH\u00c7EL\u0130 BERKE: SA\u011eLIKLI B\u0130R \u015eEK\u0130LDE \u00c7IKTIK\n\nKarantinada bulunan Bel\u00e7ika'da KVC Westerlo tak\u0131m\u0131nda kiral\u0131k oynayan Fenerbah\u00e7eli futbolcu Berke \u00d6zer de kentten ayr\u0131lmadan \u00f6nce yurt bah\u00e7esine \u00e7am fidan\u0131 dikti. \u0130stanbul'a d\u00f6n\u00fcp orada Fenerbah\u00e7e ile \u00e7al\u0131\u015fmalar\u0131n\u0131 s\u00fcrd\u00fcrece\u011fini anlatan Berke, \"Sa\u011folsunlar, bu s\u00fcre\u00e7te Gen\u00e7lik ve Spor Bakan\u0131 Mehmet Muharrem Kasapo\u011flu ve ilgiler yard\u0131mc\u0131 oldular. Spor aletleri sa\u011flad\u0131lar. \u015eimdi de sa\u011fl\u0131kl\u0131 bir \u015fekilde \u00e7\u0131kt\u0131k. Evimize ge\u00e7ip orada da bir 14 g\u00fcnl\u00fck ev karantinam\u0131z\u0131 tamamlay\u0131p in\u015fallah \u00e7al\u0131\u015fmalar\u0131m\u0131za devam edece\u011fiz. \u0130stanbul'a d\u00f6n\u00fcp orada Fenerbah\u00e7e ile \u00e7al\u0131\u015fmalar\u0131m\u0131z\u0131 s\u00fcrd\u00fcrece\u011fiz. Sonras\u0131nda bu s\u00fcre\u00e7 nas\u0131l ilerleyecek bakaca\u011f\u0131z. Biz evde kald\u0131k\u00e7a her\u015fey \u00e7ok g\u00fczel olacak\" dedi.\n\n'EME\u011e\u0130 GE\u00c7ENLERE TE\u015eEKK\u00dcR ED\u0130YORUM'\n\nKarantina s\u00fcreci sona eren Atiye Ta\u015fkil de \u0130stanbul'da ya\u015fad\u0131\u011f\u0131n\u0131 ve sa\u011fl\u0131k sorunlar\u0131 nedeniyle ameliyat olan o\u011flunu g\u00f6rmek i\u00e7in Bel\u00e7ika'ya gitti\u011fini s\u00f6yledi. Bel\u00e7ika'da 3 ay kald\u0131\u011f\u0131n\u0131 ve koronavir\u00fcs nedeniyle geri d\u00f6n\u00fc\u015f\u00fcn\u00fcn 10 g\u00fcn uzad\u0131\u011f\u0131n\u0131 anlatan Ta\u015fkil, \"Cumhurba\u015fkan\u0131m\u0131zdan Allah raz\u0131 olsun. Bizi getirdiler. Eme\u011fi ge\u00e7en herkese \u00e7ok te\u015fekk\u00fcr ediyorum. 14 g\u00fcn g\u00fczel ge\u00e7ti. Her \u015feyi sa\u011flad\u0131lar. Hi\u00e7bir \u015feyimizi eksik etmediler. \u015eimdi \u0130stanbul'a torunlar\u0131m\u0131n yan\u0131na gidiyorum.\" ifadelerini kulland\u0131.\n\nKaynak: DHA", "keywords": [], "meta_keywords": ["G\u00fcm\u00fc\u015fhane", "Karantina", "\u0130stanbul", "Bel\u00e7ika", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Karantina s\u00fcresi biten 245 ki\u015fi evlerine g\u00f6nderildiBEL\u00c7\u0130KA'dan getirildikleri G\u00fcm\u00fc\u015fhane'de 14 g\u00fcnl\u00fck karantina s\u00fcreleri dolan 245 ki\u015fi, memleketlerine g\u00f6nderildi.", "meta_lang": "tr", "meta_favicon": "/touch-icon-iphone.png", "meta_data": {"description": "Karantina s\u00fcresi biten 245 ki\u015fi evlerine g\u00f6nderildiBEL\u00c7\u0130KA'dan getirildikleri G\u00fcm\u00fc\u015fhane'de 14 g\u00fcnl\u00fck karantina s\u00fcreleri dolan 245 ki\u015fi, memleketlerine g\u00f6nderildi.", "keywords": "G\u00fcm\u00fc\u015fhane, Karantina, \u0130stanbul, Bel\u00e7ika, G\u00fcncel, Haber", "image": "https://foto.haberler.com/haber/2020/05/06/gumushane-karantina-suresi-biten-245-kisi-evl-13192509_amp.jpg", "medium": "news", "dateCreated": "2020-05-06T10:07:25+03:00", "dateUpdated": "2020-05-06T10:10:10+03:00", "msapplication-starturl": "https://www.haberler.com", "article": {"id": 13192509, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "G\u00fcm\u00fc\u015fhane, Karantina, \u0130stanbul, Bel\u00e7ika, G\u00fcncel"}, "og": {"url": "https://www.haberler.com/gumushane-karantina-suresi-biten-245-kisi-evlerine-13192509-haberi/", "site_name": "Haberler.com", "locale": "tr_TR", "type": "article", "title": "G\u00dcM\u00dc\u015eHANE Karantina s\u00fcresi biten 245 ki\u015fi evlerine g\u00f6nderildi", "description": "Karantina s\u00fcresi biten 245 ki\u015fi evlerine g\u00f6nderildiBEL\u00c7\u0130KA'dan getirildikleri G\u00fcm\u00fc\u015fhane'de 14 g\u00fcnl\u00fck karantina s\u00fcreleri dolan 245 ki\u015fi, memleketlerine g\u00f6nderildi.", "image": {"identifier": "https://foto.haberler.com/haber/2020/05/06/gumushane-karantina-suresi-biten-245-kisi-evl-13192509_amp.jpg", "secure_url": "https://foto.haberler.com/haber/2020/05/06/gumushane-karantina-suresi-biten-245-kisi-evl-13192509_amp.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/gumushane-karantina-suresi-biten-245-kisi-evlerine-13192509-haberi/", "card": "summary_large_image", "site": "Haberler", "title": "G\u00dcM\u00dc\u015eHANE Karantina s\u00fcresi biten 245 ki\u015fi evlerine g\u00f6nderildi", "description": "Karantina s\u00fcresi biten 245 ki\u015fi evlerine g\u00f6nderildiBEL\u00c7\u0130KA'dan getirildikleri G\u00fcm\u00fc\u015fhane'de 14 g\u00fcnl\u00fck karantina s\u00fcreleri dolan 245 ki\u015fi, memleketlerine g\u00f6nderildi.", "image": "https://foto.haberler.com/haber/2020/05/06/gumushane-karantina-suresi-biten-245-kisi-evl-13192509_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/gumushane-karantina-suresi-biten-245-kisi-evlerine-13192509-haberi/"}