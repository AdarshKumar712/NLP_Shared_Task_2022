{"source_url": "https://www.haberler.com", "url": "https://www.haberler.com/maliyetine-satista-eskisehir-den-levrek-ve-cipura-13099601-haberi/", "title": "Maliyetine sat\u0131\u015fta Eski\u015fehir'den levrek ve \u00e7ipura rekoru", "top_image": "https://foto.haberler.com/haber/2020/04/08/maliyetine-satista-eskisehir-den-levrek-ve-ci-13099601_o.jpg", "meta_img": "https://foto.haberler.com/haber/2020/04/08/maliyetine-satista-eskisehir-den-levrek-ve-ci-13099601_o.jpg", "images": ["https://www.haberler.com/static/img/tasarim/logo-finans.svg", "https://foto.haberler.com/haber/2020/04/08/maliyetine-satista-eskisehir-den-levrek-ve-ci-13099601_o.jpg", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Maliyetine sat\u0131\u015fta Eski\u015fehir'den levrek ve \u00e7ipura rekoru Tar\u0131m ve Orman Bakan\u0131 Bekir Pakdemirli'nin a\u00e7\u0131klamas\u0131yla, zincir marketlerde ba\u015flat\u0131lan maliyetine levrek ve \u00e7ipura sat\u0131\u015f\u0131na Eski\u015fehir'den rekor geldi.\n\nTar\u0131m ve Orman Bakan\u0131 Bekir Pakdemirli'nin a\u00e7\u0131klamas\u0131yla, zincir marketlerde ba\u015flat\u0131lan maliyetine levrek ve \u00e7ipura sat\u0131\u015f\u0131na Eski\u015fehir'den rekor geldi. Bal\u0131k\u00e7\u0131 esnaf\u0131 Erkan Arslanbenzer, son 6 g\u00fcn i\u00e7inde kent genelinde yakla\u015f\u0131k 25 ton bal\u0131k sat\u0131ld\u0131\u011f\u0131n\u0131 belirterek, bunun Eski\u015fehir i\u00e7in bir rekor oldu\u011funu s\u00f6yledi.\n\nGe\u00e7ti\u011fimiz g\u00fcnlerde Tar\u0131m ve Orman Bakan\u0131 Bekir Pakdemirli, vatanda\u015flar\u0131n Korona vir\u00fcs (Covid-19) salg\u0131n\u0131na kar\u015f\u0131 daha fazla bal\u0131k t\u00fcketebilmesi i\u00e7in zincir marketlerde 3 g\u00fcn boyunca levrek ve \u00e7ipuralar\u0131n maliyetine sat\u0131laca\u011f\u0131n\u0131 duyurdu. Eski\u015fehir'de bal\u0131k\u00e7\u0131l\u0131k yapan Erkan Arslanbenzer ise, kendi i\u015fletmesiyle kampanyaya kat\u0131larak, destek vermi\u015fti. \u00c7ipura ile levre\u011fi zincir marketler gibi maliyetine satan Arslanbenzer, kampanyan\u0131n ilk 6 saatinde 2 tonun \u00fczerinde sat\u0131\u015f yapm\u0131\u015ft\u0131. Kilo fiyat\u0131 15 liralara kadar inen \u00e7ipura ve levreklere vatanda\u015flar da yo\u011fun ilgi g\u00f6sterirken, bal\u0131k\u00e7\u0131lar taraf\u0131ndan kent genelinde son 5-6 g\u00fcn i\u00e7erisinde yakla\u015f\u0131k 25 ton bal\u0131k sat\u0131ld\u0131\u011f\u0131n\u0131 belirtiliyor.\n\n\"Kampanya asl\u0131nda d\u00fcn itibariyle bitti, biz bug\u00fcn hala devam ediyoruz\"\n\nBeraat Kandili nedeniyle vatanda\u015fa \u00fccretsiz bal\u0131k ekmek de da\u011f\u0131tan Bal\u0131k\u00e7\u0131 Erkan Arslanbenzer, \"Bu zor zamanlar\u0131m\u0131zda biraz elimizi ta\u015f\u0131n alt\u0131na koyal\u0131m dedik. 2-3 saat bedava bal\u0131k da\u011f\u0131tal\u0131m istedik. Bence iyi de oldu. Sabahtan bir yo\u011funluk vard\u0131. Tekrar yo\u011funluk ba\u015flad\u0131. Herhalde ak\u015fama kadar devam eder. Yakla\u015f\u0131k 2 bin ya da 2 bin 500 ekmek aras\u0131 d\u00fc\u015f\u00fcn\u00fcyoruz in\u015fallah. \u015eimdilik 250 kilo bal\u0131k temizledik, 150 kilo daha temizleyece\u011fiz. Daha ilave gelirse in\u015fallah devam edece\u011fiz. Kampanya asl\u0131nda d\u00fcn itibariyle bitti. Biz bug\u00fcn hala devam ediyoruz. Allah izin verirse bir hafta daha devam ederiz\" ifadelerini kulland\u0131.\n\n\"Eski\u015fehir'de 6 g\u00fcn i\u00e7erisinde yakla\u015f\u0131k 20-25 ton bal\u0131k t\u00fcketilmi\u015ftir\"\n\nAyr\u0131ca Bal\u0131k\u00e7\u0131 esnaf\u0131 Arslanbenzer, Bakan Pakdemirli'nin ba\u015flatt\u0131\u011f\u0131 maliyetine sat\u0131\u015f kampanyas\u0131 hakk\u0131nda da Eski\u015fehir'den rekor geldi\u011fini s\u00f6yleyerek, \"Yakla\u015f\u0131k 6-7 ton kadar t\u00fcketildi. Bundan sonra da bence daha fazla talep olur. Ba\u011f\u0131\u015f\u0131kl\u0131k sistemine iyi geldi\u011fi i\u00e7in bence bu zaman en do\u011fal \u015fey bal\u0131k t\u00fcketmek. Vatanda\u015f\u0131n da talebi \u00e7ok. S\u0131rf bizim buras\u0131 da de\u011fil. Marketler de baya satt\u0131. Baya yo\u011funluk var. Eski\u015fehir'de yakla\u015f\u0131k 20-25 ton bal\u0131k t\u00fcketilmi\u015ftir. 20 tonun \u00fczerinde rahat vard\u0131r, 6 g\u00fcn i\u00e7erisinde oldu. Bu Eski\u015fehir i\u00e7in bir rekordur bence\" dedi. - ESK\u0130\u015eEH\u0130R\n\nKaynak: \u0130HA", "keywords": [], "meta_keywords": ["Bekir Pakdemirli", "Eski\u015fehir", "Ekonomi"], "tags": [], "authors": [], "publish_date": null, "summary": "", "article_html": "", "meta_description": "Tar\u0131m ve Orman Bakan\u0131 Bekir Pakdemirli'nin a\u00e7\u0131klamas\u0131yla, zincir marketlerde ba\u015flat\u0131lan maliyetine levrek ve \u00e7ipura sat\u0131\u015f\u0131na Eski\u015fehir'den rekor geldi.", "meta_lang": "tr", "meta_favicon": "/touch-icon-iphone.png", "meta_data": {"description": "Tar\u0131m ve Orman Bakan\u0131 Bekir Pakdemirli'nin a\u00e7\u0131klamas\u0131yla, zincir marketlerde ba\u015flat\u0131lan maliyetine levrek ve \u00e7ipura sat\u0131\u015f\u0131na Eski\u015fehir'den rekor geldi.", "keywords": "Bekir Pakdemirli, Eski\u015fehir, Ekonomi", "image": "https://foto.haberler.com/haber/2020/04/08/maliyetine-satista-eskisehir-den-levrek-ve-ci-13099601_o.jpg", "robots": "index, follow", "medium": "news", "dateCreated": "2020-04-08T10:59:32+03:00", "dateUpdated": "2020-04-08T10:59:59+03:00", "msapplication-starturl": "https://www.haberler.com", "article": {"id": 13099601, "author": "Haberler.com", "section": {"identifier": "ekonomi", "type": "Detail Page", "list": "ekonomi"}, "tag": "Bekir Pakdemirli, Eski\u015fehir, Ekonomi"}, "og": {"url": "https://www.haberler.com/maliyetine-satista-eskisehir-den-levrek-ve-cipura-13099601-haberi/", "site_name": "Haberler.com", "locale": "tr_TR", "type": "article", "title": "Maliyetine sat\u0131\u015fta Eski\u015fehir'den levrek ve \u00e7ipura rekoru", "description": "Tar\u0131m ve Orman Bakan\u0131 Bekir Pakdemirli'nin a\u00e7\u0131klamas\u0131yla, zincir marketlerde ba\u015flat\u0131lan maliyetine levrek ve \u00e7ipura sat\u0131\u015f\u0131na Eski\u015fehir'den rekor geldi.", "image": {"identifier": "https://foto.haberler.com/haber/2020/04/08/maliyetine-satista-eskisehir-den-levrek-ve-ci-13099601_o.jpg", "secure_url": "https://foto.haberler.com/haber/2020/04/08/maliyetine-satista-eskisehir-den-levrek-ve-ci-13099601_o.jpg", "width": 640, "height": 536}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/maliyetine-satista-eskisehir-den-levrek-ve-cipura-13099601-haberi/", "card": "summary_large_image", "site": "Haberler", "title": "Maliyetine sat\u0131\u015fta Eski\u015fehir'den levrek ve \u00e7ipura rekoru", "description": "Tar\u0131m ve Orman Bakan\u0131 Bekir Pakdemirli'nin a\u00e7\u0131klamas\u0131yla, zincir marketlerde ba\u015flat\u0131lan maliyetine levrek ve \u00e7ipura sat\u0131\u015f\u0131na Eski\u015fehir'den rekor geldi.", "image": "https://foto.haberler.com/haber/2020/04/08/maliyetine-satista-eskisehir-den-levrek-ve-ci-13099601_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/maliyetine-satista-eskisehir-den-levrek-ve-cipura-13099601-haberi/"}