{"source_url": "http://www.merhabahaber.com", "url": "http://www.merhabahaber.com/muhsin-yazicioglu-suikasti-aydinlatilsin-1819405h.htm", "title": "Muhsin Yaz\u0131c\u0131o\u011flu suikast\u0131 ayd\u0131nlat\u0131ls\u0131n!", "top_image": "http://d.merhabahaber.com/news/1190071.jpg", "meta_img": "http://d.merhabahaber.com/news/1190071.jpg", "images": ["http://www.merhabahaber.com/d/banner/700x100.gif", "http://www.merhabahaber.com/d/banner/2.20140714153808.jpg", "http://d.merhabahaber.com/news/1190110.jpg", "http://www.merhabahaber.com/d/banner/akademi_merhaba.jpg", "http://d.merhabahaber.com/news/1190086.jpg", "http://d.merhabahaber.com/news/1190071.jpg", "http://d.merhabahaber.com/news/1190141.jpg", "http://www.merhabahaber.com/d/banner/egazete.png", "http://d.merhabahaber.com/news/1190080.jpg", "http://d.merhabahaber.com/news/1189872.jpg", "http://d.merhabahaber.com/news/1188791.jpg", "http://d.merhabahaber.com/news/1190072.jpg", "http://www.merhabahaber.com/d/banner/whatsapp-image-2020-02-07-at-15.55.35.jpeg", "http://d.merhabahaber.com/news/1189986.jpg", "http://d.merhabahaber.com/news/1190070.jpg", "http://d.merhabahaber.com/news/1190143.jpg", "http://d.merhabahaber.com/news/1189998.jpg", "http://www.merhabahaber.com/d/banner/rekloyani-metal_1207x244.jpg", "http://d.merhabahaber.com/news/1190144.jpg", "http://d.merhabahaber.com/news/1188992.jpg", "http://s.merhabahaber.com/i/img-rep.gif", "http://d.merhabahaber.com/news/0.jpg", "http://d.merhabahaber.com/news/1189996.jpg", "http://s.merhabahaber.com/i/logo.png", "http://d.merhabahaber.com/news/1190128.jpg", "http://d.merhabahaber.com/news/1190139.jpg", "http://d.merhabahaber.com/news/1189989.jpg"], "movies": [], "text": "B\u00fcy\u00fck Birlik Partisi (BBP) Konya \u0130l Ba\u015fkan\u0131 Osman Se\u00e7gin , BBP kurucu Genel Ba\u015fkan\u0131 Muhsin Yaz\u0131c\u0131o\u011flu ve beraberindeki 5 ki\u015finin 25 Mart 2009 tarihinde Kahramanmara\u015f'ta helikopterin d\u00fc\u015fmesi sonucu hayat\u0131n\u0131 kaybetmesinin y\u0131ld\u00f6n\u00fcm\u00fc nedeniyle a\u00e7\u0131klamalarda bulundu. Se\u00e7gin, adalet istediklerine dikkat \u00e7ekti. 11 y\u0131l \u00f6nce Muhsin Yaz\u0131c\u0131o\u011flu ve beraberindekilerin hayat\u0131n\u0131 kaybetti\u011fi olay\u0131n sonucu hakk\u0131nda kesin bir geli\u015fme olmad\u0131\u011f\u0131na dikkat \u00e7eken Se\u00e7gin, \u201c11 Y\u0131l \u00f6nce; 2009 yerel se\u00e7imleri i\u00e7in 25 Mart 2009 tarihinde bindi\u011fi helikopterin d\u00fc\u015f\u00fcr\u00fclmesi neticesinde Muhsin Ba\u015fkan ile dava arkada\u015flar\u0131m\u0131z; Erhan \u00dcst\u00fcnda\u011f, Y\u00fcksel Yanc\u0131, Murat \u00c7etinkaya, \u0130smail G\u00fcne\u015f ve Pilot Kaya \u0130stektepe Hakk\u2019\u0131n rahmetine kavu\u015fmu\u015ftur. Aradan ge\u00e7en bunca zamana ra\u011fmen Suikastin ayd\u0131nlat\u0131lmas\u0131 y\u00f6n\u00fcndeki \u00e7al\u0131\u015fmalar birileri taraf\u0131ndan savsaklanm\u0131\u015ft\u0131r. A\u00e7\u0131lan davalarda ve yap\u0131lan soru\u015fturmalarda hep oyalanmaya \u00e7al\u0131\u015f\u0131lm\u0131\u015ft\u0131r. Buna ra\u011fmen Arkada\u015flar\u0131m\u0131z\u0131n s\u0131k\u0131 takibi ve Devlet kurumlar\u0131 i\u00e7erisinden s\u0131zan baz\u0131 bilgiler neticesinde dosya tamamen kapat\u0131lamam\u0131\u015ft\u0131r. Ehil olmayan ki\u015filer taraf\u0131ndan olu\u015fturulan kaza k\u0131r\u0131m raporu, arama kurtarma \u00e7al\u0131\u015fmalar\u0131n\u0131n yanl\u0131\u015f yerde yapt\u0131r\u0131lmas\u0131, yanl\u0131\u015f bilgiler yayarak arama kurtarma \u00e7al\u0131\u015fmalar\u0131n\u0131n engellenmesi gibi hususlar olaydan 10 y\u0131l sonra ortaya \u00e7\u0131km\u0131\u015ft\u0131r. Helikopterin d\u00fc\u015f\u00fcr\u00fcld\u00fc\u011f\u00fc b\u00f6lgede sorumlu olan b\u00fcrokratlar yapt\u0131klar\u0131 karartma, engelleme, savsaklama ve ihmallerden dolay\u0131 aradan 10 y\u0131l ge\u00e7tikten sonra nihayet yarg\u0131lanmalar\u0131na izin verildi ve Yarg\u0131tay da dava a\u00e7\u0131ld\u0131. Ancak ana dosya ile ilgili hala dava a\u00e7\u0131lmam\u0131\u015ft\u0131r. B\u00fcy\u00fck Birlik Partililer ve Alperenler olarak suikastin ayd\u0131nlat\u0131lmas\u0131n\u0131n iktidar\u0131n namus borcu oldu\u011funu bir kez daha hat\u0131rlatmak istiyoruz. Devletin i\u00e7ine s\u0131zan bu hain yap\u0131n\u0131n if\u015fas\u0131n\u0131n bu suikastin ayd\u0131nlat\u0131lmas\u0131ndan ge\u00e7ti\u011fine inan\u0131yor ve bir an \u00f6nce ana dosyan\u0131n a\u00e7\u0131lmas\u0131n\u0131 bekliyoruz\u201d ifadelerini kulland\u0131. Muhsin Yaz\u0131c\u0131o\u011flu\u2019nun \u00f6mr\u00fc boyunca vatan, millet ve bayrak m\u00fccadelesi verdi\u011fine dikkat \u00e7eken Se\u00e7gin, \u201cT\u00fcrk Milleti tarih boyunca Devletsiz olmad\u0131, bundan sonrada olmaz dedi. Devleti Ebed M\u00fcddet dedi. \u00dczerine tir tir titredi\u011fi T\u00fcrk devletine s\u0131zan darbeci g\u00fcruh taraf\u0131ndan \u015eehit edildi. Gen\u00e7lik y\u0131llar\u0131nda mevcut iktidara darbe yaparak y\u00f6netimi ele ge\u00e7iren 12 Eyl\u00fcl cuntac\u0131lar\u0131 taraf\u0131ndan i\u015fkencelere maruz kald\u0131, h\u00fccrelere at\u0131ld\u0131. Hi\u00e7bir hakl\u0131 gerek\u00e7e olmaks\u0131z\u0131n 7,5 y\u0131l h\u00fccrelerde kald\u0131. O zamanlarda su\u00e7u milli olmakt\u0131, Vatan\u0131n\u0131, Milletini sevmekti. Devlet; Milletimizin inan\u00e7lar\u0131n\u0131, k\u00fclt\u00fcr\u00fcn\u00fc, de\u011ferlerini b\u00fcnyesinde ta\u015f\u0131s\u0131n, gayri milli olmas\u0131n dedi\u011fi i\u00e7in i\u015fkence g\u00f6rd\u00fc. Allah ondan da arkada\u015flar\u0131ndan da raz\u0131 olsun. Muhsin Ba\u015fkan ve yol arkada\u015flar\u0131m\u0131z\u0131 \u015eehadetlerinin 11. Y\u0131l\u0131nda bir kez daha Rahmetle, Minnetle, \u015e\u00fckranla ve Hasretle yad ediyorum. Son olarak \u015eehit Liderimizin \u015eehadetinden bir hafta \u00f6nce ifade etti\u011fi \u015fu s\u00f6zlerini hat\u0131rlatmak istiyorum. \u2018\u2018Bir saniyesine bile hakim olamad\u0131\u011f\u0131m\u0131z, h\u00fckmedemedi\u011fimiz bir hayat i\u00e7in, bir D\u00fcnya i\u00e7in bu kadar f\u0131r\u0131ldak olman\u0131n anlam\u0131 yok. D\u00fcz ya\u015fayaca\u011f\u0131z, d\u00fcz y\u00fcr\u00fcyece\u011fiz, dik duraca\u011f\u0131z, do\u011fru gidece\u011fiz\u201d dedi.\n\nHABER MERKEZ\u0130", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "B\u00fcy\u00fck Birlik Partisi (BBP) Konya \u0130l Ba\u015fkan\u0131 Osman Se\u00e7gin , BBP kurucu Genel Ba\u015fkan\u0131 Muhsin Yaz\u0131c\u0131o\u011flu ve beraberindeki 5 ki\u015finin 25 Mart 2009 tarihinde Kahramanmara\u015f'ta helikopterin d\u00fc\u015fmesi sonucu hayat\u0131n\u0131 kaybetmesinin y\u0131ld\u00f6n\u00fcm\u00fc nedeniyle a\u00e7\u0131klamalarda..", "meta_lang": "tr", "meta_favicon": "", "meta_data": {"viewport": "width=device-width,initial-scale=1,minimum-scale=1,maximum-scale=1,user-scalable=0", "description": "B\u00fcy\u00fck Birlik Partisi (BBP) Konya \u0130l Ba\u015fkan\u0131 Osman Se\u00e7gin , BBP kurucu Genel Ba\u015fkan\u0131 Muhsin Yaz\u0131c\u0131o\u011flu ve beraberindeki 5 ki\u015finin 25 Mart 2009 tarihinde Kahramanmara\u015f'ta helikopterin d\u00fc\u015fmesi sonucu hayat\u0131n\u0131 kaybetmesinin y\u0131ld\u00f6n\u00fcm\u00fc nedeniyle a\u00e7\u0131klamalarda..", "DC.date.issued": "2020-03-25T16:09:11+03:00", "og": {"site_name": "Merhaba Haber", "url": "http://www.merhabahaber.com/muhsin-yazicioglu-suikasti-aydinlatilsin-1819405h.htm", "title": "Muhsin Yaz\u0131c\u0131o\u011flu  suikast\u0131 ayd\u0131nlat\u0131ls\u0131n!", "description": "B\u00fcy\u00fck Birlik Partisi (BBP) Konya \u0130l Ba\u015fkan\u0131 Osman Se\u00e7gin , BBP kurucu Genel Ba\u015fkan\u0131 Muhsin Yaz\u0131c\u0131o\u011flu ve beraberindeki 5 ki\u015finin 25 Mart 2009 tarihinde Kahramanmara\u015f'ta helikopterin d\u00fc\u015fmesi sonucu hayat\u0131n\u0131 kaybetmesinin y\u0131ld\u00f6n\u00fcm\u00fc nedeniyle a\u00e7\u0131klamalarda..", "image": "http://d.merhabahaber.com/news/1190071.jpg", "type": "article"}, "twitter": {"card": "summary_large_image", "image": "http://d.merhabahaber.com/news/1190071.jpg", "site": "@merhabahaber", "url": "http://www.merhabahaber.com/muhsin-yazicioglu-suikasti-aydinlatilsin-1819405h.htm", "title": "Muhsin Yaz\u0131c\u0131o\u011flu  suikast\u0131 ayd\u0131nlat\u0131ls\u0131n!", "description": "B\u00fcy\u00fck Birlik Partisi (BBP) Konya \u0130l Ba\u015fkan\u0131 Osman Se\u00e7gin , BBP kurucu Genel Ba\u015fkan\u0131 Muhsin Yaz\u0131c\u0131o\u011flu ve beraberindeki 5 ki\u015finin 25 Mart 2009 tarihinde Kahramanmara\u015f'ta helikopterin d\u00fc\u015fmesi sonucu hayat\u0131n\u0131 kaybetmesinin y\u0131ld\u00f6n\u00fcm\u00fc nedeniyle a\u00e7\u0131klamalarda.."}}, "canonical_link": "http://www.merhabahaber.com/muhsin-yazicioglu-suikasti-aydinlatilsin-1819405h.htm"}