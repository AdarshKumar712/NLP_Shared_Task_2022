{"source_url": "https://www.mynet.com", "url": "https://www.mynet.com/malatya-da-golete-ucan-otomobilden-cansiz-bedeni-cikarildi-110106465190", "title": "Malatya'da g\u00f6lete u\u00e7an otomobilden cans\u0131z bedeni \u00e7\u0131kar\u0131ld\u0131", "top_image": "https://imgrosetta.mynet.com.tr/file/11819481/700x400.jpg", "meta_img": "https://imgrosetta.mynet.com.tr/file/11819481/700x400.jpg", "images": ["data:image/gif;base64,R0lGODlhAQABAIABAM7Ozv///yH5BAEKAAEALAAAAAABAAEAAAICRAEAOw==", "https://img7.mynet.com/mynet-logo.png", "https://imgrosetta.mynet.com.tr/file/11819481/700x400.jpg", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://img7.mynet.com/rosetta/services/static/google-news.svg", "data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw=="], "movies": [], "text": "Orduzu P\u0131narba\u015f\u0131 G\u00f6leti\u2019nde gece saatlerinde bir otomobilin suya u\u00e7tu\u011funu g\u00f6renlerin ihbar\u0131 \u00fczerine b\u00f6lgeye itfaiye ve sa\u011fl\u0131k ekipleri y\u00f6nlendirildi.\n\nARA\u00c7TA 4 K\u0130\u015e\u0130 BULUNUYORDU\n\n\u0130\u00e7erisinde 4 ki\u015finin bulundu\u011fu otomobilden 2 ki\u015fi polis ve \u00e7evredeki vatanda\u015flar\u0131n yard\u0131m\u0131 ile g\u00f6letten \u00e7\u0131kar\u0131l\u0131rken, bir ki\u015fi ise Malatya B\u00fcy\u00fck\u015fehir Belediyesi \u0130tfaiye Daire Ba\u015fkanl\u0131\u011f\u0131 Sualt\u0131 dalg\u0131\u00e7 ekibi taraf\u0131ndan suda donmak \u00fczereyken son anda kurtar\u0131ld\u0131.\n\nYaral\u0131 olarak kurtar\u0131lan 3 ki\u015fi hastaneye kald\u0131r\u0131l\u0131rken, ara\u00e7 i\u00e7erisinde bir ki\u015finin daha oldu\u011funu \u00f6\u011frenen ekipler arama \u00e7al\u0131\u015fmas\u0131 ba\u015flatt\u0131. Gece ara verilen arama \u00e7al\u0131\u015fmalar\u0131 sabah g\u00fcn\u00fcn ilk \u0131\u015f\u0131klar\u0131 ile yeniden ba\u015flad\u0131.\n\nCANSIZ BEDEN\u0130NE ULA\u015eILDI\n\n\u0130tfaiye Daire Ba\u015fkanl\u0131\u011f\u0131 dalg\u0131\u00e7lar\u0131n\u0131n yapt\u0131\u011f\u0131 \u00e7al\u0131\u015fmalar sonucunda ara\u00e7ta bulunan 33 ya\u015f\u0131ndaki Pelin B.\u2019nin cans\u0131z bedeni k\u0131y\u0131ya yakla\u015f\u0131k 20 metre uzakl\u0131kta bulundu. Gen\u00e7 kad\u0131n\u0131n cans\u0131z bedeni dalg\u0131\u00e7lar taraf\u0131ndan k\u0131y\u0131ya \u00e7\u0131kar\u0131l\u0131rken, suya batan ara\u00e7 da itfaiye ve AFAD ekiplerinin \u00e7al\u0131\u015fmas\u0131 ile \u00e7\u0131kart\u0131labildi.\n\nOlayla ilgili ba\u015flat\u0131lan soru\u015fturma s\u00fcr\u00fcyor.\n\n(\u0130HA)\n\n", "keywords": [], "meta_keywords": ["P\u0131narba\u015f\u0131 G\u00f6leti", "Malatya", "otomobil"], "tags": [], "authors": ["G\u00fcncel Haberleri\u0307"], "publish_date": null, "summary": "", "article_html": "", "meta_description": "Malatya\u2019da gece saatlerinde g\u00f6lete u\u00e7an otomobilde bulunan bir kad\u0131n\u0131n cans\u0131z bedeni sabah yap\u0131lan arama \u00e7al\u0131\u015fmalar\u0131 sonucu bulundu .", "meta_lang": "tr", "meta_favicon": "//s.mynet.com.tr/rosetta/services/haber/production/apple-touch-icon-57x57.png", "meta_data": {"fb": {"pages": "143217525724589,109532732434779", "app_id": 141232139244860}, "description": "Malatya\u2019da gece saatlerinde g\u00f6lete u\u00e7an otomobilde bulunan bir kad\u0131n\u0131n cans\u0131z bedeni sabah yap\u0131lan arama \u00e7al\u0131\u015fmalar\u0131 sonucu bulundu .", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1.0", "keywords": "P\u0131narba\u015f\u0131 G\u00f6leti, Malatya, otomobil", "news_keywords": "P\u0131narba\u015f\u0131 G\u00f6leti, Malatya, otomobil, Malatya'da g\u00f6lete u\u00e7an otomobilden cans\u0131z bedeni \u00e7\u0131kar\u0131ld\u0131", "og": {"site_name": "Mynet Haber", "locale": "tr", "url": "https://www.mynet.com/malatya-da-golete-ucan-otomobilden-cansiz-bedeni-cikarildi-110106465190", "type": "article", "title": "Malatya'da g\u00f6lete u\u00e7an otomobilden cans\u0131z bedeni \u00e7\u0131kar\u0131ld\u0131", "description": "Malatya\u2019da gece saatlerinde g\u00f6lete u\u00e7an otomobilde bulunan bir kad\u0131n\u0131n cans\u0131z bedeni sabah yap\u0131lan arama \u00e7al\u0131\u015fmalar\u0131 sonucu bulundu .", "image": "https://imgrosetta.mynet.com.tr/file/11819481/700x400.jpg"}, "twitter": {"card": "summary_large_image", "site": "@HaberMynet", "title": "Malatya'da g\u00f6lete u\u00e7an otomobilden cans\u0131z bedeni \u00e7\u0131kar\u0131ld\u0131", "description": "Malatya\u2019da gece saatlerinde g\u00f6lete u\u00e7an otomobilde bulunan bir kad\u0131n\u0131n cans\u0131z bedeni sabah yap\u0131lan arama \u00e7al\u0131\u015fmalar\u0131 sonucu bulundu .", "image": "https://imgrosetta.mynet.com.tr/file/11819481/700x400.jpg"}}, "canonical_link": "https://www.mynet.com/malatya-da-golete-ucan-otomobilden-cansiz-bedeni-cikarildi-110106465190"}