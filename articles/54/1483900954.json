{"source_url": "https://tech.wp.pl", "url": "https://tech.wp.pl/jak-dziala-e-recepta-i-jak-ja-zrealizowac-od-8-stycznia-koniec-z-papierami-6462971507845249a", "title": "Jak dzia\u0142a e-recepta i jak j\u0105 zrealizowa\u0107? Od 8 stycznia koniec z papierami", "top_image": "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGIBYGNQBTZfeQdgME1CPgMgVmEkDxp_WHsFe21WA3hdYBx2bFEDdl9-CX17EVAtDz1FLnkXUCIPK14heRBYPUQnQSh2Hg==", "meta_img": "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGIBYGNQBTZfeQdgME1CPgMgVmEkDxp_WHsFe21WA3hdYBx2bFEDdl9-CX17EVAtDz1FLnkXUCIPK14heRBYPUQnQSh2Hg==", "images": ["https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGBWTXpfYlVhIxNcIw1jQSN7Vwd4XHsEdmVRGH9ddQJ7bVIBfV9iRSo3Cxs-BCoTMg==", "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGJXATZedQNgME1CPgMgVmEkDxp_WHsFe21WA3hdYBx2bFEDdl9-CX17EVAtDz1FLnkXUCIPK14heRBYPUQnQSh2Hg==", "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGBWTXpfYlVhIxNcIw1jQSN7UAR9Un0Hf2dbGH9afQh9ZloDel9iRSo3Cxs-BCoTMg==", "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGFTTXtaYlVhIxNcIw1jQSN7UgF_W3oHfWJTAWNHfAh-ZVIAe1t6A2AgBlYmRD1fKHYe", "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGFVTXpfYlhhIxMbPgZiUGA9TEY6DWJBJDJMVylEPV8odh4=", "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGFTTXtaYlVhIxNcIw1jQSN7UAR9Un0Hf2dbGH9afQh9ZloDel9iRSo3Cxs-BCoTMg==", "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGBWTXpfYlVhIxNcIw1jQSN7UgV4U3UFfmRbGGNbeQN5bVAFel51HjsxAF1gGiNWbSk=", "https://tech.wp.pl/OTc5NjM1YDUCVzhZYkptIEEPbA4iE2N2Fhd0SGJDd2RQDHdddAh4bUxGJgU6Hyg9BQo9GDsMOzEAXWgLLkUmOw0IJBkiVylyE1lzGixaIHIVCHtEeRMy", "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGFTTXtaYlVhIxNcIw1jQSN7VwN_XnsGeWBVGH9Yfgh2YlsFelhiRSo3Cxs-BCoTMg==", "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGFTTXtaYlVhIxNcIw1jQSN7Ugd2XnUEe2BUAGNdeAR_ZFoNfV1iRSo3CxgqCzlQYSQNUmwX", "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGBWTXpfYlVhIxNcIw1jQSN7VwN_XnsGeWBVGH9Yfgh2YlsFelhiRSo3Cxs-BCoTMg==", "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGIBYGNQBTZfeQdgME1CPgMgVmEkDxp_WHsFe21WA3hdYBx2bFEDdl9-CX17EVAtDz1FLnkXUCIPK14heRBYPUQnQSh2Hg==", "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGFTTXtaYlVhIxNcIw1jQSN7Vwd4XHsEdmVRGH9ddQJ7bVIBfV9iRSo3Cxs-BCoTMg==", "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGFTTXtaYlVhIxNcIw1jQSN7UgV4U3UFfmRbGGNbeQN5bVAFel51HjsxAF1gGiNWbSk=", "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGBWTXpfYlVhIxNcIw1jQSN7UgF_W3oHfWJTAWNHfAh-ZVIAe1t6A2AgBlYmRD1fKHYe", "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGBWTXpfYlVhIxNcIw1jQSN7Ugd2XnUEe2BUAGNdeAR_ZFoNfV1iRSo3CxgqCzlQYSQNUmwX"], "movies": [], "text": "WP Tech Poczta WP Pilot Program TV Menu Wiadomo\u015bci\n\nWiadomo\u015bci Mobile\n\nMobile Internet\n\nInternet Militaria\n\nMilitaria Technologie i nauka\n\nTechnologie i nauka Wideo\n\nWideo Najnowsze\n\nNajnowsze Popularne Wiadomo\u015bci Mobile Internet Militaria Technologie i nauka Wideo Najnowsze Popularne Wiadomo\u015bci + 1 e-zdrowie Klaudia Stawska 2 godziny temu Jak dzia\u0142a e-recepta i jak j\u0105 zrealizowa\u0107? Od 8 stycznia koniec z papierami Od 8 stycznia papierowe recepty przestan\u0105 obowi\u0105zywa\u0107. Zamiast nich lekarze b\u0119d\u0105 mieli obowi\u0105zek wydawa\u0107 e-recept\u0119, kt\u00f3r\u0105 \"zawsze b\u0119dziemy mieli pod r\u0119k\u0105\" - komentuje rzecznik Ministerstwa Zdrowia Wojciech Andrusiewicz. G\u0142osuj G\u0142osuj Podziel si\u0119 Opinie E-recepta ju\u017c 8 stycznia zast\u0105pi t\u0105 tradycyjn\u0105 (Materia\u0142 prasowy) - Od 8 stycznia e-recepty stan\u0105 si\u0119 powszechne w ca\u0142ym kraju. Ale ju\u017c dzi\u015b mamy wystawionych ponad 50 milion\u00f3w recept elektronicznych - wyja\u015bnia\u0142 Andrusiewicz w rozmowie z TVN24. Jak dzia\u0142a e-recepta i jak\u0105 j\u0105 zrealizowa\u0107? Od 8 stycznia ka\u017cdy lekarz b\u0119dzie wystawia\u0142 e-recept\u0119 elektronicznie. Pacjent mo\u017ce otrzyma\u0107 wiadomo\u015bci\u0105 SMS lub mailowo. e-recepta na SMS - pacjent otrzyma wiadomo\u015b\u0107 z 4-cyfrowym kodem. W aptece wystarczy poda\u0107 kod z SMS-a wraz z numerem PESEL osoby, dla kt\u00f3rej kupowany b\u0119dzie lek\n\n- pacjent otrzyma wiadomo\u015b\u0107 z 4-cyfrowym kodem. W aptece wystarczy poda\u0107 kod z SMS-a wraz z numerem PESEL osoby, dla kt\u00f3rej kupowany b\u0119dzie lek e-recepta na e-mail - w tym przypadku pacjent otrzyma wiadomo\u015b\u0107 e-mail z za\u0142\u0105czonym plikiem PDF z informacj\u0105 o e-recepcie. W wiadomo\u015bci b\u0119dzie r\u00f3wnie\u017c kod, kt\u00f3ry farmaceuta mo\u017ce zeskanowa\u0107 w aptece. - Je\u017celi chcemy otrzymywa\u0107 SMS-y i maile, czyli korzysta\u0107 w pe\u0142ni z dobrodziejstwa e-recepty, w\u00f3wczas powinni\u015bmy za\u0142o\u017cy\u0107 sobie Internetowe Konto Pacjenta - zaznaczy\u0142 Andrusiewicz. W innym wypadku lekarz mo\u017ce r\u00f3wnie\u017c wydrukowa\u0107 e-recept\u0119, kt\u00f3r\u0105 mo\u017cna b\u0119dzie okaza\u0107 w aptece. W rzadkich przypadkach lekarz wci\u0105\u017c mo\u017ce wyda\u0107 tradycyjn\u0105 recept\u0119. B\u0119dzie to mia\u0142o miejsce np. w przypadku awarii systemu e-zdrowie czy braku dost\u0119pu do internetu. Zobacz te\u017c: E-recepta od 8 stycznia. Minister t\u0142umaczy, co trzeba zrobi\u0107 Jak za\u0142o\u017cy\u0107 Internetowe Konto Pacjenta? W tym celu nale\u017cy wej\u015b\u0107 na stron\u0119 www.pacjent.gov.pl i w zak\u0142adce \"Moje konto\" poda\u0107 numer telefonu i/lub adres e-mail. Na Internetowym Koncie Pacjenta znajdziemy r\u00f3wnie\u017c inne przydatne informacje, jak chocia\u017cby o li\u015bcie przyjmowanych lek\u00f3w oraz ich dawkowaniu. E-recepta mo\u017ce by\u0107 wystawiana po konsultacji z lekarzem, ale bez konieczno\u015bci odwiedzenia gabinetu. Dodatkowo jest czytelniejsza i nie da si\u0119 jej zniszczy\u0107 ani zgubi\u0107. Rzecznik przypomina te\u017c, \u017ce ka\u017cda e-recepta dotyczy jednego leku, ale mo\u017cliwe jest r\u00f3wnie\u017c wydanie recept zbiorczych w postaci pakiet\u00f3w. W takim wypadku e-recepta przyniesie dodatkowe korzy\u015bci, poniewa\u017c ka\u017cdy lek mo\u017ce by\u0107 kupiony w innej aptece, bez konieczno\u015bci przepisywania recepty. Polub WP Tech 0 komentarze G\u0142osuj G\u0142osuj 0 Wow! 0 Wa\u017cne 0 S\u0142abe 0 Straszne\n\n\n\n", "keywords": [], "meta_keywords": ["wiadomo\u015bci", "e-zdrowie"], "tags": ["Elon Musk", "Airbus", "e-zdrowie", "Prezenty na \u015bwi\u0119ta", "Asteroida", "Badania naukowe", "Czarnobyl", "Miko\u0142ajki 2019", "Boeing", "Koniec \u015bwiata"], "authors": ["Klaudia Stawska"], "publish_date": "Wed Jan  1 10:22:00 2020", "summary": "", "article_html": "", "meta_description": "Od 8 stycznia papierowe recepty przestan\u0105 obowi\u0105zywa\u0107. Zamiast nich lekarze b\u0119d\u0105 mieli obowi\u0105zek wydawa\u0107 e-recept\u0119, kt\u00f3r\u0105 \"zawsze b\u0119dziemy mieli pod r\u0119k\u0105\" - komentuje rzecznik Ministerstwa Zdrowia Wojciech", "meta_lang": "pl", "meta_favicon": "https://tech.wp.pl/OTc5NjM1YDUCVzhZYkptC0EPbDUSbhALPGoRNRJuEAs8ahE1Em4QCzxqETUSbhALPGoRNRJuEAs8ahE1Em4QCzxqETUSbhALPGoRNRJuEAs8ahE1Em4QCzxqETUSbhALPGoRNRJuEAs8ahE1Em4QCzxqETUSbhALPGoRNRJuEAs8ahE1Em4QCzxqETUSbhALPGoRNRJuEAs8ahE1Em4QCzxqETUSbhALPGoRNRJuEAs8ahE1Em4QCzxqETUSbhALPGoRNRJuEAs8ahE1Em4QCzxqETUSbhALPGoRNRJuEAs8ahE1Em4QCzxqETUSbhALPGoRNRJuEAs8ahE1Em4QCzxqETUSbhALPGoRNRJuEAs8ahE1Em4QCzxqETUSbhALPGoRNRJuEAs8ahE1EhNjdhYXdEhiQjs1F1wtRX4feHpRB31FeAZ-Y1MAL1ssA35hBlAvXy5ULDBTVnxSf1J6N1dTKg5jWCw7QUg=", "meta_data": {"gaf": "elpkbpqi", "og": {"site_name": "tech.wp.pl", "locale": "pl_PL", "url": "https://tech.wp.pl/jak-dziala-e-recepta-i-jak-ja-zrealizowac-od-8-stycznia-koniec-z-papierami-6462971507845249a", "type": "article", "title": "Jak dzia\u0142a e-recepta i jak j\u0105 zrealizowa\u0107? Od 8 stycznia koniec z papierami", "description": "Od 8 stycznia papierowe recepty przestan\u0105 obowi\u0105zywa\u0107. Zamiast nich lekarze b\u0119d\u0105 mieli obowi\u0105zek wydawa\u0107 e-recept\u0119, kt\u00f3r\u0105 \"zawsze b\u0119dziemy mieli pod r\u0119k\u0105\" - komentuje rzecznik Ministerstwa Zdrowia Wojciech", "image": "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGIBYGNQBTZfeQdgME1CPgMgVmEkDxp_WHsFe21WA3hdYBx2bFEDdl9-CX17EVAtDz1FLnkXUCIPK14heRBYPUQnQSh2Hg=="}, "fb": {"app_id": 124006764369210, "pages": 113079938745487}, "twitter": {"site": "@wirtualnapolska", "domain": "tech.wp.pl", "card": "summary_large_image", "url": "https://tech.wp.pl/jak-dziala-e-recepta-i-jak-ja-zrealizowac-od-8-stycznia-koniec-z-papierami-6462971507845249a", "description": "Od 8 stycznia papierowe recepty przestan\u0105 obowi\u0105zywa\u0107. Zamiast nich lekarze b\u0119d\u0105 mieli obowi\u0105zek wydawa\u0107 e-recept\u0119, kt\u00f3r\u0105 \"zawsze b\u0119dziemy mieli pod r\u0119k\u0105\" - komentuje rzecznik Ministerstwa Zdrowia Wojciech", "image": "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGIBYGNQBTZfeQdgME1CPgMgVmEkDxp_WHsFe21WA3hdYBx2bFEDdl9-CX17EVAtDz1FLnkXUCIPK14heRBYPUQnQSh2Hg=="}, "google-site-verification": "RCgsopChr4I-gwsar6utLms3HxO6lrgw6GO3SfzHsQg", "keywords": "wiadomo\u015bci, e-zdrowie", "article": {"publisher": "https://www.facebook.com/techwppl", "published_time": "2020-01-01T10:22:00.000Z", "modified_time": "2020-01-01T10:38:56.000Z"}, "artice": {"tag": "wiadomo\u015bci, e-zdrowie"}, "news_keywords": "wiadomo\u015bci, e-zdrowie", "author": "Klaudia Stawska", "description": "Od 8 stycznia papierowe recepty przestan\u0105 obowi\u0105zywa\u0107. Zamiast nich lekarze b\u0119d\u0105 mieli obowi\u0105zek wydawa\u0107 e-recept\u0119, kt\u00f3r\u0105 \"zawsze b\u0119dziemy mieli pod r\u0119k\u0105\" - komentuje rzecznik Ministerstwa Zdrowia Wojciech", "msapplication-TileImage": "https://v.wpimg.pl/OTc5NjM1YDUCVzhZYkptIEEPbAMkE2N2Fhd0SGJ-YGVXATZbeQVgME1CPgMgVmEkDxp8W38EfWJSDX5eYBx8YFMHel96AXl7F1AtAmNBITNBSA==", "theme-color": "#250046"}, "canonical_link": "https://tech.wp.pl/jak-dziala-e-recepta-i-jak-ja-zrealizowac-od-8-stycznia-koniec-z-papierami-6462971507845249a"}