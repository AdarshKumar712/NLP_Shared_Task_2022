{"source_url": "https://www.haberler.com", "url": "https://www.haberler.com/mamak-ta-koronavirus-onlemleri-13118190-haberi/", "title": "Mamak'ta koronavir\u00fcs \u00f6nlemleri", "top_image": "https://foto.haberler.com/haber/2020/04/13/mamak-ta-koronavirus-onlemleri-13118190_o.jpg", "meta_img": "https://foto.haberler.com/haber/2020/04/13/mamak-ta-koronavirus-onlemleri-13118190_o.jpg", "images": ["https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://foto.haberler.com/haber/2020/04/13/mamak-ta-koronavirus-onlemleri-13118190_o.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Mamak'ta koronavir\u00fcs \u00f6nlemleri Mamak Belediye Ba\u015fkan\u0131 Murat K\u00f6se, Kovid-19 nedeniyle istihdam y\u00fck\u00fcn\u00fc omuzlayan esnaf i\u00e7in bir destek paketi haz\u0131rlad\u0131klar\u0131n\u0131 bildirdi.\n\nMamak Belediye Ba\u015fkan\u0131 Murat K\u00f6se, Kovid-19 nedeniyle istihdam y\u00fck\u00fcn\u00fc omuzlayan esnaf i\u00e7in bir destek paketi haz\u0131rlad\u0131klar\u0131n\u0131 bildirdi.\n\nK\u00f6se a\u00e7\u0131klamas\u0131nda bu kapsamda 3 ay s\u00fcreyle i\u015fgaliye harc\u0131, \u00e7evre temizlik vergisi ve ilan ve reklam vergisini almayacaklar\u0131n\u0131 ifade ederek, \"Kepenkler a\u00e7\u0131ld\u0131\u011f\u0131nda esnaf\u0131m\u0131z\u0131 bir nebze rahatlatmak, imkanlar\u0131m\u0131z dahilinde bir katk\u0131 sunmu\u015f olmak istedik\" dedi.\n\n\u0130l\u00e7ede 14 noktada maske da\u011f\u0131t\u0131m istasyonu kurduklar\u0131n\u0131, at\u0131k maske ve eldivenler i\u00e7in de 100 \u00f6zel \u00e7\u00f6p konteyneri yerle\u015ftirdiklerini belirten K\u00f6se, vatanda\u015flara maskesiz soka\u011fa \u00e7\u0131k\u0131lmamas\u0131 uyar\u0131s\u0131nda bulunduklar\u0131n\u0131 da kaydetti.\n\n\u00d6te yandan a\u00e7\u0131klamada soka\u011fa \u00e7\u0131kma yasa\u011f\u0131 s\u00fcrecinde hayvanlar\u0131n da unutmad\u0131\u011f\u0131 belirtilerek, \"Mamak Belediyesi 2 g\u00fcn i\u00e7inde 1500 sokak hayvan\u0131 i\u00e7in yakla\u015f\u0131k 250 kilogram mama ve 300 litre su b\u0131rakt\u0131. Bu y\u0131l\u0131n ilk 3 ay\u0131nda 220 hasta ve yaral\u0131 hayvan\u0131n tedavisini yapan ekipler, bine yak\u0131n a\u015f\u0131lama ve 500'\u00fcn \u00fczerinde k\u0131s\u0131rla\u015ft\u0131rma operasyonu ger\u00e7ekle\u015ftirdi.\" ifadelerine yer verildi.\n\nKaynak: AA", "keywords": [], "meta_keywords": ["Murat K\u00f6se", "Mamak", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Mamak Belediye Ba\u015fkan\u0131 Murat K\u00f6se, Kovid-19 nedeniyle istihdam y\u00fck\u00fcn\u00fc omuzlayan esnaf i\u00e7in bir destek paketi haz\u0131rlad\u0131klar\u0131n\u0131 bildirdi.", "meta_lang": "tr", "meta_favicon": "/touch-icon-iphone.png", "meta_data": {"description": "Mamak Belediye Ba\u015fkan\u0131 Murat K\u00f6se, Kovid-19 nedeniyle istihdam y\u00fck\u00fcn\u00fc omuzlayan esnaf i\u00e7in bir destek paketi haz\u0131rlad\u0131klar\u0131n\u0131 bildirdi.", "keywords": "Murat K\u00f6se, Mamak, G\u00fcncel", "image": "https://foto.haberler.com/haber/2020/04/13/mamak-ta-koronavirus-onlemleri-13118190_o.jpg", "Googlebot-News": "noindex, nofollow", "robots": "index, follow", "medium": "news", "dateCreated": "2020-04-13T13:56:19+03:00", "dateUpdated": "2020-04-13T14:14:50+03:00", "msapplication-starturl": "https://www.haberler.com", "article": {"id": 13118190, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Murat K\u00f6se, Mamak, G\u00fcncel"}, "og": {"url": "https://www.haberler.com/mamak-ta-koronavirus-onlemleri-13118190-haberi/", "site_name": "Haberler.com", "locale": "tr_TR", "type": "article", "title": "Mamak'ta koronavir\u00fcs \u00f6nlemleri", "description": "Mamak Belediye Ba\u015fkan\u0131 Murat K\u00f6se, Kovid-19 nedeniyle istihdam y\u00fck\u00fcn\u00fc omuzlayan esnaf i\u00e7in bir destek paketi haz\u0131rlad\u0131klar\u0131n\u0131 bildirdi.", "image": {"identifier": "https://foto.haberler.com/haber/2020/04/13/mamak-ta-koronavirus-onlemleri-13118190_o.jpg", "secure_url": "https://foto.haberler.com/haber/2020/04/13/mamak-ta-koronavirus-onlemleri-13118190_o.jpg", "width": 640, "height": 459}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/mamak-ta-koronavirus-onlemleri-13118190-haberi/", "card": "summary_large_image", "site": "Haberler", "title": "Mamak'ta koronavir\u00fcs \u00f6nlemleri", "description": "Mamak Belediye Ba\u015fkan\u0131 Murat K\u00f6se, Kovid-19 nedeniyle istihdam y\u00fck\u00fcn\u00fc omuzlayan esnaf i\u00e7in bir destek paketi haz\u0131rlad\u0131klar\u0131n\u0131 bildirdi.", "image": "https://foto.haberler.com/haber/2020/04/13/mamak-ta-koronavirus-onlemleri-13118190_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/mamak-ta-koronavirus-onlemleri-13118190-haberi/"}