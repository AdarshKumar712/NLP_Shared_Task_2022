{"source_url": "https://www.haberler.com", "url": "https://www.haberler.com/gok-tasi-olayi-nasa-ile-birlikte-inceleniyor-13267368-haberi/", "title": "G\u00f6k Ta\u015f\u0131 Olay\u0131 NASA ile Birlikte \u0130nceleniyor", "top_image": "https://foto.haberler.com/haber/2020/05/28/gok-tasi-olayi-nasa-ile-birlikte-inceleniyor-13267368_o.jpg", "meta_img": "https://foto.haberler.com/haber/2020/05/28/gok-tasi-olayi-nasa-ile-birlikte-inceleniyor-13267368_o.jpg", "images": ["https://www.haberler.com/static/reklam/advertisement.gif?ads=1", "https://www.haberler.com/static/img/organlar/k/tamindir.png?v=24", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362", "https://foto.haberler.com/haber/2020/05/28/gok-tasi-olayi-nasa-ile-birlikte-inceleniyor-13267368_o.jpg"], "movies": [], "text": "G\u00f6k Ta\u015f\u0131 Olay\u0131 NASA ile Birlikte \u0130nceleniyor T\u00fcrkiye Meteor Takip Sistemleri Projesi Y\u00fcr\u00fct\u00fcc\u00fcs\u00fc ve Ege \u00dcniversitesi Fen Fak\u00fcltesi Fizik B\u00f6l\u00fcm\u00fc \u00d6\u011fretim \u00dcyesi Do\u00e7.\n\nT\u00fcrkiye Meteor Takip Sistemleri Projesi Y\u00fcr\u00fct\u00fcc\u00fcs\u00fc ve Ege \u00dcniversitesi Fen Fak\u00fcltesi Fizik B\u00f6l\u00fcm\u00fc \u00d6\u011fretim \u00dcyesi Do\u00e7. Dr. Ozan \u00dcnsalan, ge\u00e7ti\u011fimiz saatlerde ya\u015fanan gizemli olay hakk\u0131nda baz\u0131 a\u00e7\u0131klamalarda bulundu. Do\u00e7. Dr. Ozan \u00dcnsalan taraf\u0131ndan yap\u0131lan a\u00e7\u0131klamaya g\u00f6re muhtemel g\u00f6k ta\u015f\u0131 olay\u0131 NASA ile i\u015f birli\u011fi i\u00e7erisinde ara\u015ft\u0131r\u0131l\u0131yor. \u0130\u015fte merak edilen detaylar!\n\nG\u00f6k Ta\u015f\u0131 Olay\u0131 NASA ile \u0130nceleniyor\n\nD\u00fcn ak\u015fam saatlerinde ya\u015fanan olay hakk\u0131nda baz\u0131 de\u011ferlendirmelerde bulunan Do\u00e7. Dr. Ozan \u00dcnsalan ya\u015fanan olaylar\u0131n tipik bir g\u00f6k ta\u015f\u0131 olay\u0131 oldu\u011funu vurgulayarak \"Erzurum'dan Artvin'e do\u011fru gitti\u011fi g\u00f6r\u00fcl\u00fcyor Artvin taraf\u0131ndan da y\u00fcksek ihtimalle So\u00e7i taraf\u0131na ya da G\u00fcrcistan taraf\u0131na do\u011fru d\u00fc\u015f\u00fcyor.\" dedi.\n\n\"Tipik bir meteor olay\u0131. Erzurum'a yak\u0131n bir yerden bahsediyoruz. Bir tepede b\u00fcy\u00fck bir parlama g\u00f6r\u00fcyorlar. Erzurum'dan Artvin'e do\u011fru gitti\u011fi g\u00f6r\u00fcl\u00fcyor, Artvin taraf\u0131ndan da y\u00fcksek ihtimalle So\u00e7i taraf\u0131na ya da G\u00fcrcistan taraf\u0131na do\u011fru d\u00fc\u015f\u00fcyor. \u0130lk belirlemelerimize g\u00f6re denize de d\u00fc\u015fm\u00fc\u015f olabilir diye d\u00fc\u015f\u00fcn\u00fcyoruz.\n\nArkas\u0131ndan da 2-3 dakika i\u00e7inde de patlama sesi geliyor o da tipiktir. Hatta g\u00f6rg\u00fc tan\u0131klar\u0131na sordum 'ufak bir yer sars\u0131nt\u0131s\u0131 oldu mu' diye \u00e7\u00fcnk\u00fc bu yer sars\u0131nt\u0131s\u0131 da normaldir beklenen bir \u015fey ama meteorun \u015fiddetine b\u00fcy\u00fckl\u00fc\u011f\u00fcne g\u00f6re ve yap\u0131s\u0131na g\u00f6re de de\u011fi\u015fiyor. K\u00fc\u00e7\u00fck bir depremi tetikleyebiliyor. Olay bu \u015fekilde geli\u015fiyor.\"\n\n\u00dcnsalan a\u00e7\u0131klamas\u0131n\u0131n devam\u0131nda ya\u015fanan olay\u0131n daha detayl\u0131 bir \u015fekilde ara\u015ft\u0131r\u0131ld\u0131\u011f\u0131n\u0131 ve olas\u0131 i\u015f birlikleri ad\u0131na NASA ile temas halinde olduklar\u0131n\u0131 vurgulad\u0131. Peki siz ya\u015fanan bu olay hakk\u0131nda ne d\u00fc\u015f\u00fcn\u00fcyorsunuz? G\u00f6r\u00fc\u015flerinizi hemen a\u015fa\u011f\u0131daki yorumlar sekmesinden bizlerle payla\u015fmay\u0131 unutmay\u0131n.", "keywords": [], "meta_keywords": ["Erzurum", "Artvin", "NASA", "Teknoloji", "Haber"], "tags": [], "authors": [], "publish_date": null, "summary": "", "article_html": "", "meta_description": "T\u00fcrkiye Meteor Takip Sistemleri Projesi Y\u00fcr\u00fct\u00fcc\u00fcs\u00fc ve Ege \u00dcniversitesi Fen Fak\u00fcltesi Fizik B\u00f6l\u00fcm\u00fc \u00d6\u011fretim \u00dcyesi Do\u00e7.", "meta_lang": "tr", "meta_favicon": "/touch-icon-iphone.png", "meta_data": {"description": "T\u00fcrkiye Meteor Takip Sistemleri Projesi Y\u00fcr\u00fct\u00fcc\u00fcs\u00fc ve Ege \u00dcniversitesi Fen Fak\u00fcltesi Fizik B\u00f6l\u00fcm\u00fc \u00d6\u011fretim \u00dcyesi Do\u00e7.", "keywords": "Erzurum, Artvin, NASA, Teknoloji, Haber", "image": "https://foto.haberler.com/haber/2020/05/28/gok-tasi-olayi-nasa-ile-birlikte-inceleniyor-13267368_o.jpg", "Googlebot-News": "noindex, nofollow", "medium": "news", "dateCreated": "2020-05-28T13:47:32+03:00", "dateUpdated": "2020-05-28T18:50:45+03:00", "msapplication-starturl": "https://www.haberler.com", "article": {"id": 13267368, "author": "Haberler.com", "section": {"type": "Detail Page"}, "tag": "Erzurum, Artvin, NASA, Teknoloji"}, "og": {"url": "https://www.haberler.com/gok-tasi-olayi-nasa-ile-birlikte-inceleniyor-13267368-haberi/", "site_name": "Haberler.com", "locale": "tr_TR", "type": "article", "title": "G\u00f6k Ta\u015f\u0131 Olay\u0131 NASA ile Birlikte \u0130nceleniyor", "description": "T\u00fcrkiye Meteor Takip Sistemleri Projesi Y\u00fcr\u00fct\u00fcc\u00fcs\u00fc ve Ege \u00dcniversitesi Fen Fak\u00fcltesi Fizik B\u00f6l\u00fcm\u00fc \u00d6\u011fretim \u00dcyesi Do\u00e7.", "image": {"identifier": "https://foto.haberler.com/haber/2020/05/28/gok-tasi-olayi-nasa-ile-birlikte-inceleniyor-13267368_o.jpg", "secure_url": "https://foto.haberler.com/haber/2020/05/28/gok-tasi-olayi-nasa-ile-birlikte-inceleniyor-13267368_o.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/gok-tasi-olayi-nasa-ile-birlikte-inceleniyor-13267368-haberi/", "card": "summary_large_image", "site": "Haberler", "title": "G\u00f6k Ta\u015f\u0131 Olay\u0131 NASA ile Birlikte \u0130nceleniyor", "description": "T\u00fcrkiye Meteor Takip Sistemleri Projesi Y\u00fcr\u00fct\u00fcc\u00fcs\u00fc ve Ege \u00dcniversitesi Fen Fak\u00fcltesi Fizik B\u00f6l\u00fcm\u00fc \u00d6\u011fretim \u00dcyesi Do\u00e7.", "image": "https://foto.haberler.com/haber/2020/05/28/gok-tasi-olayi-nasa-ile-birlikte-inceleniyor-13267368_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/gok-tasi-olayi-nasa-ile-birlikte-inceleniyor-13267368-haberi/"}