{"source_url": "https://web.archive.org", "url": "https://web.archive.org/web/20220207021915id_/https://biznes.wprost.pl/finanse-i-inwestycje/gielda/10312019/cd-projekt-liderem-gieldy-papierow-wartosciowych.html", "title": "Sta\u0142o si\u0119. CD Projekt liderem Gie\u0142dy Papier\u00f3w Warto\u015bciowych", "top_image": "https://img.wprost.pl/img/cd-projekt/be/86/e353a2409040f621a1248a641ec6.jpeg", "meta_img": "https://img.wprost.pl/img/cd-projekt/be/86/e353a2409040f621a1248a641ec6.jpeg", "images": ["https://img.wprost.pl/_i/pixel.png", "https://web.archive.org/_i/pusty.png", "https://www.facebook.com/tr?id=534361764150757&ev=PageView&noscript=1", "https://img.wprost.pl/img/cd-projekt/30/54/49b48cdf92b97c530b3fbb2368ac.jpeg", "https://img.wprost.pl/wprost-LP-25lat/_i/logo-wprost-25-lat-online-01.png", "https://img.wprost.pl/wprost/_i/icons/wprost-favicon-120x120.png", "https://img.wprost.pl/img/cd-projekt/be/86/e353a2409040f621a1248a641ec6.jpeg"], "movies": [], "text": "Marsz CD Projektu na fotel lidera Gie\u0142dy Papier\u00f3w Warto\u015bciowych zako\u0144czony. W czasach pandemii koronawirusa i zwi\u0105zanych z tym konsekwencji dla \u015bwiatowych rynk\u00f3w producent gier traci mniej, ni\u017c inne czo\u0142owe sp\u00f3\u0142ki. Co\u015b, co wydawa\u0142o si\u0119 nieuniknione, w ko\u0144cu sta\u0142o si\u0119 faktem. Warszawskie studio wyprzedzi\u0142o PKO BP i PZU.\n\nJeszcze niedawno, tu\u017c przed rozpocz\u0119ciem wielkich spadk\u00f3w po dotarciu koronawirusa do Europy, informowali\u015bmy o tym, \u017ce CD Projekt sta\u0142 si\u0119 trzeci\u0105 si\u0142\u0105 warszawskiej gie\u0142dy. Wczorajsze zamkni\u0119cie b\u0119dzie jednak dla firmy historyczne. Po raz pierwszy szefowie CD Projektu k\u0142adli si\u0119 spa\u0107 w nowej rzeczywisto\u015bci.\n\nKapitalizacja firmy wynios\u0142a 27,6 mld z\u0142otych, czyli o 400 mln wi\u0119cej ni\u017c drugie PKO BP, kt\u00f3re obecnie wyceniane jest na 27,2 mld. Na trzecim miejscu jest PZU, kt\u00f3re warte jest 25,9 mld. Dalej plasuje si\u0119 PKN Orlen (25,7 mld z\u0142) i PGNiG, kt\u00f3re traci do pierwszej czw\u00f3rki. Firma kierowana przez Jerzego Kwieci\u0144skiego warta jest obecnie 18,9 mld z\u0142.\n\nWarto pami\u0119ta\u0107, \u017ce gdyby nie kryzys to CD Projekt dalej znajdowa\u0142by si\u0119 na fali wzrostowej. Inwestorzy wiedz\u0105, \u017ce przed firm\u0105 wa\u017cna premiera gry Cyberpunk 2077, kt\u00f3re jest mocno wyczekiwana nie tylko przez graczy, ale tak\u017ce przez inwestor\u00f3w.\n\nCzytaj te\u017c:\n\nGie\u0142da Papier\u00f3w Warto\u015bciowych w\u0142\u0105cza si\u0119 do walki z koronawirusem. 1 mln z\u0142 dla stacji sanitarnych", "keywords": [], "meta_keywords": ["CD Projekt", "Gie\u0142da Papier\u00f3w Warto\u015bciowych", "koronawirus", "kapitalizacja sp\u00f3\u0142ek", "gpw", "Marcin Haber", "Finanse i inwestycje", "Gie\u0142da", "Firmy i rynki", "Gospodarka", "wprost"], "tags": ["Podatki", "Finanse i inwestycje", "Kursy walut", "GPW", "Gospodarka", "PGNiG", "Gie\u0142dy Papier\u00f3w Warto\u015bciowych", "PKN Orlen", "koronawirusa", "Koronawirus", "3 kwietnia 2020 , 08:18", "WPROST.pl", "Gie\u0142da", "Firmy i rynki", "Zdrowie i medycyna"], "authors": ["Marcin Haber", "Opracowa\u0142"], "publish_date": "Fri Apr  3 08:18:00 2020", "summary": "", "article_html": "", "meta_description": "Pandemia koronawirusa i zwi\u0105zane z ni\u0105 zawirowania na \u015bwiatowych rynkach przyspieszy\u0142y to, co zdaniem wielu, by\u0142o nieuniknione. CD Projekt sta\u0142 si\u0119...", "meta_lang": "pl", "meta_favicon": "https://biznes.wprost.pl/wprost/_i/icons/wprost-favicon-02-128x128.png", "meta_data": {"description": "Pandemia koronawirusa i zwi\u0105zane z ni\u0105 zawirowania na \u015bwiatowych rynkach przyspieszy\u0142y to, co zdaniem wielu, by\u0142o nieuniknione. CD Projekt sta\u0142 si\u0119...", "keywords": "CD Projekt, Gie\u0142da Papier\u00f3w Warto\u015bciowych, koronawirus, kapitalizacja sp\u00f3\u0142ek, gpw, Marcin Haber, Finanse i inwestycje, Gie\u0142da, Firmy i rynki, Gospodarka, wprost", "robots": "index,follow,max-image-preview:large", "viewport": "width=device-width, initial-scale=1, minimum-scale=1, user-scalable=yes", "theme-color": "#2A70B3", "application-name": "Biznes Wprost", "msapplication-tooltip": "Biznes Wprost", "msapplication-TileColor": "#01AAAD", "msapplication-wide310x150logo": "https://biznes.wprost.pl/wprost/_i/icons/wprost-favicon-02-310x150.png", "msapplication-square70x70logo": "https://biznes.wprost.pl/wprost/_i/icons/wprost-favicon-02-70x70.png", "msapplication-square150x150logo": "https://biznes.wprost.pl/wprost/_i/icons/wprost-favicon-02-150x150.png", "msapplication-square310x310logo": "https://biznes.wprost.pl/wprost/_i/icons/wprost-favicon-02-310x310.png", "HandheldFriendly": "true", "apple-mobile-web-app-capable": "true", "apple-mobile-web-app-status-bar-style": "black", "DC.title": "Sta\u0142o si\u0119. CD Projekt liderem Gie\u0142dy Papier\u00f3w Warto\u015bciowych", "DC.subject": "Biznes Wprost", "DC.description": "Pandemia koronawirusa i zwi\u0105zane z ni\u0105 zawirowania na \u015bwiatowych rynkach przyspieszy\u0142y to, co zdaniem wielu, by\u0142o nieuniknione. CD Projekt sta\u0142 si\u0119 sp\u00f3\u0142k\u0105 o najwy\u017cszej kapitalizacji na GPW.", "DC.identifier": "https://biznes.wprost.pl/10312019", "DC.date": "2020-04-03", "DC.type": "Text", "DC.creator": "Marcin Haber", "DC.publisher": "Marcin Haber", "twitter": {"card": "summary_large_image", "site": "@TygodnikWPROST", "url": "https://biznes.wprost.pl/finanse-i-inwestycje/gielda/10312019/cd-projekt-liderem-gieldy-papierow-wartosciowych.html", "title": "Sta\u0142o si\u0119. CD Projekt liderem Gie\u0142dy Papier\u00f3w Warto\u015bciowych", "description": "Pandemia koronawirusa i zwi\u0105zane z ni\u0105 zawirowania na \u015bwiatowych rynkach przyspieszy\u0142y to, co zdaniem wielu, by\u0142o nieuniknione. CD Projekt sta\u0142 si\u0119 sp\u00f3\u0142k\u0105 o najwy\u017cszej kapitalizacji na GPW.", "image": "https://img.wprost.pl/img/cd-projekt/be/86/e353a2409040f621a1248a641ec6.jpeg"}, "article": {"published_time": "2020-04-03T08:18:00+02:00", "modified_time": "2020-04-03T08:18:00+02:00"}, "og": {"title": "Sta\u0142o si\u0119. CD Projekt liderem Gie\u0142dy Papier\u00f3w Warto\u015bciowych", "description": "Pandemia koronawirusa i zwi\u0105zane z ni\u0105 zawirowania na \u015bwiatowych rynkach przyspieszy\u0142y to, co zdaniem wielu, by\u0142o nieuniknione. CD Projekt sta\u0142 si\u0119 sp\u00f3\u0142k\u0105 o najwy\u017cszej kapitalizacji na GPW.", "url": "https://biznes.wprost.pl/finanse-i-inwestycje/gielda/10312019/cd-projekt-liderem-gieldy-papierow-wartosciowych.html", "image": "https://img.wprost.pl/img/cd-projekt/be/86/e353a2409040f621a1248a641ec6.jpeg", "type": "article", "site_name": "Biznes Wprost", "locale": "pl_PL", "updated_time": "2020-04-03T08:18:00+02:00"}, "fb": {"app_id": 119818731519670}}, "canonical_link": "https://biznes.wprost.pl/finanse-i-inwestycje/gielda/10312019/cd-projekt-liderem-gieldy-papierow-wartosciowych.html"}