{"source_url": "http://www.haberler.com", "url": "http://www.haberler.com/sinop-ta-spekulatif-fiyat-artisi-yapan-15-13292599-haberi/", "title": "Sinop'ta spek\u00fclatif fiyat art\u0131\u015f\u0131 yapan 15 i\u015fletmeye ceza tutana\u011f\u0131 uyguland\u0131", "top_image": "https://www.haberler.com/static/img/haberler/haberlercom_haberi_640.jpg", "meta_img": "https://www.haberler.com/static/img/haberler/haberlercom_haberi_640.jpg", "images": ["https://www.haberler.com/static/img/haberler/haberlercom_haberi_640.jpg", "http://mc.yandex.ru/watch/14231362", "https://www.facebook.com/tr?id=287433439304759&ev=PageView&noscript=1", "http://www.haberler.com/static/reklam/advertisement.gif?ads=1", "http://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg"], "movies": [], "text": "Sinop'ta spek\u00fclatif fiyat art\u0131\u015f\u0131 yapan 15 i\u015fletmeye ceza tutana\u011f\u0131 uyguland\u0131 Sinop Defterdar\u0131 Naci G\u00fcnayd\u0131n, yeni tip koronavir\u00fcs (Kovid-19) salg\u0131n\u0131 nedeniyle baz\u0131 \u00fcr\u00fcn gruplar\u0131na talebi f\u0131rsat bilen 15 i\u015fletmeye spek\u00fclatif fiyat art\u0131\u015f\u0131 yapt\u0131klar\u0131 gerek\u00e7esiyle ceza tutana\u011f\u0131 tutuldu\u011funu s\u00f6yledi.\n\nSinop Defterdar\u0131 Naci G\u00fcnayd\u0131n, yeni tip koronavir\u00fcs (Kovid-19) salg\u0131n\u0131 nedeniyle baz\u0131 \u00fcr\u00fcn gruplar\u0131na talebi f\u0131rsat bilen 15 i\u015fletmeye spek\u00fclatif fiyat art\u0131\u015f\u0131 yapt\u0131klar\u0131 gerek\u00e7esiyle ceza tutana\u011f\u0131 tutuldu\u011funu s\u00f6yledi.\n\nG\u00fcnayd\u0131n, AA muhabirine, bakanl\u0131klar\u0131n spek\u00fclatif fiyat art\u0131\u015f\u0131n\u0131n \u00f6n\u00fcne ge\u00e7ilmesine y\u00f6nelik talimat\u0131 \u00fczerine denetimleri aral\u0131ks\u0131z s\u00fcrd\u00fcrd\u00fcklerini, vatanda\u015flardan gelen ihbar ve \u015fikayetleri de an\u0131nda de\u011ferlendirdiklerini anlatt\u0131.\n\nBaz\u0131 \u00fcr\u00fcn gruplar\u0131nda normalin \u00fczerinde fiyat art\u0131\u015f\u0131, baz\u0131 \u00fcr\u00fcn gruplar\u0131nda ise \u00fcr\u00fcn i\u00e7eri\u011finin azalt\u0131larak \u00f6rt\u00fcl\u00fc zam yap\u0131lmas\u0131 \u015feklinde spek\u00fclatif art\u0131\u015f oldu\u011funu tespit ettiklerine i\u015faret eden G\u00fcnayd\u0131n, \"Bu m\u00fckellefler kar\u015f\u0131s\u0131nda Defterdarl\u0131\u011f\u0131m\u0131zca yoklama ve denetim faaliyetleri kapsam\u0131nda tedbir al\u0131narak, piyasada olu\u015fan spek\u00fclatif fiyat art\u0131\u015f\u0131n\u0131n da \u00f6n\u00fcne ge\u00e7meye \u00e7al\u0131\u015f\u0131yoruz.\" dedi.\n\nVatanda\u015flar\u0131 temelden ilgilendiren \u00fcr\u00fcnlerin bulundu\u011fu i\u015f yerleri, depolar ve sat\u0131\u015f yap\u0131lan yerlerin g\u00fcnl\u00fck olarak denetlendi\u011fini vurgulayan G\u00fcnayd\u0131n, \u015funlar\u0131 kaydetti:\n\n\"Bug\u00fcne kadar ba\u015fta g\u0131da \u00fcr\u00fcnleri olmak \u00fczere temizlik, t\u0131bbi ve ki\u015fisel hijyen malzemeleri satan 121 m\u00fckellef denetlendi. Bu kapsamda spek\u00fclatif fiyat art\u0131\u015f\u0131 yapt\u0131\u011f\u0131 tespit edilen 15 m\u00fckellef i\u00e7in cezal\u0131 tutanak tutulup, de\u011ferlendirilmek \u00fczere Ticaret \u0130l M\u00fcd\u00fcrl\u00fc\u011f\u00fcne g\u00f6nderdik. Bu gibi durumlarda vatanda\u015flar\u0131m\u0131z 189 ihbar hatt\u0131na ba\u015fvurarak ihbar ve \u015fikayetlerini iletebilir. Ayr\u0131ca 'www.gib.gov.tr' adresinden h\u0131zl\u0131 eri\u015fim men\u00fcs\u00fcnde yer alan 'Haks\u0131z Fiyat Art\u0131\u015f\u0131 ve Stok\u00e7uluk \u0130hbar Bildirimi' ekran\u0131ndan da ihbar ve \u015fikayetlerde bulunulabilirler. Ayr\u0131ca 0552 189 0 189 numaral\u0131 WhatsApp hatt\u0131 da hizmete sunulmu\u015ftur.\"\n\nKaynak: AA", "keywords": [], "meta_keywords": ["Sinop", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Sinop Defterdar\u0131 Naci G\u00fcnayd\u0131n, yeni tip koronavir\u00fcs (Kovid-19) salg\u0131n\u0131 nedeniyle baz\u0131 \u00fcr\u00fcn gruplar\u0131na talebi f\u0131rsat bilen 15 i\u015fletmeye spek\u00fclatif fiyat art\u0131\u015f\u0131 yapt\u0131klar\u0131 gerek\u00e7esiyle ceza tutana\u011f\u0131 tutuldu\u011funu s\u00f6yledi.", "meta_lang": "tr", "meta_favicon": "/touch-icon-iphone.png", "meta_data": {"description": "Sinop Defterdar\u0131 Naci G\u00fcnayd\u0131n, yeni tip koronavir\u00fcs (Kovid-19) salg\u0131n\u0131 nedeniyle baz\u0131 \u00fcr\u00fcn gruplar\u0131na talebi f\u0131rsat bilen 15 i\u015fletmeye spek\u00fclatif fiyat art\u0131\u015f\u0131 yapt\u0131klar\u0131 gerek\u00e7esiyle ceza tutana\u011f\u0131 tutuldu\u011funu s\u00f6yledi.", "keywords": "Sinop, G\u00fcncel, Haber", "image": "https://www.haberler.com/static/img/haberler/haberlercom_haberi_640.jpg", "medium": "news", "dateCreated": "2020-06-05T09:47:01+03:00", "dateUpdated": "2020-06-05T10:22:10+03:00", "msapplication-starturl": "https://www.haberler.com", "article": {"id": 13292599, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Sinop, G\u00fcncel"}, "og": {"url": "https://www.haberler.com/sinop-ta-spekulatif-fiyat-artisi-yapan-15-13292599-haberi/", "site_name": "Haberler.com", "locale": "tr_TR", "type": "article", "title": "Sinop'ta spek\u00fclatif fiyat art\u0131\u015f\u0131 yapan 15 i\u015fletmeye ceza tutana\u011f\u0131 uyguland\u0131", "description": "Sinop Defterdar\u0131 Naci G\u00fcnayd\u0131n, yeni tip koronavir\u00fcs (Kovid-19) salg\u0131n\u0131 nedeniyle baz\u0131 \u00fcr\u00fcn gruplar\u0131na talebi f\u0131rsat bilen 15 i\u015fletmeye spek\u00fclatif fiyat art\u0131\u015f\u0131 yapt\u0131klar\u0131 gerek\u00e7esiyle ceza tutana\u011f\u0131 tutuldu\u011funu s\u00f6yledi.", "image": {"identifier": "https://www.haberler.com/static/img/haberler/haberlercom_haberi_640.jpg", "secure_url": "https://www.haberler.com/static/img/haberler/haberlercom_haberi_640.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/sinop-ta-spekulatif-fiyat-artisi-yapan-15-13292599-haberi/", "card": "summary_large_image", "site": "Haberler", "title": "Sinop'ta spek\u00fclatif fiyat art\u0131\u015f\u0131 yapan 15 i\u015fletmeye ceza tutana\u011f\u0131 uyguland\u0131", "description": "Sinop Defterdar\u0131 Naci G\u00fcnayd\u0131n, yeni tip koronavir\u00fcs (Kovid-19) salg\u0131n\u0131 nedeniyle baz\u0131 \u00fcr\u00fcn gruplar\u0131na talebi f\u0131rsat bilen 15 i\u015fletmeye spek\u00fclatif fiyat art\u0131\u015f\u0131 yapt\u0131klar\u0131 gerek\u00e7esiyle ceza tutana\u011f\u0131 tutuldu\u011funu s\u00f6yledi.", "image": "https://www.haberler.com/static/img/haberler/haberlercom_haberi_640.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/sinop-ta-spekulatif-fiyat-artisi-yapan-15-13292599-haberi/"}