{"source_url": "http://www.merhabahaber.com", "url": "http://www.merhabahaber.com/atso-baskani-goktas-2020-yilinda-yatirimcilar-artacak-1817485h.htm", "title": "ATSO Ba\u015fkan\u0131 G\u00f6kta\u015f: \u201c2020 y\u0131l\u0131nda yat\u0131r\u0131mc\u0131lar artacak\u201d", "top_image": "http://d.merhabahaber.com/news/1187934.jpg", "meta_img": "http://d.merhabahaber.com/news/1187934.jpg", "images": ["http://d.merhabahaber.com/news/1187974.jpg", "http://d.merhabahaber.com/news/1187935.jpg", "http://d.merhabahaber.com/news/1187984.jpg", "http://d.merhabahaber.com/news/1187985.jpg", "http://d.merhabahaber.com/news/1188027.jpg", "http://www.merhabahaber.com/d/banner/2.20140714153808.jpg", "http://d.merhabahaber.com/news/1187964.jpg", "http://www.merhabahaber.com/d/banner/akademi_merhaba.jpg", "http://d.merhabahaber.com/news/1188032.jpg", "http://www.merhabahaber.com/d/banner/egazete.png", "http://d.merhabahaber.com/news_source/3.jpg", "http://d.merhabahaber.com/news/1188029.jpg", "http://www.merhabahaber.com/d/banner/whatsapp-image-2020-02-07-at-15.55.35.jpeg", "http://d.merhabahaber.com/news/1187934.jpg", "http://d.merhabahaber.com/news/1188034.jpg", "http://d.merhabahaber.com/news/1187388.jpg", "http://d.merhabahaber.com/news/1188033.jpg", "http://d.merhabahaber.com/news/1187936.jpg", "http://www.merhabahaber.com/d/banner/1200x200.20190305122015.gif", "http://www.merhabahaber.com/d/banner/metalsanat.jpg", "http://d.merhabahaber.com/news/1187963.jpg", "http://d.merhabahaber.com/news/1188035.jpg", "http://s.merhabahaber.com/i/img-rep.gif", "http://d.merhabahaber.com/news/0.jpg", "http://s.merhabahaber.com/i/logo.png", "http://d.merhabahaber.com/news/1187567.jpg", "http://d.merhabahaber.com/news/1187933.jpg"], "movies": [], "text": "Aksaray Ticaret ve Sanayi Odas\u0131 (ATSO) Y\u00f6netim Kurulu Ba\u015fkan\u0131 C\u00fcneyt G\u00f6kta\u015f, 2020 y\u0131l\u0131nda Aksaray'a yeni yat\u0131r\u0131mc\u0131lar kazand\u0131rmak ad\u0131na \u00e7al\u0131\u015fmalar yapt\u0131klar\u0131n\u0131 belirtti.\n\nD\u00fcnya genelinde yava\u015f yava\u015f etkisini kaybetmeye ba\u015flayan Ekonomik sava\u015flar\u0131n, \u00fclkemizde de h\u0131zla kayboldu\u011funun alt\u0131n\u0131 \u00e7izen ATSO Ba\u015fkan\u0131 G\u00f6kta\u015f, \"T\u00fcrkiye ba\u015fta olmak \u00fczere ge\u00e7ti\u011fimiz y\u0131llar i\u00e7erisinde ekonomi sava\u015flar\u0131nda en fazla etkilenen \u00fclkelerde h\u00fck\u00fcmetler ve i\u015f d\u00fcnyas\u0131 taraf\u0131ndan at\u0131lan ad\u0131mlar neticesinde yeni yat\u0131r\u0131mc\u0131lar ortaya \u00e7\u0131kmaya ba\u015flad\u0131. Bu kapsamda Aksaray \u0130\u015f D\u00fcnyas\u0131 olarak bizlerde \u015fehrimize yeni yat\u0131r\u0131mc\u0131lar kazand\u0131rmak ve ilimizin sanayisini b\u00fcy\u00fctmek ad\u0131na \u00e7al\u0131\u015fmalar yap\u0131yoruz. Organize Sanayi B\u00f6lgemiz ve geni\u015fleme alanlar\u0131 ba\u015fta olmak \u00fczere \u015fehrimizin her bir noktas\u0131na nas\u0131l bir yat\u0131r\u0131mc\u0131 kazand\u0131rabiliriz noktas\u0131nda Y\u00f6netim Kurulumuzla g\u00f6r\u00fc\u015fmeler ger\u00e7ekle\u015ftirerek fikir al\u0131\u015fveri\u015finde bulunuyoruz. Ge\u00e7ti\u011fimiz g\u00fcnler i\u00e7erisinde T\u00fcrkiye'nin en b\u00fcy\u00fck tekstil firmalar\u0131ndan birisiyle \u015fehrimize yat\u0131r\u0131m noktas\u0131nda g\u00f6r\u00fc\u015fmeler ger\u00e7ekle\u015ftirdik ve Aksaray'\u0131n yat\u0131r\u0131m noktas\u0131nda \u00e7ok \u00f6nemli bir il oldu\u011funu dile getirdik. \u0130n\u015fallah yat\u0131r\u0131mc\u0131m\u0131z Aksaray'\u0131 tercih edecektir ve \u015fehrimiz b\u00fcy\u00fck bir yat\u0131r\u0131m\u0131 daha kazand\u0131racakt\u0131r. Bundan sonra ki s\u00fcre zarf\u0131nda gerekirse yat\u0131r\u0131mc\u0131lara bizler giderek Aksaray'\u0131n \u00f6nemini dile getirece\u011fiz. Bu \u015fehrin stratejik konumu \u00f6ylesine \u00f6nem arz ediyor ki bunun avantajlar\u0131n\u0131 en iyi \u015fekilde kullanmal\u0131y\u0131z. Bu kapsamda Aksaray kamuoyunun ve \u00fcyelerimizin bilmesini istiyoruz ki Aksaray 2020 y\u0131l\u0131 sonunda \u00e7ok farkl\u0131 ve b\u00fcy\u00fcyen bir sanayi kentine do\u011fru h\u0131zl\u0131 bir \u015fekilde yol alacakt\u0131r\" dedi.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Aksaray Ticaret ve Sanayi Odas\u0131 (ATSO) Y\u00f6netim Kurulu Ba\u015fkan\u0131 C\u00fcneyt G\u00f6kta\u015f, 2020 y\u0131l\u0131nda Aksaray'a yeni yat\u0131r\u0131mc\u0131lar kazand\u0131rmak ad\u0131na \u00e7al\u0131\u015fmalar...", "meta_lang": "tr", "meta_favicon": "", "meta_data": {"viewport": "width=device-width,initial-scale=1,minimum-scale=1,maximum-scale=1,user-scalable=0", "description": "Aksaray Ticaret ve Sanayi Odas\u0131 (ATSO) Y\u00f6netim Kurulu Ba\u015fkan\u0131 C\u00fcneyt G\u00f6kta\u015f, 2020 y\u0131l\u0131nda Aksaray'a yeni yat\u0131r\u0131mc\u0131lar kazand\u0131rmak ad\u0131na \u00e7al\u0131\u015fmalar...", "DC.date.issued": "2020-02-13T13:18:12+03:00", "og": {"site_name": "Merhaba Haber", "url": "http://www.merhabahaber.com/atso-baskani-goktas-2020-yilinda-yatirimcilar-artacak-1817485h.htm", "title": "ATSO Ba\u015fkan\u0131 G\u00f6kta\u015f: \u201c2020 y\u0131l\u0131nda yat\u0131r\u0131mc\u0131lar artacak\u201d", "description": "Aksaray Ticaret ve Sanayi Odas\u0131 (ATSO) Y\u00f6netim Kurulu Ba\u015fkan\u0131 C\u00fcneyt G\u00f6kta\u015f, 2020 y\u0131l\u0131nda Aksaray'a yeni yat\u0131r\u0131mc\u0131lar kazand\u0131rmak ad\u0131na \u00e7al\u0131\u015fmalar...", "image": "http://d.merhabahaber.com/news/1187934.jpg", "type": "article"}, "twitter": {"card": "summary_large_image", "image": "http://d.merhabahaber.com/news/1187934.jpg", "site": "@merhabahaber", "url": "http://www.merhabahaber.com/atso-baskani-goktas-2020-yilinda-yatirimcilar-artacak-1817485h.htm", "title": "ATSO Ba\u015fkan\u0131 G\u00f6kta\u015f: \u201c2020 y\u0131l\u0131nda yat\u0131r\u0131mc\u0131lar artacak\u201d", "description": "Aksaray Ticaret ve Sanayi Odas\u0131 (ATSO) Y\u00f6netim Kurulu Ba\u015fkan\u0131 C\u00fcneyt G\u00f6kta\u015f, 2020 y\u0131l\u0131nda Aksaray'a yeni yat\u0131r\u0131mc\u0131lar kazand\u0131rmak ad\u0131na \u00e7al\u0131\u015fmalar..."}}, "canonical_link": "http://www.merhabahaber.com/atso-baskani-goktas-2020-yilinda-yatirimcilar-artacak-1817485h.htm"}