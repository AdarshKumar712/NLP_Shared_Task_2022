{"source_url": "http://www.haberler.com", "url": "http://www.haberler.com/murat-eskici-hep-daha-iyisini-yapmaya-calisan-bir-13178512-haberi/", "title": "Murat Eskici: \"Hep daha iyisini yapmaya \u00e7al\u0131\u015fan bir ekip var\"", "top_image": "https://foto.haberler.com/haber/2020/05/01/murat-eskici-hep-daha-iyisini-yapmaya-calisan-13178512_amp.jpg", "meta_img": "https://foto.haberler.com/haber/2020/05/01/murat-eskici-hep-daha-iyisini-yapmaya-calisan-13178512_amp.jpg", "images": ["https://foto.haberler.com/haber/2020/05/01/murat-eskici-hep-daha-iyisini-yapmaya-calisan-13178512_amp.jpg", "http://mc.yandex.ru/watch/14231362", "http://www.haberler.com/static/reklam/advertisement.gif?ads=1", "https://www.haberler.com/static/img/tasarim/logo-spor.svg", "http://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://foto.haberler.com/haber/2020/05/01/murat-eskici-hep-daha-iyisini-yapmaya-calisan-13178512_o.jpg"], "movies": [], "text": "Murat Eskici: \"Hep daha iyisini yapmaya \u00e7al\u0131\u015fan bir ekip var\"\n\nGen\u00e7lik ve Spor \u0130l M\u00fcd\u00fcr\u00fc Murat Eskici, 2019 y\u0131l\u0131nda hedefledikleri bir \u00e7ok noktaya ula\u015ft\u0131klar\u0131n\u0131 ifade ederek, \"Hep daha iyisini yapmaya \u00e7al\u0131\u015fan bir ekip olduk\" dedi.\n\nGen\u00e7lik ve Spor \u0130l M\u00fcd\u00fcr\u00fc Murat Eskici, 2019 y\u0131l\u0131nda hedefledikleri bir \u00e7ok noktaya ula\u015ft\u0131klar\u0131n\u0131 ifade ederek, \"Hep daha iyisini yapmaya \u00e7al\u0131\u015fan bir ekip olduk\" dedi.\n\nCovid-19 salg\u0131n\u0131 y\u00fcz\u00fcnden 2020 y\u0131l\u0131 ilk yar\u0131s\u0131 i\u00e7in sportif faaliyetler i\u00e7erisinde bulunamayan Kayseri Gen\u00e7lik Spor \u0130l M\u00fcd\u00fcrl\u00fc\u011f\u00fc, 2019 y\u0131l\u0131 i\u00e7in hedefledi\u011fi bir \u00e7ok noktaya da ula\u015ft\u0131. Konu ile ilgili \u0130HA muhabirine a\u00e7\u0131klama yapan Gen\u00e7lik ve Spor \u0130l M\u00fcd\u00fcr\u00fc Murat Eskici, \"Sportif faaliyetler elbette bitmek t\u00fckenmek bilmiyor. 2019 y\u0131l\u0131nda g\u00fczel \u015feyler yap\u0131ld\u0131. Futbol ve di\u011fer bran\u015flarda \u015fehir olarak \u00e7ok iyi durumday\u0131z. Hedeflerimize de ula\u015ft\u0131k tabii ki. Ula\u015ft\u0131\u011f\u0131m\u0131z gibi daha iyisini yapmak i\u00e7in \u00e7al\u0131\u015fan bir ekip var. Okullardaki t\u00fcm sportif faaliyetlerin mimari beden e\u011fitimi \u00f6\u011fretmenlerimiz. Onlar orada \u00fcretiyorlar, onlar orada buluyorlar, onlar bizim antren\u00f6rlerimiz ile beraber \u00e7al\u0131\u015f\u0131yorlar. Hedeflerimizin hepsini tutturduk. Ama hi\u00e7 birini tek ba\u015f\u0131m\u0131za yapmad\u0131k. Kayseri'de gerek Milli E\u011fitim M\u00fcd\u00fcrl\u00fc\u011f\u00fc gerek di\u011fer kamu kurum kurulu\u015flar\u0131 ile t\u00fcm spor adamlar\u0131 ve spora katk\u0131 sa\u011flaya herkes ile yapt\u0131k\" dedi.\n\n2020 y\u0131l\u0131 i\u00e7in hedef ve planlama aras\u0131nda baz\u0131 statlarda iyile\u015ftirmeye gidilece\u011fini de s\u00f6yleyen Murat Eskici, \"Arg\u0131nc\u0131k Stad\u0131'n\u0131n zemininin de\u011fi\u015ftirilmesi g\u00fcndemde. Bunun i\u00e7in gereken yap\u0131lacak. 2020 y\u0131l\u0131nda in\u015fallah Kayseri i\u00e7in b\u00fcy\u00fck yat\u0131r\u0131m yap\u0131lacak. Arg\u0131nc\u0131k zemini de bu \u00e7al\u0131\u015fmalar i\u00e7erisinde olacak. Develi Stad\u0131 yap\u0131l\u0131rken 500 ki\u015filik trib\u00fcn yapt\u0131rm\u0131\u015ft\u0131k. Bunun yetersiz oldu\u011funu g\u00f6rd\u00fck. Kapasiteyi 1000'e \u00e7\u0131karaca\u011f\u0131z. B\u00fct\u00fcn statlarda scorboard da olacak. Benim hayallerimden birisi de sahas\u0131z, salonsuz il\u00e7e kalmamas\u0131 idi. Hamdolsun b\u00fcy\u00fck bir \u00e7o\u011funlu\u011fu tamamland\u0131. Sadece 2 il\u00e7emiz kald\u0131 Sar\u0131z ve P\u0131narba\u015f\u0131. P\u0131narba\u015f\u0131 ve Sar\u0131z'a yeni tesis gelecek. Sar\u0131o\u011flan il\u00e7esi de toprak sahadan kurtulacak\" ifadelerini kulland\u0131. - KAYSER\u0130\n\nKaynak: \u0130HA", "keywords": [], "meta_keywords": ["Koronavir\u00fcs", "Kayseri", "Futbol", "Spor"], "tags": [], "authors": [], "publish_date": null, "summary": "", "article_html": "", "meta_description": "Gen\u00e7lik ve Spor \u0130l M\u00fcd\u00fcr\u00fc Murat Eskici, 2019 y\u0131l\u0131nda hedefledikleri bir \u00e7ok noktaya ula\u015ft\u0131klar\u0131n\u0131 ifade ederek, 'Hep daha iyisini yapmaya \u00e7al\u0131\u015fan bir ekip olduk' dedi.", "meta_lang": "tr", "meta_favicon": "/touch-icon-iphone.png", "meta_data": {"description": "Gen\u00e7lik ve Spor \u0130l M\u00fcd\u00fcr\u00fc Murat Eskici, 2019 y\u0131l\u0131nda hedefledikleri bir \u00e7ok noktaya ula\u015ft\u0131klar\u0131n\u0131 ifade ederek, 'Hep daha iyisini yapmaya \u00e7al\u0131\u015fan bir ekip olduk' dedi.", "keywords": "Koronavir\u00fcs, Kayseri, Futbol, Spor", "image": "https://foto.haberler.com/haber/2020/05/01/murat-eskici-hep-daha-iyisini-yapmaya-calisan-13178512_amp.jpg", "medium": "news", "dateCreated": "2020-05-01T10:10:34+03:00", "dateUpdated": "2020-05-01T10:10:43+03:00", "msapplication-starturl": "https://www.haberler.com", "article": {"id": 13178512, "author": "Haberler.com", "section": {"identifier": "spor", "type": "Detail Page", "list": "spor"}, "tag": "Koronavir\u00fcs, Kayseri, Futbol, Spor"}, "og": {"url": "https://www.haberler.com/murat-eskici-hep-daha-iyisini-yapmaya-calisan-bir-13178512-haberi/", "site_name": "Haberler.com", "locale": "tr_TR", "type": "article", "title": "Murat Eskici: 'Hep daha iyisini yapmaya \u00e7al\u0131\u015fan bir ekip var'", "description": "Gen\u00e7lik ve Spor \u0130l M\u00fcd\u00fcr\u00fc Murat Eskici, 2019 y\u0131l\u0131nda hedefledikleri bir \u00e7ok noktaya ula\u015ft\u0131klar\u0131n\u0131 ifade ederek, 'Hep daha iyisini yapmaya \u00e7al\u0131\u015fan bir ekip olduk' dedi.", "image": {"identifier": "https://foto.haberler.com/haber/2020/05/01/murat-eskici-hep-daha-iyisini-yapmaya-calisan-13178512_amp.jpg", "secure_url": "https://foto.haberler.com/haber/2020/05/01/murat-eskici-hep-daha-iyisini-yapmaya-calisan-13178512_amp.jpg", "width": 1200, "height": 1800}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/murat-eskici-hep-daha-iyisini-yapmaya-calisan-bir-13178512-haberi/", "card": "summary_large_image", "site": "Haberler", "title": "Murat Eskici: 'Hep daha iyisini yapmaya \u00e7al\u0131\u015fan bir ekip var'", "description": "Gen\u00e7lik ve Spor \u0130l M\u00fcd\u00fcr\u00fc Murat Eskici, 2019 y\u0131l\u0131nda hedefledikleri bir \u00e7ok noktaya ula\u015ft\u0131klar\u0131n\u0131 ifade ederek, 'Hep daha iyisini yapmaya \u00e7al\u0131\u015fan bir ekip olduk' dedi.", "image": "https://foto.haberler.com/haber/2020/05/01/murat-eskici-hep-daha-iyisini-yapmaya-calisan-13178512_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/murat-eskici-hep-daha-iyisini-yapmaya-calisan-bir-13178512-haberi/"}