{"source_url": "http://www.haberaktuel.com", "url": "http://www.haberaktuel.com/yasli-adama-zorla-maske-takmisti-iste-cezasi-haberi-2712322.html", "title": "Ya\u015fl\u0131 adama zorla maske takm\u0131\u015ft\u0131! \u0130\u015fte cezas\u0131", "top_image": "https://www.haberaktuel.com/images/news/maske-1.jpg", "meta_img": "https://www.haberaktuel.com/images/news/maske-1.jpg", "images": ["https://www.haberaktuel.com/images/news/haber-aktuel-zemin-300x56.png", "https://www.haberaktuel.com/images/news/Hasbihal-Ad.png", "https://www.haberaktuel.com/images/news/maske-1.jpg", "https://www.haberaktuel.com/images/news/Haber-Akt\u00fcel.png", "https://www.haberaktuel.com/images/news/maske-1-696x341.jpg", "https://www.haberaktuel.com/images/news/haber-aktuel-300x99.png", "data:image/png;base64,iVBORw0KGgoAAAANSUhEUgAAAGQAAABGAQMAAAAASKMqAAAAA1BMVEWurq51dlI4AAAAAXRSTlMmkutdmwAAABBJREFUKM9jGAWjYBQMKwAAA9QAAQWBn6cAAAAASUVORK5CYII="], "movies": [], "text": "\u0130stanbul Ba\u011fc\u0131lar\u2019da ya\u015fl\u0131 adama zorla maske takarak ba\u015f\u0131na kolonya d\u00f6ken \u015fah\u0131s\u0131n cezas\u0131 belli oldu.\n\n\u0130stanbul Ba\u011fc\u0131lar\u2019da, ya\u015fl\u0131 bir adama zorla maske takarak ba\u015f\u0131na kolonya d\u00f6ken ki\u015fiye 14 g\u00fcn ev hapsi ile corona vir\u00fcs salg\u0131n\u0131n\u0131n ard\u0131ndan 15 g\u00fcn s\u00fcreyle en yak\u0131n huzurevini haftada iki kez ziyaret etme cezas\u0131 verildi.\n\n\u0130stanbul Ba\u011fc\u0131lar\u2019da, ya\u015fl\u0131 bir vatanda\u015fa zorla maske tak\u0131p ba\u015f\u0131na kolonya d\u00f6ken zanl\u0131ya 14 g\u00fcn ev hapsi ile corona vir\u00fcs salg\u0131n\u0131n\u0131n ard\u0131ndan 15 g\u00fcn s\u00fcreyle en yak\u0131n huzurevini haftada iki kez ziyaret etme cezas\u0131 verildi.\n\nSAVCILIK \u0130FADES\u0130 DE ORTAYA \u00c7IKTI\n\nBak\u0131rk\u00f6y Adalet Saray\u0131\u2019nda savc\u0131ya ifade veren \u015f\u00fcpheli Osman K. kendisinden \u015fikayet\u00e7i olan \u0130hsan \u00d6zt\u00fcrk\u2019\u00fc 2 y\u0131ld\u0131r tan\u0131d\u0131\u011f\u0131n\u0131 ifade etti.\n\nOsman K. ifadesinde \u201c\u0130hsan \u00d6zt\u00fcrk\u2019le samimiyetimiz vard\u0131r. Kendisi mahalleden, \u00e7evreden bozuk para \u015feklinde yard\u0131m isteyen bir \u015fah\u0131st\u0131r. Kendisini gariban bir \u015fah\u0131s olarak tan\u0131d\u0131m. Bu nedenle kendisine sahip \u00e7\u0131kmaya \u00e7al\u0131\u015fmaktay\u0131m. Ben kendisine zaman zaman da har\u00e7l\u0131k vermekteyim. Lokantada yedi\u011fi yemeklerin \u00fccretini ben \u00f6demekteyim. Berberde t\u0131ra\u015f oldu\u011funda yine \u00fccretini ben \u00f6demekteyim\u201d diye konu\u015ftu\u011fu bildirildi.\n\n\u201d\u015eAKA MAH\u0130YET\u0130NDE S\u00d6YLED\u0130M\u201d\n\nOlay an\u0131n\u0131 da anlatan Osman K. ifadelerini \u015f\u00f6yle s\u00fcrd\u00fcrd\u00fc:\n\n\u201cS\u00f6z konusu olan cep telefonu ile \u00e7ekilen g\u00f6r\u00fcnt\u00fclere ili\u015fkin olay bundan 20 g\u00fcn \u00f6ncesine aittir. O tarihte \u00fclkemizde corona vir\u00fcs tehlikesi yoktu. \u00d6zt\u00fcrk, benim yan\u0131ma gelerek \u2018Ben corona oldum 20 TL versene\u2019 \u015feklinde s\u00f6zler s\u00f6yledi. Ben bu s\u00f6zleri \u015faka mahiyetinde s\u00f6yledi\u011fini anlad\u0131m, ben de \u015faka mahiyetinde \u2018Maskeyi tak kolonyay\u0131 da d\u00f6k, git hemen evine\u2019 \u015feklinde s\u00f6zler s\u00f6yledim. Bu esnada \u015fakay\u0131 kameraya \u00e7ekmek istedim. Benim farkl\u0131 bir kast\u0131m yoktur. \u00c7ekilen g\u00f6r\u00fcnt\u00fcleri sosyal medya hesab\u0131mdan yay\u0131nlad\u0131m. Ben herhangi bir internet fenomeni olan bir \u015fah\u0131s de\u011filim. Videoyu yay\u0131nlad\u0131\u011f\u0131mda \u0130hsan \u00d6zt\u00fcrk\u2019\u00fcn o\u011flu benden videoyu silmemi istedi, ben de sildim. Hesab\u0131 da kapatt\u0131m. \u0130hsan \u00d6zt\u00fcrk\u2019\u00fc herhangi bir \u015fekilde tehdit de etmedim. \u00dczerime at\u0131l\u0131 su\u00e7lamalar\u0131 kabul etmiyorum. Bu \u015fekilde savunma yapmak durumunda kald\u0131\u011f\u0131m i\u00e7in de \u00fczg\u00fcn\u00fcm.\u201d\n\nNTV", "keywords": [], "meta_keywords": [""], "tags": [], "authors": [], "publish_date": "Wed Mar 25 13:35:00 2020", "summary": "", "article_html": "", "meta_description": "\u0130stanbul Ba\u011fc\u0131lar\u2019da ya\u015fl\u0131 adama zorla maske takarak ba\u015f\u0131na kolonya d\u00f6ken \u015fah\u0131s\u0131n cezas\u0131 belli oldu. \u0130stanbul Ba\u011fc\u0131lar\u2019da, ya\u015fl\u0131 bir adama zorla maske takarak\u2026", "meta_lang": "tr", "meta_favicon": "https://www.haberaktuel.com/images/news/favicon.ico", "meta_data": {"viewport": "width=device-width, initial-scale=1.0", "robots": "max-snippet:-1,max-image-preview:standard,max-video-preview:-1", "description": "\u0130stanbul Ba\u011fc\u0131lar\u2019da ya\u015fl\u0131 adama zorla maske takarak ba\u015f\u0131na kolonya d\u00f6ken \u015fah\u0131s\u0131n cezas\u0131 belli oldu. \u0130stanbul Ba\u011fc\u0131lar\u2019da, ya\u015fl\u0131 bir adama zorla maske takarak\u2026", "og": {"image": {"identifier": "https://www.haberaktuel.com/images/news/maske-1.jpg", "width": 700, "height": 343}, "locale": "tr_TR", "type": "article", "title": "Ya\u015fl\u0131 adama zorla maske takm\u0131\u015ft\u0131! \u0130\u015fte cezas\u0131", "description": "\u0130stanbul Ba\u011fc\u0131lar\u2019da ya\u015fl\u0131 adama zorla maske takarak ba\u015f\u0131na kolonya d\u00f6ken \u015fah\u0131s\u0131n cezas\u0131 belli oldu. \u0130stanbul Ba\u011fc\u0131lar\u2019da, ya\u015fl\u0131 bir adama zorla maske takarak ba\u015f\u0131na kolonya d\u00f6ken ki\u015fiye 14 g\u00fcn ev\u2026", "url": "https://www.haberaktuel.com/yasli-adama-zorla-maske-takmisti-iste-cezasi-haberi-2712322.html", "site_name": "Haber Akt\u00fcel", "updated_time": "2020-03-25T13:35+00:00"}, "article": {"publisher": "https://www.facebook.com/haberaktuelcom", "published_time": "2020-03-25T13:35+00:00", "modified_time": "2020-03-25T13:35+00:00"}, "fb": {"app_id": 187792187915633}, "twitter": {"card": "summary", "site": "@haberaktuel", "title": "Ya\u015fl\u0131 adama zorla maske takm\u0131\u015ft\u0131! \u0130\u015fte cezas\u0131", "description": "\u0130stanbul Ba\u011fc\u0131lar\u2019da ya\u015fl\u0131 adama zorla maske takarak ba\u015f\u0131na kolonya d\u00f6ken \u015fah\u0131s\u0131n cezas\u0131 belli oldu. \u0130stanbul Ba\u011fc\u0131lar\u2019da, ya\u015fl\u0131 bir adama zorla maske takarak ba\u015f\u0131na kolonya d\u00f6ken ki\u015fiye 14 g\u00fcn ev\u2026", "image": {"identifier": "https://www.haberaktuel.com/images/news/maske-1.jpg", "width": 700, "height": 343}}, "google-site-verification": "n0GaUALu0mTqILg7ab6XqsmwOxE-zSj3PGMyM2yfUQ0", "onesignal": "wordpress-plugin", "msapplication-TileImage": "https://www.haberaktuel.com/images/news/cropped-favicon-270x270.png"}, "canonical_link": "https://www.haberaktuel.com/yasli-adama-zorla-maske-takmisti-iste-cezasi-haberi-2712322.html"}