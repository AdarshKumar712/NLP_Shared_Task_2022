{"source_url": "https://www.milliyet.com.tr", "url": "https://www.milliyet.com.tr/gundem/silivride-4-kacak-yapi-yikildi-6242170", "title": "Silivri'de 4 ka\u00e7ak yap\u0131 y\u0131k\u0131ld\u0131", "top_image": "https://i2.milimaj.com/i/milliyet/75/0x0/5ef1c76a554281225439e6bc.jpg", "meta_img": "https://i2.milimaj.com/i/milliyet/75/0x0/5ef1c76a554281225439e6bc.jpg", "images": ["https://i2.milimaj.com/i/milliyet/75/0x410/5ef1c76a554281225439e6bc.jpg", "https://i2.milimaj.com/i/milliyet/75/0x0/5ef1c76a554281225439e6bc.jpg", "https://s.milimaj.com/images/milliyet/milliyet-logo.svg?v=1", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://s.milimaj.com/images/milliyet/milliyettv-logo-white.png"], "movies": [], "text": "Silivri Belediyesi ve \u0130l\u00e7e Jandarma Komutanl\u0131\u011f\u0131 ekiplerinin koordineli \u00e7al\u0131\u015fmalar\u0131 sonucu \u00c7ay\u0131rdere, Danamand\u0131ra ve Sayalar mahallesinde tar\u0131m arazilerine ka\u00e7ak olarak yap\u0131ld\u0131\u011f\u0131 tespit edilen, temel ve kaba in\u015faat halindeki 4 yap\u0131n\u0131n y\u0131k\u0131m\u0131 ger\u00e7ekle\u015ftirildi.\n\n\u201cK\u0130M OLURSA OLSUN YIKACA\u011eIZ\u201d\n\nSilivri Belediyesi Gecekondu Denetim ve Uygulama Birimi taraf\u0131ndan \u0130l\u00e7e Jandarma Komutanl\u0131\u011f\u0131\u2019n\u0131n ald\u0131\u011f\u0131 g\u00fcvenlik \u00f6nlemleri alt\u0131nda ger\u00e7ekle\u015ftirilen y\u0131k\u0131mlarla ilgili a\u00e7\u0131klama yapan Silivri Belediye Ba\u015fkan\u0131 Volkan Y\u0131lmaz, izinsiz ve ruhsats\u0131z yap\u0131la\u015fmaya asla m\u00fcsaade etmeyeceklerini belirterek, \u201cG\u00f6reve geldi\u011fimiz g\u00fcnden bu yana ka\u00e7ak yap\u0131 konusuna b\u00fcy\u00fck bir hassasiyet g\u00f6steriyoruz.Ekiplerimizce ka\u00e7ak ve ruhsats\u0131z oldu\u011fu tespit edilen bir\u00e7ok yap\u0131n\u0131n y\u0131k\u0131m\u0131n\u0131 kararl\u0131 bir \u015fekilde imk\u00e2nlar\u0131m\u0131z dahilinde ger\u00e7ekle\u015ftiriyoruz.\" dedi.\n\nY\u0131lmaz \u015funlar\u0131 s\u00f6yledi:\n\n\"Buradan tar\u0131m arazilerinin, orman arazilerinin ve hazine arazilerinin birileri taraf\u0131ndan haklar\u0131 olmad\u0131\u011f\u0131 \u015fekilde i\u015fgal edilerek, \u00fczerlerine ka\u00e7ak yap\u0131 yapmay\u0131 d\u00fc\u015f\u00fcnenlere \u015funu s\u00f6ylemek istiyorum; Milli servettir. Sak\u0131n ola ki tar\u0131m arazisi \u00fczerine bir \u015fey yapmas\u0131nlar. \u00c7\u00fcnk\u00fc ben Silivri Belediye Ba\u015fkan\u0131 Volkan Y\u0131lmaz olarak, tar\u0131m topraklar\u0131n\u0131 koruyaca\u011f\u0131ma dair hem\u015fehrilerime s\u00f6z verdim.Silivrili hem\u015fehrilerim m\u00fcsterih olsunlar. Biz Silivri Belediyesinin s\u0131n\u0131rlar\u0131 i\u00e7erisinde, n\u00fcfus ka\u011f\u0131d\u0131nda ne yazarsa yazs\u0131n, kartvizitinde ne yazarsa yazs\u0131n, a\u011fabeyi, amcas\u0131, day\u0131s\u0131 kim olursa olsun, bu ka\u00e7ak yap\u0131lar\u0131 yapan ki\u015filerin yap\u0131lar\u0131n\u0131n hepsini, tek tek, bir bir y\u0131kaca\u011f\u0131z. Bir kere bundan Silivrililer m\u00fcsterih olsunlar\" dedi.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Son Dakika G\u00fcncel Haberler - Silivri Belediyesi, ka\u00e7ak yap\u0131larla m\u00fccadele kapsam\u0131nda, \u00c7ay\u0131rdere, Danamand\u0131ra ve Sayalar mahallelerinde tar\u0131m arazisi \u00fczerine yap\u0131ld\u0131\u011f\u0131 tespit edilen 4 adet ka\u00e7ak yap\u0131n\u0131n y\u0131k\u0131m i\u015fleminin ger\u00e7ekle\u015ftirildi\u011fini duyurdu.", "meta_lang": "tr", "meta_favicon": "https://s.milimaj.com/favicon/apple-touch-icon.png?v=octo-4.0.96.407", "meta_data": {"viewport": "width=device-width, initial-scale=1, maximum-scale=1, user-scalable=no", "og": {"url": "https://www.milliyet.com.tr/gundem/silivride-4-kacak-yapi-yikildi-6242170", "title": "Silivri'de 4 ka\u00e7ak yap\u0131 y\u0131k\u0131ld\u0131", "type": "article", "image": "https://i2.milimaj.com/i/milliyet/75/0x0/5ef1c76a554281225439e6bc.jpg", "site_name": "Milliyet", "description": "Silivri Belediyesi, ka\u00e7ak yap\u0131larla m\u00fccadele kapsam\u0131nda, \u00c7ay\u0131rdere, Danamand\u0131ra ve Sayalar mahallelerinde tar\u0131m arazisi \u00fczerine yap\u0131ld\u0131\u011f\u0131 tespit edilen 4 adet ka\u00e7ak yap\u0131n\u0131n y\u0131k\u0131m i\u015fleminin ger\u00e7ekle\u015ftirildi\u011fini duyurdu."}, "description": "Son Dakika G\u00fcncel Haberler - Silivri Belediyesi, ka\u00e7ak yap\u0131larla m\u00fccadele kapsam\u0131nda, \u00c7ay\u0131rdere, Danamand\u0131ra ve Sayalar mahallelerinde tar\u0131m arazisi \u00fczerine yap\u0131ld\u0131\u011f\u0131 tespit edilen 4 adet ka\u00e7ak yap\u0131n\u0131n y\u0131k\u0131m i\u015fleminin ger\u00e7ekle\u015ftirildi\u011fini duyurdu.", "twitter": {"card": "summary_large_image", "site": "@Milliyet", "creator": "@Milliyet", "url": "https://www.milliyet.com.tr/gundem/silivride-4-kacak-yapi-yikildi-6242170", "title": "Silivri'de 4 ka\u00e7ak yap\u0131 y\u0131k\u0131ld\u0131", "description": "Silivri Belediyesi, ka\u00e7ak yap\u0131larla m\u00fccadele ka...", "image": "https://i2.milimaj.com/i/milliyet/75/0x0/5ef1c76a554281225439e6bc.jpg"}, "msapplication-TileColor": "#ffffff", "msapplication-config": "https://s.milimaj.com/favicon/browserconfig.xml?v=octo-4.0.96.407", "theme-color": "#ffffff", "robots": "index,follow", "Classification": "News"}, "canonical_link": "https://www.milliyet.com.tr/gundem/silivride-4-kacak-yapi-yikildi-6242170"}