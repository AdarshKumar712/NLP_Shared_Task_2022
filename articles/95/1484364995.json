{"source_url": "http://www.edziecko.pl", "url": "http://www.edziecko.pl/rodzice/7,79361,25559740,niedziele-handlowe-kiedy-zrobimy-zakupy-a-kiedy-obowiazuje.html", "title": "Niedziele handlowe 2020. Kiedy zrobimy zakupy, a kiedy obowi\u0105zuje zakaz handlu?", "top_image": "https://bi.im-g.pl/im/bd/60/18/z25559741IER,Niedziele-handlowe-2020--Kiedy-zrobimy-zakupy--a-k.jpg", "meta_img": "https://bi.im-g.pl/im/bd/60/18/z25559741IER,Niedziele-handlowe-2020--Kiedy-zrobimy-zakupy--a-k.jpg", "images": ["https://bi.im-g.pl/im/ef/48/18/z25461231F,Ile-pieniedzy-na-dziecko-rodzice-otrzymaja-w-2020-.jpg", "https://bi.im-g.pl/im/17/61/18/z25563671F,Katarzyna-Werner-na-Zanzibarze.jpg", "https://bi.im-g.pl/im/c8/5b/18/z25540552II,500-Plus--zdjecie-ilustracyjne-.jpg", "https://bi.im-g.pl/im/bd/60/18/z25559741IER,Niedziele-handlowe-2020--Kiedy-zrobimy-zakupy--a-k.jpg", "https://bi.im-g.pl/im/7c/60/18/z25559676II,Opieka-nad-dzieckiem-2020--komu-przysluguje-i-na-j.jpg", "https://bi.im-g.pl/im/7c/60/18/z25559676F,Opieka-nad-dzieckiem-2020--komu-przysluguje-i-na-j.jpg", "https://static.im-g.pl/i/obrazki/awd/image_placeholder_small.svg", "https://bi.im-g.pl/im/0/17253/m17253110.png", "https://static.im-g.pl/im/7/25560/m25560167,NIEDZIELE-HANDLOWE.png", "https://bi.im-g.pl/im/48/5e/18/z25551944II,Kobieta-obciazyla-bliskich-kosztami-swiatecznego-o.jpg", "https://bi.im-g.pl/im/88/60/18/z25560456F,Ubieranie-dzieci-zima-nie-jest-latwym-zadaniem.jpg", "https://bi.im-g.pl/im/bd/60/18/z25559741IH,Niedziele-handlowe-2020--Kiedy-zrobimy-zakupy--a-k.jpg", "https://bi.im-g.pl/im/ef/59/18/z25532911II,rodzina-z-dzieckiem--Shutterstock.jpg", "https://bi.im-g.pl/im/70/5d/18/z25547376II,Kim-Kardashian.jpg", "https://bi.im-g.pl/im/5b/5f/18/z25555803II,YouTube-Parents-Screenshot.jpg", "https://bi.im-g.pl/im/72/60/18/z25562994F,Jakie-imiona-dla-dzieci-wybierali-mieszkancy-Katow.jpg"], "movies": [], "text": "Niedziele handlowe 2020\n\nW tym roku zakaz handlu nie obowi\u0105zuje jedynie w cztery niedziele. Zakupy b\u0119dziemy mogli zrobi\u0107 jedynie w ostatni\u0105 niedziel\u0119 w styczniu, kwietniu, czerwcu i sierpniu. Opr\u00f3cz tego sklepy b\u0119d\u0105 czynne w \"dodatkowe\" niedziele handlowe - t\u0105 poprzedzaj\u0105c\u0105 Wielkanoc, a tak\u017ce dwie niedziele poprzedzaj\u0105ce pierwszy dzie\u0144 Bo\u017cego Narodzenia. To daje nam siedem niedziel, w kt\u00f3rych zrobimy zakupy. Musimy pami\u0119ta\u0107, \u017ce je\u015bli w niedziel\u0119 handlow\u0105 wypada \u015bwi\u0119to, obowi\u0105zuje wtedy zakaz handlu. W Wielk\u0105 Sobot\u0119 i Wigili\u0119 sklepy mog\u0105 by\u0107 czynne do godz. 14.\n\nREKLAMA\n\nZakaz handlu w niedziele\n\nUstawa, kt\u00f3ra ogranicza niedzielny handel wesz\u0142a w \u017cycie 1 marca 2018 roku. Zmiany zosta\u0142y wprowadzone stopniowo. Najpierw, w 2018 roku, zakaz handlu nie obowi\u0105zywa\u0142 w dwie niedziele w miesi\u0105cu, w 2019 roku zakupy mogli\u015bmy zrobi\u0107 jedynie w ostatni\u0105 niedziel\u0119 miesi\u0105ca. Od 2020 roku niedzielami handlowymi s\u0105 jedynie cztery niedziele w roku.\n\nMusimy tak\u017ce pami\u0119ta\u0107 o wy\u0142\u0105czeniach: to dwie niedziele handlowe przed \u015bwi\u0119tami Bo\u017cego Narodzenia oraz jedna przed Wielkanoc\u0105.\n\nNie tylko niedziele handlowe musimy wpisa\u0107 w kalendarz. Warto zaznaczy\u0107 tam tak\u017ce wydarzenia wa\u017cne dla uczni\u00f3w:\n\nGdzie zrobimy zakupy w ka\u017cd\u0105 niedziel\u0119?\n\nZawsze b\u0119d\u0105 otwarte sklepy w kt\u00f3rych handlowa\u0107 b\u0119dzie w\u0142a\u015bciciel. To g\u0142\u00f3wnie ma\u0142e sklepy osiedlowe. Otwarte b\u0119d\u0105 tak\u017ce m.in.\n\nstacje paliw,\n\napteki i punkty apteczne,\n\nplac\u00f3wki handlowe, w kt\u00f3rych przewa\u017caj\u0105ca dzia\u0142alno\u015b\u0107 polega na handlu artyku\u0142ami wymienionymi w ustawie (np. kwiatami, pami\u0105tkami, pras\u0105),\n\nplac\u00f3wki handlowe w zak\u0142adach leczniczych podmiot\u00f3w leczniczych,\n\nstrefy wolnoc\u0142owe.\n\nSzczeg\u00f3\u0142owy wykaz miejsc, kt\u00f3rych zakaz handlu nie obejmuje, znajdziemy w ustawie (Ustawa z dnia 10 stycznia 2018 r. o ograniczeniu handlu w niedziele i \u015bwi\u0119ta oraz w niekt\u00f3re inne dni).\n\nNiedziele handlowe: czy mo\u017cna si\u0119 do tego przyzwyczai\u0107?\n\nZakaz handlu? Ile ludzi, tyle opinii. Jedni uwa\u017caj\u0105, \u017ce to jedynie kwestia dobrej organizacji, nic nie stoi na przeszkodzie, aby zakupy zrobi\u0107 wcze\u015bniej. A jeden dzie\u0144 z zamkni\u0119tymi sklepami to co\u015b, co mo\u017cna przetrwa\u0107. Przecie\u017c dzi\u0119ki temu pracownicy sklep\u00f3w mog\u0105 odpocz\u0105\u0107, sp\u0119dzi\u0107 czas z bliskimi. Inni uwa\u017caj\u0105, \u017ce to im zabrano czas na wypoczynek - weekend si\u0119 \"kurczy\", zakupy mo\u017cemy zrobi\u0107 tylko w sobot\u0119, a przez to, \u017ce robi tak wiele os\u00f3b, sp\u0119dzamy w sklepie ca\u0142y dzie\u0144. A na inne aktywno\u015bci, na kt\u00f3re nie mamy czasu w tygodniu, zostaje tylko niedziela. Jak jest u was? Przyzwyczaili\u015bcie si\u0119 ju\u017c to tego, \u017ce niedziele handlowe to towar deficytowy? A mo\u017ce zakaz handlu wci\u0105\u017c wywo\u0142uje u was mieszane uczucia? Napiszcie w komentarzu.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/img/gazeta.ico", "meta_data": {"ROBOTS": "NOARCHIVE", "og": {"type": "article", "url": "http://www.edziecko.pl/rodzice/7,79361,25559740,niedziele-handlowe-kiedy-zrobimy-zakupy-a-kiedy-obowiazuje.html", "title": "Niedziele handlowe 2020. Kiedy zrobimy zakupy, a kiedy obowi\u0105zuje zakaz handlu?", "description": "Niedziele handlowe 2020 to co\u015b, co mo\u017cna policzy\u0107 na palcach. W ubieg\u0142ym roku by\u0142y towarem deficytowym, w tym zakaz handlu w niedziele odczujemy jeszcze bardziej. Przyzwyczaili\u015bcie si\u0119 ju\u017c, \u017ce w niedziele sklepy zamkni\u0119te?", "image": "https://bi.im-g.pl/im/bd/60/18/z25559741IER,Niedziele-handlowe-2020--Kiedy-zrobimy-zakupy--a-k.jpg", "site_name": "edziecko.pl", "locale": "pl_PL"}, "twitter": {"title": "Niedziele handlowe 2020. Kiedy zrobimy zakupy, a kiedy obowi\u0105zuje zakaz handlu?", "description": "Niedziele handlowe 2020 to co\u015b, co mo\u017cna policzy\u0107 na palcach. W ubieg\u0142ym roku by\u0142y towarem deficytowym, w tym zakaz handlu w niedziele odczujemy jeszcze bardziej. Przyzwyczaili\u015bcie si\u0119 ju\u017c, \u017ce w niedziele sklepy zamkni\u0119te?", "image": "https://bi.im-g.pl/im/bd/60/18/z25559741IER,Niedziele-handlowe-2020--Kiedy-zrobimy-zakupy--a-k.jpg", "card": "summary_large_image"}, "fb": {"app_id": 127294490761380}, "Description": "Niedziele handlowe 2020 to co\u015b, co mo\u017cna policzy\u0107 na palcach. W ubieg\u0142ym roku by\u0142y towarem deficytowym, w tym zakaz handlu w niedziele odczujemy jeszcze bardziej. Przyzwyczaili\u015bcie si\u0119 ju\u017c, \u017ce w niedziele sklepy zamkni\u0119te?", "Keywords": "niania,\u017cycie,\u017cycie rodzinne,rodzina,kryzys,wychowanie,\r\nrodze\u0144stwo,pieluchy,chandra,lans,biznesmama,\r\nnazwisko,trendsetter,zabezpieczenie,pocz\u0119cie,babcia,seks", "news_keywords": "niania,\u017cycie,\u017cycie rodzinne,rodzina,kryzys,wychowanie,\r\nrodze\u0144stwo,pieluchy,chandra,lans,biznesmama,\r\nnazwisko,trendsetter,zabezpieczenie,pocz\u0119cie,babcia,seks", "google-site-verification": "ndHrHBfBczR9E/e2gPRLuP3N0bLbnkkhZKd/awuYWwQ=", "viewport": "width=device-width, initial-scale=1.0, minimum-scale=1.0, maximum-scale=1.0, user-scalable=yes"}, "canonical_link": "http://www.edziecko.pl/rodzice/7,79361,25559740,niedziele-handlowe-kiedy-zrobimy-zakupy-a-kiedy-obowiazuje.html"}