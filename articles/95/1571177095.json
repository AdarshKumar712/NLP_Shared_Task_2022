{"source_url": "https://www.haberler.com", "url": "https://www.haberler.com/dha-yurt-bulteni-6-13096109-haberi/", "title": "DHA YURT B\u00dcLTEN\u0130 - 6", "top_image": "https://foto.haberler.com/haber/2020/04/07/dha-yurt-bulteni-6-13096109_local.jpg", "meta_img": "https://foto.haberler.com/haber/2020/04/07/dha-yurt-bulteni-6-13096109_local.jpg", "images": ["https://www.haberler.com/static/reklam/advertisement.gif?ads=1", "https://foto.haberler.com/haber/2020/04/07/dha-yurt-bulteni-6-13096109_local.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "DHA YURT B\u00dcLTEN\u0130 - 6 K\u00fctahya'da ka\u00e7ak maske operasyonu: 3 g\u00f6zalt\u0131K\u00dcTAHYA'da d\u00fczenlenen operasyonlarda ka\u00e7ak 5 bin 500 cerrahi maske ile bin 300 eldiven ve dezenfektan ele ge\u00e7irildi, 3 \u015f\u00fcpheli g\u00f6zalt\u0131na al\u0131nd\u0131.\n\nK\u00fctahya'da ka\u00e7ak maske operasyonu: 3 g\u00f6zalt\u0131\n\nK\u00dcTAHYA'da d\u00fczenlenen operasyonlarda ka\u00e7ak 5 bin 500 cerrahi maske ile bin 300 eldiven ve dezenfektan ele ge\u00e7irildi, 3 \u015f\u00fcpheli g\u00f6zalt\u0131na al\u0131nd\u0131.\n\n\u0130l Emniyet M\u00fcd\u00fcrl\u00fc\u011f\u00fc G\u00fcvenlik \u015eubesi ve Ka\u00e7ak\u00e7\u0131l\u0131k ve Organize Su\u00e7larla M\u00fccadele \u015eubesi ekipleri, farkl\u0131 adreslerde ka\u00e7ak maske ve eldiven \u00fcretildi\u011fi bilgisi \u00fczerine harekete ge\u00e7ti. Polis ekiplerince d\u00fczenlenen 2 ayr\u0131 operasyonda 4 farkl\u0131 adreste yap\u0131lan aramalarda Sa\u011fl\u0131k Bakanl\u0131\u011f\u0131 onay\u0131 olmayan 5 bin 500 cerrahi maske, bin 300 adet eldiven ve 49 adet 1 litrelik, 18 adet 250 ml, 21 adet 50 ml'lik el dezenfektan\u0131 ele ge\u00e7irdi. Olayla ilgili 3 \u015f\u00fcpheli g\u00f6zalt\u0131na al\u0131nd\u0131. Soru\u015fturma s\u00fcr\u00fcyor. Polis ekipleri operasyonda ele ge\u00e7irilen maske ve eldiven kutular\u0131yla 'Evde kal' yazd\u0131.\n\nG\u00d6R\u00dcNT\u00dc D\u00d6K\u00dcM\u00dc:\n\n-----------------Ele ge\u00e7irilen maske ve eldivenler-Polisin kutular\u0131 d\u00fczenlemesi-Kutulardan evde kal mesaj-Genel g\u00f6r\u00fcnt\u00fcler\n\nHaber-Kamera: O\u011fuzhan KILI\u00c7/K\u00dcTAHYA,\n\n========================\n\nAnne, 4 ya\u015f\u0131ndaki o\u011flunu bo\u011farak \u00f6ld\u00fcrd\u00fc\n\nDEN\u0130ZL\u0130'de 4 ya\u015f\u0131ndaki o\u011flunu bo\u011farak \u00f6ld\u00fcren kad\u0131n, polis ekipleri taraf\u0131ndan g\u00f6zalt\u0131na al\u0131nd\u0131. Olay, bu gece, Merkezefendi il\u00e7esi Servergazi Mahallesi 402 Sokak'ta bulunan sitedeki bir apartmanda meydana geldi. \u0130ddiaya g\u00f6re, cinnet getiren Nagihan K., 4 ya\u015f\u0131ndaki o\u011flu Ali K.'yi bo\u011farak \u00f6ld\u00fcrd\u00fc. Daha sonra polis ekiplerini aray\u0131p, durumu bildirdi. Olay yerine, sa\u011fl\u0131k ve polis ekipleri sevk edildi. Sa\u011fl\u0131k ekiplerinin yapt\u0131\u011f\u0131 kontrolde, Ali K.'nin ya\u015fam\u0131n\u0131 yitirdi\u011fini belirledi. Polis ekipleri, anne Nagihan K'yi g\u00f6zalt\u0131na ald\u0131. Nagihan K'nin, Gen\u00e7lik ve Spor \u0130l M\u00fcd\u00fcrl\u00fc\u011f\u00fc'nde basketbol antren\u00f6r\u00fc olarak g\u00f6rev yapt\u0131\u011f\u0131, e\u015finin ise astsubay oldu\u011fu ve g\u00f6rev i\u00e7in Suriye'nin \u0130dlib kentinde bulundu\u011fu \u00f6\u011frenildi. Polis, olayla ilgili soru\u015fturma ba\u015flatt\u0131.\n\nG\u00d6R\u00dcNT\u00dc D\u00d6K\u00dcM\u00dc-----------------Apartman\u0131n d\u0131\u015f\u0131ndan g\u00f6r\u00fcnt\u00fc-Genel detaylar-Nagihan K'nin foto\u011fraf\u0131\n\nHaber- Kamera: Ramazan \u00c7ET\u0130N/ DEN\u0130ZL\u0130,\n\n=========================\n\nKoronavir\u00fcse yakaland\u0131\u011f\u0131n\u0131 zannetti, akrep soktu\u011fu ortaya \u00e7\u0131kt\u0131\n\nVAN'\u0131n Erci\u015f il\u00e7esinde evinin bah\u00e7esinde odun k\u0131rarken aniden rahats\u0131zlanan \u015eahabettin Demir (39), y\u00fcksek ate\u015f ve \u015fiddetli a\u011fr\u0131 nedeniyle gitti\u011fi hastanede, kendisini zehirli bir b\u00f6ce\u011fin \u0131s\u0131rd\u0131\u011f\u0131n\u0131 \u00f6\u011frendi. Koronavir\u00fcs salg\u0131n\u0131 nedeniyle b\u00fcy\u00fck korku ya\u015fad\u0131\u011f\u0131n\u0131 belirten Demir, hastaneden geldikten sonra \u00e7al\u0131\u015ft\u0131\u011f\u0131 yerde yapt\u0131klar\u0131 aramada, akrebe rastlad\u0131klar\u0131n\u0131 s\u00f6yledi.\u0130l\u00e7enin K\u0131\u015fla Mahallesi'nde ya\u015fayan 3 \u00e7ocuk babas\u0131 \u015eahabettin Demir, \u00f6nceki g\u00fcn evinin bah\u00e7esinde odun keserken aniden rahats\u0131zland\u0131. Ate\u015fi y\u00fckselen ve aya\u011f\u0131nda \u015fiddetli bir a\u011fr\u0131 hisseden Demir, koronavir\u00fcs salg\u0131n\u0131 nedeniyle endi\u015felenip, yak\u0131nlar\u0131na haber verdi. \u00c7a\u011f\u0131r\u0131lan ambulansla hastaneye kald\u0131r\u0131lan Demir'in muayenesinde koronavir\u00fcs belirtilerine rastlanmad\u0131. Doktorlar Demir'e, ayak bile\u011findeki \u015fi\u015flik ve k\u0131zar\u0131kl\u0131ktan yola \u00e7\u0131karak, kendisini zehirli bir b\u00f6ce\u011fin \u0131s\u0131rd\u0131\u011f\u0131n\u0131 s\u00f6yledi.Doktorun yazd\u0131\u011f\u0131 ila\u00e7lar\u0131 al\u0131p, evine d\u00f6nen Demir, ailesiyle birlikte \u00e7al\u0131\u015ft\u0131\u011f\u0131 yerde yapt\u0131klar\u0131 aramalarda akrebe rastlad\u0131. \u015eahabettin Demir, koronavir\u00fcs nedeniyle endi\u015fe duydu\u011funu belirterek, \"Bah\u00e7ede \u00e7al\u0131\u015f\u0131rken aniden ate\u015fim y\u00fckseldi ve titremeye ba\u015flad\u0131m. Koronavir\u00fcsten dolay\u0131 da b\u00fcy\u00fck endi\u015fe duydum. Ancak doktorlar, bunun bir b\u00f6cek sokmas\u0131ndan kaynaklanm\u0131\u015f olabilece\u011fini s\u00f6yleyince sevindim. \u015eimdi ila\u00e7lar\u0131m\u0131 al\u0131yorum ve kendimi iyi hissediyorum, koronavir\u00fcs olmad\u0131\u011f\u0131m i\u00e7in de \u00e7ok mutluyum.\" dedi.\n\nG\u00d6R\u00dcNT\u00dc D\u00d6K\u00dcM\u00dc-\u015eahabettin Demir a\u011fa\u00e7 keserken g\u00f6r\u00fcnt\u00fcleri-Demir'in sar\u0131l\u0131 ayak g\u00f6r\u00fcnt\u00fcs\u00fc-\u015eahabettin Demir ile r\u00f6portaj-Genel detaylar\n\nBarbaros KUL/ERC\u0130\u015e (Van),\n\n==========================\n\nK\u0131rm\u0131z\u0131 \u0131\u015f\u0131kta duran ara\u00e7takilere eldiven satarken MOBESE'ye yakaland\u0131\n\nAntalya'n\u0131n Alanya il\u00e7esinde koronavir\u00fcs salg\u0131n\u0131n\u0131 f\u0131rsata \u00e7evirmeye \u00e7al\u0131\u015fan bir seyyar sat\u0131c\u0131, k\u0131rm\u0131z\u0131 \u0131\u015f\u0131kta duran s\u00fcr\u00fcc\u00fclere eldiven satmaya \u00e7al\u0131\u015f\u0131rken, MOBESE'ye yakaland\u0131. Olay yerine y\u00f6nlendirilen zab\u0131ta ekipleri sat\u0131c\u0131y\u0131 uzakla\u015ft\u0131rd\u0131.Koronavir\u00fcs salg\u0131n\u0131 sonras\u0131 maske ve eldiven kullan\u0131m\u0131 artarken, \u00f6nceden k\u0131rm\u0131z\u0131 \u0131\u015f\u0131kta mendil satanlar\u0131n yerini maske ve eldiven satanlar ald\u0131. Alanya'n\u0131n Dinek Mahallesi'ne tezgah a\u00e7an bir seyyar sat\u0131c\u0131, sosyal mesafeyi hi\u00e7e sayarak, k\u0131rm\u0131z\u0131 \u0131\u015f\u0131kta duran ara\u00e7lara yakla\u015f\u0131p, eldiven satmaya \u00e7al\u0131\u015ft\u0131. Kimi vatanda\u015f eldivenlerden al\u0131rken, kimisi de geri \u00e7evirdi.Bu anlar il\u00e7edeki MOBESE kameralar\u0131ndan da g\u00f6r\u00fcnt\u00fclenince, b\u00f6lgeye Alanya Belediyesi'ne ba\u011fl\u0131 zab\u0131ta ekipleri y\u00f6nlendirildi. K\u0131sa s\u00fcre sonra b\u00f6lgeye gelen zab\u0131ta ekipleri duruma m\u00fcdahale etti ve seyyar sat\u0131c\u0131y\u0131 uzakla\u015ft\u0131rd\u0131.\n\nG\u00d6R\u00dcNT\u00dc D\u00d6K\u00dcM\u00dc----------------Seyyar sat\u0131c\u0131n\u0131n sat\u0131\u015f yapmaya \u00e7al\u0131\u015ft\u0131\u011f\u0131 anlar Zab\u0131ta ekiplerinin seyyar sat\u0131c\u0131ya m\u00fcdahale etme anlar\u0131\n\nHABER- KAMERA: Burcu MUTLU/ALANYA (Antalya),\n\n=======================\n\nMersin'de merdiven alt\u0131 maske ve tulum imalathanesine bask\u0131n\n\nMERS\u0130N'in merkez Akdeniz il\u00e7esinde jandarma ekiplerince, izinsiz koruyucu maske ve tulum \u00fcreten imalathaneye yap\u0131lan bask\u0131nda 13 bin maske ve 1000 tulum ele ge\u00e7irildi.\u0130l Jandarma Komutanl\u0131\u011f\u0131'na ba\u011fl\u0131 Ka\u00e7ak\u00e7\u0131l\u0131k ve Organize Su\u00e7larla M\u00fccadele (KOM) \u015eube M\u00fcd\u00fcrl\u00fc\u011f\u00fc ekipleri, il\u00e7eye ba\u011fl\u0131 Nusretiye Mahallesi'nde izinsiz olarak koruyucu maske ve tulum imalat\u0131 yap\u0131ld\u0131\u011f\u0131 ihbar\u0131 \u00fczerine harekete ge\u00e7ti. 1'inci Sulh Ceza Hakimli\u011fi'nden al\u0131nan arama karar\u0131 \u00fczerine Sa\u011fl\u0131k M\u00fcd\u00fcrl\u00fc\u011f\u00fc ve Akdeniz Belediyesi Zab\u0131ta M\u00fcd\u00fcrl\u00fc\u011f\u00fc ekipleri ile birlikte belirlenen adreste yap\u0131lan arama ve incelemede, i\u015fyerinin i\u015fyeri a\u00e7ma ve \u00e7al\u0131\u015fma ruhsat\u0131 ile vergi levhas\u0131n\u0131n olmad\u0131\u011f\u0131, Sa\u011fl\u0131k Bakanl\u0131\u011f\u0131'ndan gerekli izinleri almadan ve steril olmayan ko\u015fullarda koruyucu maske ve tulum imal etti\u011fi tespit edildi. \u0130\u015f yerinde ele ge\u00e7irilen 13 bin adet koruyucu maske, 462 adet koruyucu tulum ile bin adet maske yap\u0131m\u0131nda kullan\u0131lan lasti\u011fe el konularak \u0130l\u00e7e Sa\u011fl\u0131k M\u00fcd\u00fcrl\u00fc\u011f\u00fc'ne teslim edildi. \u0130zinsiz faaliyet g\u00f6steren i\u015f yeri ise zab\u0131ta ekiplerince m\u00fch\u00fcrlendi. Olay ile ilgili g\u00f6zalt\u0131na al\u0131nan 1 \u015f\u00fcpheli, ifadesinin ard\u0131ndan serbest b\u0131rak\u0131ld\u0131.\n\nG\u00d6R\u00dcNT\u00dc D\u00d6K\u00dcM\u00dc--------------------------------Ekipler imalathaneye bask\u0131n yaparken-Ekipler \u00fcretilen maske ve tulumlar\u0131 ele ge\u00e7irirken-Ekipler \u00fcretilen maske ve tulumlar\u0131 el koyarken-\u00dcretilen maske ve tulumlar\n\nHaber-Kamera: MERS\u0130N,\n\n==========================\n\nSpor salonunda siperli maske \u00fcretmeye ba\u015flad\u0131lar\n\nB\u0130LEC\u0130K'te Gen\u00e7lik Hizmetleri \u0130l M\u00fcd\u00fcrl\u00fc\u011f\u00fc personeli, sa\u011fl\u0131k \u00e7al\u0131\u015fanlar\u0131n\u0131n ihtiyac\u0131 olan siperli maske \u00fcretimine ba\u015flad\u0131. G\u00fcnl\u00fck 300 adet maske \u00fcretildi\u011fini ifade eden Bilecik Gen\u00e7lik Hizmetleri \u0130l M\u00fcd\u00fcr\u00fc Ye\u015fer Karabulut, \u00f6ncelikle sa\u011fl\u0131k personeli ile g\u00fcvenlik g\u00fc\u00e7leri olmak \u00fczere vatanda\u015flara da maske da\u011f\u0131t\u0131m\u0131n\u0131n yap\u0131laca\u011f\u0131n\u0131 s\u00f6yledi.Gen\u00e7lik Hizmetleri \u0130l M\u00fcd\u00fcrl\u00fc\u011f\u00fc personeli Bilecik Atat\u00fcrk Spor Salonu'nda koronavir\u00fcs tedbirleri kapsam\u0131nda sa\u011fl\u0131k \u00e7al\u0131\u015fanlar\u0131n\u0131n ihtiyac\u0131 olan siperli maske \u00fcretmeye ba\u015flad\u0131. \u0130l M\u00fcd\u00fcr\u00fc Ye\u015fer Karabulut, Valili\u011fin \u00f6nc\u00fcl\u00fc\u011f\u00fcnde \u00fcretilen maskelerin ba\u015fta sa\u011fl\u0131k personeli ve g\u00fcvenlik g\u00fc\u00e7lerine da\u011f\u0131t\u0131laca\u011f\u0131n\u0131 ifade ederek, g\u00fcnde 300 adet maske \u00fcretimi hedeflediklerini s\u00f6yledi.Personelin g\u00f6n\u00fcll\u00fc olarak \u00e7al\u0131\u015ft\u0131\u011f\u0131n\u0131 anlatan Karabulut, \"\u00dclkemiz koronavir\u00fcs\u00fc sebebiyle zor g\u00fcnler ge\u00e7iriyor, t\u00fcm d\u00fcnyada ve \u00fclkemizde bu vir\u00fcs maalesef etki yap\u0131yor ama devletimiz her alanda \u00e7al\u0131\u015fmaya ve hizmet vermeye gayret ediyor. Bizde bakanl\u0131\u011f\u0131m\u0131z\u0131n ba\u015flatm\u0131\u015f oldu\u011fu maske projesinin malzeme teminini yapt\u0131ktan sonra Atat\u00fcrk Spor Salonu'nda arkada\u015flar\u0131m\u0131zla beraber sosyal mesafeyi koruyacak \u015fekilde ortam\u0131 maske \u00fcretimine haz\u0131r hale getirdik. \u015euanda yapt\u0131\u011f\u0131m\u0131z maske \u00fcretimini sa\u011fl\u0131k g\u00f6revlileri ve emniyet g\u00f6revlilerine ve di\u011fer kurum ve kurulu\u015flarda \u00e7al\u0131\u015fan arkada\u015flar\u0131n hizmetlerini daha sa\u011fl\u0131kl\u0131 bir \u015fekilde vermelerini sa\u011flamak amac\u0131yla yap\u0131yoruz. Bu maskeleri \u00f6ncelikle Bilecik'teki Sa\u011fl\u0131k \u0130l M\u00fcd\u00fcrl\u00fc\u011f\u00fcm\u00fcze 500 adet olarak haz\u0131rlad\u0131k, onlar\u0131 teslim edece\u011fiz. Onun d\u0131\u015f\u0131nda polis merkezilerine u\u011frayaca\u011f\u0131z ve oralara maske da\u011f\u0131t\u0131m\u0131 ger\u00e7ekle\u015ftirece\u011fiz\u00f6 dedi.\n\nG\u00d6R\u00dcNT\u00dc D\u00d6K\u00dcM\u00dc: -Kapal\u0131 spor salonunda maske \u00fcretmesi-Siperli maske detay-Ye\u015fer Karabulut'un konu\u015fmas\u0131-Genel g\u00f6r\u00fcnt\u00fcler\n\nHaber-Kamera: Cafer ELMAS/B\u0130LEC\u0130K,\n\n=======================\n\nZonguldak'ta il\u00e7eler aras\u0131 denetimler ba\u015flad\u0131\n\nZONGULDAK'ta il\u00e7eler aras\u0131 ge\u00e7i\u015flerin s\u0131n\u0131rland\u0131r\u0131lmas\u0131n\u0131n ard\u0131ndan polis ve jandarma ekipleri denetimlerine ba\u015flad\u0131.Cumhurba\u015fkan\u0131 Recep Tayyip Erdo\u011fan'\u0131n 30 b\u00fcy\u00fck\u015fehir ile Zonguldak'ta ara\u00e7 giri\u015f ve \u00e7\u0131k\u0131\u015f\u0131n\u0131n yasakland\u0131\u011f\u0131n\u0131 a\u00e7\u0131klamas\u0131n\u0131n ard\u0131nda il s\u0131n\u0131rlar\u0131nda polis ve jandarman\u0131n ba\u015flatt\u0131\u011f\u0131 denetimler s\u00fcr\u00fcyor. \u0130l Pandemi Kurulu da d\u00fcn ald\u0131\u011f\u0131 kararla il\u00e7eler aras\u0131nda ge\u00e7i\u015flerinde ayn\u0131 \u015fartlar dahilinde s\u0131n\u0131rland\u0131r\u0131lmas\u0131na karar verildi\u011fini a\u00e7\u0131klad\u0131. Zonguldak Valisi Erdo\u011fan Bekta\u015f, karar\u0131n gece saat 00.00 itibariyle y\u00fcr\u00fcrl\u00fc\u011fe girdi\u011fini s\u00f6yledi. Karar\u0131n ard\u0131ndan il\u00e7eler aras\u0131nda polis ve jandarma ekipleri, denetimlere ba\u015flad\u0131. Seyahat belgesi olmayan ara\u00e7lar geri d\u00f6nd\u00fcr\u00fcld\u00fc. Sa\u011fl\u0131k g\u00f6revlisi, ara\u00e7lardaki vatanda\u015flar\u0131n ate\u015fini kontrol etti. Kozlu il\u00e7e \u00e7\u0131k\u0131\u015f\u0131nda polis ekipleri, giri\u015finde ise jandarma ekipleri denetim yapt\u0131. Kozlu Kaymakam\u0131 H\u00fcseyin Ergi de denetim noktas\u0131nda incelemelerde bulundu, s\u00fcr\u00fcc\u00fcleri evde kalmalar\u0131 konusunda uyard\u0131.\n\nG\u00d6R\u00dcNT\u00dc D\u00d6K\u00dcM\u00dc-----------------Denetimden detaylar-AnonsDosya Ad\u0131: zngilcedenetimi\n\nHABER-KAMERA: G\u00fcrkay G\u00dcNDO\u011eAN/ ZONGULDAK,\n\n========================\n\nSoka\u011fa \u00e7\u0131kamayan vatanda\u015f\u0131n bah\u00e7esini, polis memuru trakt\u00f6rle s\u00fcrd\u00fc\n\nAntalyaNTALYA'n\u0131n Korkuteli il\u00e7esinde yeni tip koronavir\u00fcs tedbirleri kapsam\u0131nda soka\u011fa \u00e7\u0131kmas\u0131 k\u0131s\u0131tlanan Ramazan Arslan'\u0131n (75) yakla\u015f\u0131k 1 d\u00f6n\u00fcml\u00fck bah\u00e7esini polis memuru trakt\u00f6rle s\u00fcrd\u00fc.Korkuteli'ne ba\u011fl\u0131 Datk\u00f6y Mahallesi'nde oturan Ramazan Arslan, yeni tip koronavir\u00fcs (Covid-19) tedbirleri kapsam\u0131nda soka\u011fa \u00e7\u0131kmas\u0131 yasaklan\u0131nca armut bah\u00e7esini s\u00fcremedi. Bah\u00e7esinin yak\u0131n\u0131ndaki uygulama noktas\u0131nda polis memurlar\u0131n\u0131n g\u00f6rev yapt\u0131\u011f\u0131n\u0131 g\u00f6ren Ramazan Arslan, bah\u00e7esini s\u00fcrmeleri i\u00e7in yard\u0131m istedi. Arslan'\u0131n talebi \u00fczerine g\u00f6revli bir polis memuru trakt\u00f6rle tarlay\u0131 s\u00fcrd\u00fc.Ramazan Arslan, yakla\u015f\u0131k 1 d\u00f6n\u00fcm bah\u00e7esini s\u00fcren polis memurlar\u0131na te\u015fekk\u00fcr etti.\n\nG\u00d6R\u00dcNT\u00dc D\u00d6K\u00dcM\u00dc--------------Bah\u00e7eden genel g\u00f6r\u00fcnt\u00fcMaskeli polis memurunun trakt\u00f6r \u00fczerindeTarlay\u0131 s\u00fcrerken\n\nHABER -KAMERA: Adem DURMAZ/KORKUTEL\u0130 (Antalya),\n\n=======================\n\nHDP \u00f6n\u00fcndeki eylemde 218'inci g\u00fcn\n\nD\u0130YARBAKIR'da, ter\u00f6r \u00f6rg\u00fct\u00fc PKK taraf\u0131ndan ka\u00e7\u0131r\u0131lan \u00e7ocuklar\u0131n\u0131n bulunmas\u0131n\u0131 isteyen 134 aile, HDP binas\u0131 \u00f6n\u00fcndeki oturma eylemini, koronavir\u00fcs salg\u0131n\u0131 nedeniyle sosyal mesafe kural\u0131na g\u00f6re, 218'inci g\u00fcnde de s\u00fcrd\u00fcrd\u00fc. 2011'de ka\u00e7\u0131r\u0131lan o\u011flu Mehmet (22) i\u00e7in eylemine devam eden \u00d6mer Tokay, \"O\u011flum, beni duyuyorsan gel; askerimize, polisimize teslim ol\" dedi. Diyarbak\u0131r'da oturan Mehmet Akar, ge\u00e7en y\u0131l 21 A\u011fustos'ta ortadan kayboldu. Akar'\u0131n annesi Hacire Akar, 1 g\u00fcn sonra HDP Diyarbak\u0131r binas\u0131 \u00f6n\u00fcne geldi. O\u011flunun HDP'liler taraf\u0131ndan da\u011fa ka\u00e7\u0131r\u0131ld\u0131\u011f\u0131n\u0131 s\u00f6yleyen anne Akar, il binas\u0131 \u00f6n\u00fcnde oturma eylemi ba\u015flatt\u0131. Eylemin 3'\u00fcnc\u00fc g\u00fcn\u00fcnde ortaya \u00e7\u0131kan Mehmet Akar mahkemece ev hapsiyle cezaland\u0131r\u0131ld\u0131. O\u011fluna kavu\u015fup, eylemine son veren Hacire Akar, \u00e7ocuklar\u0131 kay\u0131p annelere \u00e7a\u011fr\u0131da bulundu. Hacire Akar'\u0131n \u00e7ocu\u011funa kavu\u015fmas\u0131, \u00e7ocuklar\u0131 ter\u00f6r \u00f6rg\u00fct\u00fc PKK taraf\u0131ndan ka\u00e7\u0131r\u0131lan aileler i\u00e7in umut oldu. Akar'\u0131n \u00e7a\u011fr\u0131s\u0131yla harekete ge\u00e7en \u00e7ocuklar\u0131 kay\u0131p aileler, 3 Eyl\u00fcl'den itibaren HDP binas\u0131 \u00f6n\u00fcnde oturma eylemine ba\u015flad\u0131.13 A\u0130LE, EVLADINA KAVU\u015eTUHacire Akar'\u0131n o\u011flu Mehmet'in yan\u0131 s\u0131ra eyleme kat\u0131lanlardan Hatice Ceylan'\u0131n o\u011flu Cafer, H\u00fcsniye- H\u00fcseyin Kaya \u00e7iftinin k\u0131zlar\u0131 Mekiye, Halime Kadran'\u0131n torunu Halil \u0130brahim Kadran, Necla- Metin A\u00e7an \u00e7iftinin o\u011flu Harun A\u00e7an, Nizamettin- Asl\u0131han E\u015frefo\u011flu \u00e7iftinin o\u011flu H\u00fcseyin, Gevriye Ayhan'\u0131n k\u0131z\u0131 Pelda, Melik Aslan'\u0131n o\u011flu Volkan, Muhteber Birlik'in o\u011flu Veysi Birlik, Cahide Alkan'\u0131n o\u011flu Mehmet Emin, \u015eahize Alt\u0131nkaynak'\u0131n k\u0131z\u0131 Halise Alptekin, Naime Dalm\u0131\u015f'\u0131n k\u0131z\u0131 Teko\u015fin A\u00e7ar ve Sait A\u00e7ar'\u0131n o\u011flu Ha\u015fim, ter\u00f6r \u00f6rg\u00fct\u00fcnden ka\u00e7arak, g\u00fcvenlik g\u00fc\u00e7lerine teslim oldu. B\u00f6ylece oturma eylemi yapan ailelerden 13'\u00fc, evlatlar\u0131na kavu\u015fmu\u015f oldu. Hacire Akar d\u0131\u015f\u0131ndaki 12 aile, di\u011fer ailelere destek olmak i\u00e7in oturma eylemine devam ediyor.2011 y\u0131l\u0131nda ka\u00e7\u0131r\u0131ld\u0131\u011f\u0131n\u0131 belirtti\u011fi o\u011flu Mehmet i\u00e7in 12 Eyl\u00fcl 2019'dan beri eylemini s\u00fcrd\u00fcren Diyarbak\u0131rl\u0131 \u00d6mer Tokay, \"2011'de o\u011flumu piknik amac\u0131yla kand\u0131rarak da\u011fa g\u00f6t\u00fcrd\u00fcler. S\u0131rt\u0131 kuvvetli olanlar\u0131n \u00e7ocuklar\u0131n\u0131 getirdiler, fakir fukaran\u0131n \u00e7ocuklar\u0131n\u0131 b\u0131rakmad\u0131lar. Koronavir\u00fcse kar\u015f\u0131 burada sosyal mesafemizi koruyarak, eylemimize devam ediyoruz. O\u011flum Mehmet, beni duyuyorsan gel; askerimize, polisimize teslim ol. 13 ki\u015fi ka\u00e7\u0131p geldi, hepsi anne ve babas\u0131na kavu\u015ftu. Annen, baban ve 2 karde\u015fin de seni bekliyor. Bizi seviyorsan sen de ka\u00e7\u0131p teslim ol\" diye konu\u015ftu.\n\nG\u00d6R\u00dcNT\u00dc D\u00d6K\u00dcM\u00dc-------HDP il binas\u0131Ailelerin bekleyi\u015fi\u00d6mer Tokay'\u0131n konu\u015fmas\u0131\n\nGenel ve detay g\u00f6r\u00fcnt\u00fcler\n\nHaber-Kamera: Mehmet Mucahit CEYLAN, Nurettin F\u0130DANCAN/D\u0130YARBAKIR,\n\n=======================\n\nKaynak: DHA", "keywords": [], "meta_keywords": ["Koronavir\u00fcs", "K\u00fctahya", "Polis", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "K\u00fctahya'da ka\u00e7ak maske operasyonu: 3 g\u00f6zalt\u0131K\u00dcTAHYA'da d\u00fczenlenen operasyonlarda ka\u00e7ak 5 bin 500 cerrahi maske ile bin 300 eldiven ve dezenfektan ele ge\u00e7irildi, 3 \u015f\u00fcpheli g\u00f6zalt\u0131na al\u0131nd\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "K\u00fctahya'da ka\u00e7ak maske operasyonu: 3 g\u00f6zalt\u0131K\u00dcTAHYA'da d\u00fczenlenen operasyonlarda ka\u00e7ak 5 bin 500 cerrahi maske ile bin 300 eldiven ve dezenfektan ele ge\u00e7irildi, 3 \u015f\u00fcpheli g\u00f6zalt\u0131na al\u0131nd\u0131.", "keywords": "Koronavir\u00fcs, K\u00fctahya, Polis, G\u00fcncel", "image": "https://foto.haberler.com/haber/2020/04/07/dha-yurt-bulteni-6-13096109_local.jpg", "robots": "index, follow", "medium": "news", "dateCreated": "2020-04-07T12:05:00+03:00", "dateUpdated": "2020-04-07T12:05:00+03:00", "msapplication-starturl": "https://www.haberler.com", "article": {"id": 13096109, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Koronavir\u00fcs, K\u00fctahya, Polis, G\u00fcncel"}, "og": {"url": "https://www.haberler.com/koronaviruse-yakalandigini-zannetti-akrep-soktugu-13095998-haberi/", "site_name": "Haberler.com", "locale": "tr_TR", "type": "article", "title": "DHA YURT B\u00dcLTEN\u0130 - 6", "description": "K\u00fctahya'da ka\u00e7ak maske operasyonu: 3 g\u00f6zalt\u0131K\u00dcTAHYA'da d\u00fczenlenen operasyonlarda ka\u00e7ak 5 bin 500 cerrahi maske ile bin 300 eldiven ve dezenfektan ele ge\u00e7irildi, 3 \u015f\u00fcpheli g\u00f6zalt\u0131na al\u0131nd\u0131.", "image": {"identifier": "https://foto.haberler.com/haber/2020/04/07/dha-yurt-bulteni-6-13096109_local.jpg", "secure_url": "https://foto.haberler.com/haber/2020/04/07/dha-yurt-bulteni-6-13096109_local.jpg", "width": 640, "height": 359}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/koronaviruse-yakalandigini-zannetti-akrep-soktugu-13095998-haberi/", "card": "summary_large_image", "site": "Haberler", "title": "DHA YURT B\u00dcLTEN\u0130 - 6", "description": "K\u00fctahya'da ka\u00e7ak maske operasyonu: 3 g\u00f6zalt\u0131K\u00dcTAHYA'da d\u00fczenlenen operasyonlarda ka\u00e7ak 5 bin 500 cerrahi maske ile bin 300 eldiven ve dezenfektan ele ge\u00e7irildi, 3 \u015f\u00fcpheli g\u00f6zalt\u0131na al\u0131nd\u0131.", "image": "https://foto.haberler.com/haber/2020/04/07/dha-yurt-bulteni-6-13096109_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/koronaviruse-yakalandigini-zannetti-akrep-soktugu-13095998-haberi/"}