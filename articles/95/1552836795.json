{"source_url": "https://www.sabah.com.tr", "url": "https://www.sabah.com.tr/gundem/2020/03/19/baskan-erdogan-100-milyarlik-paketi-aciklamisti-dikkat-ceken-yorum-boyle-bir-paket-hicbir-yerde-yok", "title": "Ba\u015fkan Erdo\u011fan 100 milyarl\u0131k paketi a\u00e7\u0131klam\u0131\u015ft\u0131! Dikkat \u00e7eken yorum: B\u00f6yle bir paket hi\u00e7bir yerde yok!", "top_image": "https://iasbh.tmgrup.com.tr/c53f79/650/344/0/37/600/351?u=https://isbh.tmgrup.com.tr/sbh/2020/03/19/baskan-erdogan-100-milyarlik-paketi-aciklamisti-dikkat-ceken-yorum-boyle-bir-paket-hicbir-yerde-yok-1584601839438.jpg", "meta_img": "https://iasbh.tmgrup.com.tr/c53f79/650/344/0/37/600/351?u=https://isbh.tmgrup.com.tr/sbh/2020/03/19/baskan-erdogan-100-milyarlik-paketi-aciklamisti-dikkat-ceken-yorum-boyle-bir-paket-hicbir-yerde-yok-1584601839438.jpg", "images": ["https://isbh.tmgrup.com.tr/sbh/site/v3/i/htop-logo-sabahspor.png", "https://isbh.tmgrup.com.tr/sbh/site/v3/i/htop-logo-sofra.png", "https://isbh.tmgrup.com.tr/sbh/site/v3/i/television-v2.svg", "https://isbh.tmgrup.com.tr/sbh/site/v3/i/ztk-2.png", "https://isbh.tmgrup.com.tr/sbh/site/v3/i/htop-logo-sadecekadin.png", "https://isbh.tmgrup.com.tr/sbh/site/v3/i/htop-logo-bugunkusabah.png", "https://d5nxst8fruw4z.cloudfront.net/atrk.gif?account=brl/k1aoqAD25T", "https://isbh.tmgrup.com.tr/sbh/site/v3/i/htop-logo-otohaber.png", "https://www.facebook.com/tr?id=2230124817313601&ev=PageView&noscript=1", "https://isbh.tmgrup.com.tr/sbh/site/v3/i/htop-logo-gunaydin.png", "https://i.tmgrup.com.tr/i/i.gif", "https://isbh.tmgrup.com.tr/sbh/site/v3/i/ztk-1.png", "https://iasbh.tmgrup.com.tr/c53f79/650/344/0/37/600/351?u=https://isbh.tmgrup.com.tr/sbh/2020/03/19/baskan-erdogan-100-milyarlik-paketi-aciklamisti-dikkat-ceken-yorum-boyle-bir-paket-hicbir-yerde-yok-1584601839438.jpg", "https://isbh.tmgrup.com.tr/sbh/site/v3/i/sabah-logo-170x71.png", "https://isbh.tmgrup.com.tr/sbh/site/v3/i/htop-logo-sabahvideo.png", "https://iasbh.tmgrup.com.tr/a088a3/752/395/0/37/600/352?u=https://isbh.tmgrup.com.tr/sbh/2020/03/19/baskan-erdogan-100-milyarlik-paketi-aciklamisti-dikkat-ceken-yorum-boyle-bir-paket-hicbir-yerde-yok-1584601839438.jpg", "https://isbh.tmgrup.com.tr/sbh/site/v3/i/htop-logo-apara.png", "https://isbh.tmgrup.com.tr/sbh/site/v3/i/htop-logo-memurlar.png"], "movies": [], "text": "\u00c7in'in Vuhan \u015fehrinde ortaya \u00e7\u0131kan ve d\u00fcnyan\u0131n bir\u00e7ok \u00fclkesine yay\u0131lan Koronavir\u00fcs ile ilgili T\u00fcrkiye'nin verdi\u011fi m\u00fccadele \u00fczerine a\u00e7\u0131klamalarda bulunan Ayd\u0131n Milletvekili ve AK Parti MKYK \u00dcyesi Metin Yavuz, Cumhurba\u015fkan\u0131 Recep Tayyip Erdo\u011fan ba\u015fkanl\u0131\u011f\u0131nda al\u0131nan tedbirler ile T\u00fcrkiye'nin bu s\u0131k\u0131nt\u0131y\u0131 da en az zararla atlataca\u011f\u0131n\u0131 belirtti.\n\nSon olarak d\u00fcn \u00c7ankaya K\u00f6\u015fk\u00fcnde ger\u00e7ekle\u015ftirilen Koronavir\u00fcsle M\u00fccadele E\u015fg\u00fcd\u00fcm Toplant\u0131s\u0131'nda ekonomik \u00f6nlemler \u00fczerine al\u0131nan yeni kararlar\u0131n ekonomik istikrara b\u00fcy\u00fck fayda sa\u011flayaca\u011f\u0131n\u0131 belirten AK Partili Yavuz, ''\u0130nsan\u0131 ya\u015fat ki devlet ya\u015fas\u0131n k\u00fclt\u00fcr\u00fcne sahip olan h\u00fck\u00fcmetimiz, devreye sokaca\u011f\u0131 bu yeni paket ile vatanda\u015f\u0131n\u0131n yan\u0131nda oldu\u011funu bir kez daha g\u00f6stermi\u015f ve t\u00fcm d\u00fcnya ya bir kez daha \u00f6rnek olmu\u015ftur. Ba\u015fkan Erdo\u011fan'a ve t\u00fcm kadrolar\u0131na ne kadar te\u015fekk\u00fcr etsek azd\u0131r. \u0130lk olarak 2019 Aral\u0131k ay\u0131nda \u00c7in'in Vuhan \u015fehrinde tespit edilen Koronavir\u00fcs, Tayland, Japonya ve Amerika'dan sonra, Avrupa'da ilk olarak 27 Ocak'ta Fransa'da tespit edildi. \u015eubat ay\u0131 ba\u015f\u0131nda \u00c7in'de \u00f6l\u00fcmler h\u0131zla artarken; Avustralya, Kanada, Almanya, Birle\u015fik Arap Emirli\u011fi, Vietnam, Filipinler gibi \u00fclkelerden de yeni vaka haberleri gelmeye ba\u015flad\u0131. Koronavir\u00fcs, \u015eubat ay\u0131n\u0131n son haftas\u0131na girildi\u011finde G\u00fcney Asya'dan Kuzey Avrupa'ya kadar geni\u015f bir alan\u0131 etkisi alt\u0131na alm\u0131\u015ft\u0131. Pek \u00e7ok \u00fclke s\u0131n\u0131rlar\u0131n\u0131 insan trafi\u011fine kapatmaya y\u00f6nelik tedbirler ald\u0131. Ba\u015fkan Erdo\u011fan liderli\u011finde olu\u015fturulan operasyon merkezi ve Bilim Kurulu ile T\u00fcrkiye, bu geli\u015fmeleri en ba\u015f\u0131ndan itibaren yak\u0131ndan takip etmi\u015f ve gereken tedbirlerini de s\u00fcratle alarak hayata ge\u00e7irmi\u015ftir.'' dedi.\n\n\n\n14 G\u00dcN KURALI VURGUSU\n\nYurt d\u0131\u015f\u0131ndan gelen vatanda\u015flar\u0131n olas\u0131 Koronavir\u00fcs salg\u0131n\u0131na maruz kalabilme ihtimalleri g\u00f6z \u00f6n\u00fcnde bulundurularak, T\u00fcrkiye'de bu salg\u0131n\u0131n yay\u0131lmas\u0131n\u0131 \u00f6nlemek i\u00e7in getirilen 14 G\u00fcn Kural\u0131n\u0131n \u00f6nemine vurgu yapan Yavuz, ''\u00c7in'de ba\u015flayan ve t\u00fcm d\u00fcnyaya yay\u0131lan Koronavir\u00fcs salg\u0131n\u0131nda 18 Mart itibar\u0131yla kadar 7 bin 900'\u00fcn \u00fczerinde ki\u015fi hayat\u0131n\u0131 kaybetti. Vir\u00fcsten etkilenen 198 bini a\u015fk\u0131n ki\u015fiden neredeyse 83 bini iyile\u015fti. D\u00fcnyada en fazla vaka say\u0131s\u0131 \u00c7in'de; ard\u0131ndan \u0130talya ve \u0130spanya geliyor. \u015euan Avrupa'y\u0131 resmen etkisi alt\u0131na alm\u0131\u015f durumda. Bu salg\u0131n\u0131n \u00fclkemiz de yay\u0131lmas\u0131n\u0131 engellemek i\u00e7in bir dizi tedbirler al\u0131nd\u0131.\n\n\u00d6rne\u011fin, 3 \u015eubat'ta \u00c7in'den ba\u015flayarak bu g\u00fcne kadar bir\u00e7ok yabanc\u0131 \u00fclke ile yolcu trafi\u011fini durdurduk. Yabanc\u0131 \u00fclkelerde bulunan vatanda\u015flar\u0131m\u0131z\u0131n yurdumuza d\u00f6n\u00fc\u015flerine izin verilmi\u015f olup, onlara da 14 g\u00fcn evde karantina zorunlulu\u011fu getirdik. Bu karantina s\u00fcreci bu salg\u0131n ile m\u00fccadelemizde ger\u00e7ekten \u00e7ok \u00f6nemli. Bunun yan\u0131 s\u0131ra, okullar\u0131n tatil edilmesi ve uzaktan e\u011fitime ge\u00e7ilmesi, kamu \u00e7al\u0131\u015fanlar\u0131n\u0131n yurt d\u0131\u015f\u0131 g\u00f6revlerinin ertelenmesi, spor m\u00fcsabakalar\u0131n\u0131n seyircisiz oynanmas\u0131, hastanelere ziyaret\u00e7i s\u0131n\u0131rlamas\u0131, kamuda \u00e7al\u0131\u015fan hamilelere, s\u00fct izninde olanlara, engellilere ve 60 ya\u015f \u00fczeri personele 12 g\u00fcn idari izin verilmesi, \u00f6zel kre\u015fleri, g\u00fcnd\u00fcz bak\u0131mevlerini, \u00f6zel \u00e7ocuk kul\u00fcplerinin tatil edilmesi, k\u0131\u015flalardaki askerlerin \u00e7ar\u015f\u0131 izinlerinin ertelenmesi, Ceza-infaz kurumlar\u0131ndaki g\u00f6r\u00fc\u015fler ile nakillere ara verilmesi, tiyatro, sinema, g\u00f6steri merkezi, konser salonu, ni\u015fan/d\u00fc\u011f\u00fcn salonu, \u00e7alg\u0131l\u0131/m\u00fczikli lokanta/kafe, gazino ve bir\u00e7ok mekan\u0131n faaliyetlerini ge\u00e7ici bir s\u00fcreli\u011fine durdurulmas\u0131 ile Koronavir\u00fcs\u00fcn kontrol alt\u0131nda tutulmas\u0131 sa\u011flanm\u0131\u015ft\u0131r.'' dedi.\n\n\"B\u00d6YLE B\u0130R PAKET D\u00dcNYANIN H\u0130\u00c7B\u0130R YER\u0130NDE YOK\"\n\nSalg\u0131n\u0131n yay\u0131lmas\u0131n\u0131n \u00f6nlenmesi ama\u00e7l\u0131 al\u0131nan tedbirlerden dolay\u0131 ekonomik istikrar\u0131n s\u00fcreklili\u011fi a\u00e7\u0131s\u0131ndan yeni bir paket haz\u0131rland\u0131\u011f\u0131n\u0131 ve b\u00f6yle bir uygulaman\u0131n d\u00fcnyan\u0131n hi\u00e7bir \u00fclkesinde yap\u0131lmad\u0131\u011f\u0131n\u0131 belirten Ayd\u0131n Milletvekili ve AK Parti MKYK \u00dcyesi Metin Yavuz, ''Bu s\u00fcreci sa\u011fl\u0131kl\u0131 bir \u015fekilde y\u00fcr\u00fctmek i\u00e7in, d\u00fcn Ba\u015fkan Erdo\u011fan'\u0131n \u00c7ankaya k\u00f6\u015fk\u00fcnde ger\u00e7ekle\u015ftirdi\u011fi Koronavir\u00fcsle M\u00fccadele E\u015fg\u00fcd\u00fcm Toplant\u0131s\u0131'nda ekonomik \u00f6nlemler \u00fczerine yeni kararlar al\u0131nm\u0131\u015ft\u0131r. Ekonomik \u0130stikrar Kalkan\u0131 ad\u0131n\u0131 verdi\u011fimiz bir paketle, Koronavir\u00fcs salg\u0131n\u0131n\u0131n etkilerini azaltmak i\u00e7in toplamda 100 milyar liral\u0131k bir kaynak seti devreye sokulacak. Yeni ekonomik tedbirler paketiyle, Koronavir\u00fcs salg\u0131n\u0131yla ilgili tedbirlerden etkilendi\u011fi i\u00e7in nakit ak\u0131\u015f\u0131 bozulan firmalar\u0131n bankalara olan kredi anapara ve faiz \u00f6demelerini asgari 3 ay \u00f6telenecek ve gerekti\u011finde bunlara ilave finansman deste\u011fi sa\u011flanacak.\n\nEsnaf ve sanatkarlar\u0131n Halkbank'a olan kredi bor\u00e7lar\u0131n\u0131n anapara ve faiz \u00f6demeleri 3 ay s\u00fcreyle ve faizsiz olarak ertelenecek. Kredi Garanti Fonu limitini 25 milyar liradan 50 milyar liraya \u00e7\u0131kartacak, kredilerde \u00f6nceli\u011fi geli\u015fmelerden olumsuz etkilendi\u011fi i\u00e7in likidite ihtiyac\u0131 olu\u015fan ve teminat a\u00e7\u0131\u011f\u0131 bulunan firmalar ile KOB\u0130'lere verilecek. Vatanda\u015flar\u0131m\u0131z i\u00e7in uygun ve avantajl\u0131 \u015fartlarda sosyal ama\u00e7l\u0131 kredi paketleri devreye al\u0131nmas\u0131n\u0131 te\u015fvik edilecek. 500 bin liran\u0131n alt\u0131ndaki konutlarda kredilendirilebilir miktar\u0131n\u0131 y\u00fczde 80'den y\u00fczde 90'a \u00e7\u0131kart\u0131lacak ve asgari pe\u015finat\u0131 y\u00fczde 10'a d\u00fc\u015f\u00fcr\u00fclecek. Nisan, May\u0131s ve Haziran aylar\u0131nda temerr\u00fcde d\u00fc\u015fen firmalar\u0131n kredi siciline \"m\u00fccbir sebep\" notu d\u00fc\u015f\u00fclmesi sa\u011flanacak. Asgari \u00fccret deste\u011fi devam ettirilecek. En d\u00fc\u015f\u00fck emekli maa\u015f\u0131 1.500 liraya y\u00fckseltilecek.\n\nEmeklilerin bayram ikramiyesini de Nisan ay\u0131 ba\u015f\u0131nda \u00f6d\u00fcyoruz. Yine emeklilerimizin maa\u015f promosyon \u00f6demeleri de, \u015fubelere gitmelerine gerek kalmaks\u0131z\u0131n, do\u011frudan hesaplar\u0131na yat\u0131r\u0131lacak. Aile, \u00c7al\u0131\u015fma ve Sosyal Politikalar Bakanl\u0131\u011f\u0131m\u0131z\u0131n belirledi\u011fi kriterlere g\u00f6re ihtiya\u00e7 sahibi ailelere yap\u0131lacak nakdi yard\u0131mlar i\u00e7in ilave 2 milyar liral\u0131k bir kaynak ayr\u0131lacak.\n\nTek ba\u015f\u0131na ya\u015fayan 80 ya\u015f \u00fcst\u00fc ya\u015fl\u0131lar\u0131m\u0131z i\u00e7in, sosyal hizmet ve evde sa\u011fl\u0131k hizmetlerinden olu\u015fan periyodik takip program\u0131 da devreye girecek. Ekonomik istikrar\u0131n s\u00fcreklili\u011fi bak\u0131m\u0131ndan b\u00f6yle bir paket d\u00fcnyan\u0131n hi\u00e7bir \u00fclkesinde uygulanmad\u0131. Ba\u015fkan Erdo\u011fan liderli\u011findeki T\u00fcrkiye yine t\u00fcm d\u00fcnya ya \u00f6rnek olmu\u015ftur.'' dedi.\n\n\n\n\"20 B\u0130N YEN\u0130 \u00d6\u011eRETMEN ATAMASI HAYIRLI OLSUN\"\n\nMilli E\u011fitim Bakanl\u0131\u011f\u0131 taraf\u0131ndan d\u00fcn ger\u00e7ekle\u015ftirilen 20 bin s\u00f6zle\u015fmeli \u00f6\u011fretmen atamas\u0131na da de\u011finen Ayd\u0131n Milletvekili ve AK Parti MKYK \u00dcyesi Metin Yavuz, ''Ba\u015fkan Erdo\u011fan liderli\u011finde devletimiz i\u015f ve i\u015flemini hi\u00e7bir zaman aksatmaz. Bak\u0131n d\u00fcn Milli E\u011fitim Bakanl\u0131\u011f\u0131m\u0131zca, 79 farkl\u0131 alanda 69 ilimize 19 bin 921 \u00f6\u011fretmenimizin atamas\u0131 yap\u0131ld\u0131. Atama sonu\u00e7lar\u0131 'e-devlet' ve 'personel.meb.gov.tr' adresinden \u00f6\u011frenilebilecek. Hay\u0131rl\u0131 ve u\u011furlu olsun in\u015fallah'' ifadelerini kulland\u0131.", "keywords": [], "meta_keywords": [""], "tags": ["AK Parti", "Ba\u015fkan Erdo\u011fan"], "authors": [], "publish_date": "Thu Mar 19 00:00:00 2020", "summary": "", "article_html": "", "meta_description": "", "meta_lang": "tr", "meta_favicon": "https://isbh.tmgrup.com.tr/sbh/site/v3/i/apple-touch-icon.png", "meta_data": {"viewport": "width=device-width, initial-scale=1", "copyright": "Copyright \u00a9 2003-2020, TURKUVAZ HABERLE\u015eME VE YAYINCILIK A.\u015e", "tagCategory": "G\u00fcndem", "fb": {"app_id": 789602864423016, "pages": "114291218610934,127186677347072,789692601086430,844339542262894,258650277494174,209480082851172,149445305115395"}, "Description": "\u00c7in\u2019in Vuhan \u015fehrinde ortaya \u00e7\u0131kan ve d\u00fcnyan\u0131n bir\u00e7ok \u00fclkesine yay\u0131lan Koronavir\u00fcs ile ilgili T\u00fcrkiye\u2019nin verdi\u011fi m\u00fccadele \u00fczerine a\u00e7\u0131klamalarda bulunan Ayd\u0131n Milletvekili ve AK Parti MKYK \u00dcyesi Metin Yavuz, Ekonomik istikrar\u0131n s\u00fcreklili\u011fi bak\u0131m\u0131ndan b\u00f6yle bir paket d\u00fcnyan\u0131n hi\u00e7bir \u00fclkesinde...", "twitter": {"card": "summary_large_image", "site": "@Sabah", "image": "https://iasbh.tmgrup.com.tr/c53f79/650/344/0/37/600/351?u=https://isbh.tmgrup.com.tr/sbh/2020/03/19/baskan-erdogan-100-milyarlik-paketi-aciklamisti-dikkat-ceken-yorum-boyle-bir-paket-hicbir-yerde-yok-1584601839438.jpg", "description": "Haberin devam\u0131...", "title": "Ba\u015fkan Erdo\u011fan 100 milyarl\u0131k paketi a\u00e7\u0131klam\u0131\u015ft\u0131! Dikkat \u00e7eken yorum: B\u00f6yle bir paket hi\u00e7bir yerde yok!", "url": "https://www.sabah.com.tr/gundem/2020/03/19/baskan-erdogan-100-milyarlik-paketi-aciklamisti-dikkat-ceken-yorum-boyle-bir-paket-hicbir-yerde-yok"}, "og": {"title": "Ba\u015fkan Erdo\u011fan 100 milyarl\u0131k paketi a\u00e7\u0131klam\u0131\u015ft\u0131! Dikkat \u00e7eken yorum: B\u00f6yle bir paket hi\u00e7bir yerde yok!", "type": "article", "site_name": "Sabah", "description": "\u00c7in\u2019in Vuhan \u015fehrinde ortaya \u00e7\u0131kan ve d\u00fcnyan\u0131n bir\u00e7ok \u00fclkesine yay\u0131lan Koronavir\u00fcs ile ilgili T\u00fcrkiye\u2019nin verdi\u011fi m\u00fccadele \u00fczerine a\u00e7\u0131klamalarda bulunan Ayd\u0131n Milletvekili ve AK Parti MKYK \u00dcyesi Metin Yavuz, Ekonomik istikrar\u0131n s\u00fcreklili\u011fi bak\u0131m\u0131ndan b\u00f6yle bir paket d\u00fcnyan\u0131n hi\u00e7bir \u00fclkesinde...", "image": {"identifier": "https://iasbh.tmgrup.com.tr/c53f79/650/344/0/37/600/351?u=https://isbh.tmgrup.com.tr/sbh/2020/03/19/baskan-erdogan-100-milyarlik-paketi-aciklamisti-dikkat-ceken-yorum-boyle-bir-paket-hicbir-yerde-yok-1584601839438.jpg", "secure_url": "https://iasbh.tmgrup.com.tr/c53f79/650/344/0/37/600/351?u=https://isbh.tmgrup.com.tr/sbh/2020/03/19/baskan-erdogan-100-milyarlik-paketi-aciklamisti-dikkat-ceken-yorum-boyle-bir-paket-hicbir-yerde-yok-1584601839438.jpg", "width": 650, "height": 344}, "url": "https://www.sabah.com.tr/gundem/2020/03/19/baskan-erdogan-100-milyarlik-paketi-aciklamisti-dikkat-ceken-yorum-boyle-bir-paket-hicbir-yerde-yok"}, "tagContentType": "haber"}, "canonical_link": "https://www.sabah.com.tr/gundem/2020/03/19/baskan-erdogan-100-milyarlik-paketi-aciklamisti-dikkat-ceken-yorum-boyle-bir-paket-hicbir-yerde-yok"}