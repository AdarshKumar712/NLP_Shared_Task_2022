{"source_url": "https://www.haberler.com", "url": "https://www.haberler.com/2020-de-gerceklesmeyen-bir-bu-kalmisti-dunyaya-13074507-haberi/", "title": "Nijerya'da infilak eden kamyon, \"Meteor d\u00fc\u015ft\u00fc\" s\u00f6ylentilerine sebep oldu", "top_image": "https://foto.haberler.com/haber/2020/04/01/2020-de-gerceklesmeyen-bir-bu-kalmisti-dunyaya-13074507_5344_o.jpg", "meta_img": "https://foto.haberler.com/haber/2020/04/01/2020-de-gerceklesmeyen-bir-bu-kalmisti-dunyaya-13074507_5344_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://mc.yandex.ru/watch/14231362", "https://foto.haberler.com/haber/2020/04/01/2020-de-gerceklesmeyen-bir-bu-kalmisti-dunyaya-13074507_5344_o.jpg", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://foto.haberler.com/haber/2020/04/01/2020-de-gerceklesmeyen-bir-bu-kalmisti-dunyaya-13074507_3974_m.jpg"], "movies": [], "text": "Nijerya'da infilak eden kamyon, \"Meteor d\u00fc\u015ft\u00fc\" s\u00f6ylentilerine sebep oldu Nijerya'n\u0131n Akure kentinde b\u00fcy\u00fck bir patlama meydana geldi. Patlama sonucu 100'den fazla bina, okul ve kilise y\u0131k\u0131ld\u0131. B\u00f6lge halk\u0131, patlaman\u0131n meteor d\u00fc\u015fmesi nedeniyle olu\u015ftu\u011funu iddia etti ancak patlaman\u0131n infilak eden bir kamyon y\u00fcz\u00fcnden meydana geldi\u011fi k\u0131sa s\u00fcrede anla\u015f\u0131ld\u0131.\n\nNijerya'n\u0131n Ondo eyaletinin ba\u015fkenti Akure'de meydana gelen patlamada 100'den fazla bina, okul, kilise y\u0131k\u0131ld\u0131. Yerel kaynaklar patlaman\u0131n meteor d\u00fc\u015fmesi nedeniyle meydana geldi\u011fini iddia etti. Sosyal medyada yay\u0131nlanan g\u00f6r\u00fcnt\u00fclerde b\u00f6lgede dev bir \u00e7ukurun olu\u015ftu\u011fu g\u00f6r\u00fcld\u00fc.\n\nCumartesi sabah\u0131 Ondo Eyaletinin ba\u015fkenti Akure'de meydana gelen patlamada 100'den fazla bina, okul, kilise y\u0131k\u0131ld\u0131. Akure Havaliman\u0131'na yak\u0131n bir lokasyonda meydana gelen olay, Eleyowo toplulu\u011funun bir\u00e7ok sakinini etkiledi ve b\u00f6lgedeki bir kiliseyi ve bir okulu tamamen yok etti.\n\nYEREL HALKIN \u0130DD\u0130ASI: METEOR D\u00dc\u015eT\u00dc\n\nKilise binas\u0131nda ya\u015fayan bireylerin yaraland\u0131klar\u0131 s\u00f6ylenirken baz\u0131lar\u0131 halk taraf\u0131ndan kurtar\u0131ld\u0131. Bir\u00e7o\u011fu olay\u0131n bomba patlamas\u0131 oldu\u011funu s\u00f6ylerken, di\u011ferleri bunun uzaydan d\u00fcnyay\u0131 y\u0131k\u0131c\u0131 etkilerle vuran bir meteor par\u00e7as\u0131 olmas\u0131 gerekti\u011fini s\u00f6yledi.\n\nB\u00f6lgede olu\u015fan derin \u00e7ukurun, olay\u0131n bir patlama oldu\u011fu iddias\u0131n\u0131 \u00e7\u00fcr\u00fctt\u00fc\u011f\u00fc ileri s\u00fcr\u00fcld\u00fc. Bu nedenle olay\u0131n bir meteor d\u00fc\u015fmesi olabilece\u011fi iddia edildi.\n\nPATLAYICI TA\u015eIYAN KAMYON \u0130NF\u0130LAK ETT\u0130\n\nOlaya ili\u015fkin ger\u00e7ek ise k\u0131sa s\u00fcrede ortaya \u00e7\u0131kt\u0131. Patlay\u0131c\u0131 ta\u015f\u0131yan bir kamyon infilak etti ve yerde dev bir oyuk meydana geldi.", "keywords": [], "meta_keywords": ["Nijerya", "D\u00fcnya"], "tags": [], "authors": [], "publish_date": null, "summary": "", "article_html": "", "meta_description": "Nijerya'n\u0131n Akure kentinde b\u00fcy\u00fck bir patlama meydana geldi. Patlama sonucu 100'den fazla bina, okul ve kilise y\u0131k\u0131ld\u0131. B\u00f6lge halk\u0131, patlaman\u0131n meteor d\u00fc\u015fmesi nedeniyle olu\u015ftu\u011funu iddia etti ancak patlaman\u0131n infilak eden bir kamyon y\u00fcz\u00fcnden meydana geldi\u011fi k\u0131sa s\u00fcrede anla\u015f\u0131ld\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Nijerya'n\u0131n Akure kentinde b\u00fcy\u00fck bir patlama meydana geldi. Patlama sonucu 100'den fazla bina, okul ve kilise y\u0131k\u0131ld\u0131. B\u00f6lge halk\u0131, patlaman\u0131n meteor d\u00fc\u015fmesi nedeniyle olu\u015ftu\u011funu iddia etti ancak patlaman\u0131n infilak eden bir kamyon y\u00fcz\u00fcnden meydana geldi\u011fi k\u0131sa s\u00fcrede anla\u015f\u0131ld\u0131.", "keywords": "Nijerya, D\u00fcnya", "image": "https://foto.haberler.com/haber/2020/04/01/2020-de-gerceklesmeyen-bir-bu-kalmisti-dunyaya-13074507_5344_o.jpg", "robots": "index, follow", "medium": "news", "dateCreated": "2020-04-01T07:58:27+03:00", "dateUpdated": "2020-04-01T09:40:27+03:00", "msapplication-starturl": "https://www.haberler.com", "article": {"id": 13074507, "author": "Hakan Ko\u00e7yi\u011fit, Haberler.com", "section": {"identifier": "dunya", "type": "Detail Page", "list": "dunya"}, "tag": "Nijerya, D\u00fcnya"}, "og": {"url": "https://www.haberler.com/2020-de-gerceklesmeyen-bir-bu-kalmisti-dunyaya-13074507-haberi/", "site_name": "Haberler.com", "locale": "tr_TR", "type": "article", "title": "Nijerya'da infilak eden kamyon, 'Meteor d\u00fc\u015ft\u00fc' s\u00f6ylentilerine sebep oldu", "description": "Nijerya'n\u0131n Akure kentinde b\u00fcy\u00fck bir patlama meydana geldi. Patlama sonucu 100'den fazla bina, okul ve kilise y\u0131k\u0131ld\u0131. B\u00f6lge halk\u0131, patlaman\u0131n meteor d\u00fc\u015fmesi nedeniyle olu\u015ftu\u011funu iddia etti ancak patlaman\u0131n infilak eden bir kamyon y\u00fcz\u00fcnden meydana geldi\u011fi k\u0131sa s\u00fcrede anla\u015f\u0131ld\u0131.", "image": {"identifier": "https://foto.haberler.com/haber/2020/04/01/2020-de-gerceklesmeyen-bir-bu-kalmisti-dunyaya-13074507_5344_o.jpg", "secure_url": "https://foto.haberler.com/haber/2020/04/01/2020-de-gerceklesmeyen-bir-bu-kalmisti-dunyaya-13074507_5344_o.jpg", "width": 640, "height": 361}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/2020-de-gerceklesmeyen-bir-bu-kalmisti-dunyaya-13074507-haberi/", "card": "summary_large_image", "site": "Haberler", "title": "Nijerya'da infilak eden kamyon, 'Meteor d\u00fc\u015ft\u00fc' s\u00f6ylentilerine sebep oldu", "description": "Nijerya'n\u0131n Akure kentinde b\u00fcy\u00fck bir patlama meydana geldi. Patlama sonucu 100'den fazla bina, okul ve kilise y\u0131k\u0131ld\u0131. B\u00f6lge halk\u0131, patlaman\u0131n meteor d\u00fc\u015fmesi nedeniyle olu\u015ftu\u011funu iddia etti ancak patlaman\u0131n infilak eden bir kamyon y\u00fcz\u00fcnden meydana geldi\u011fi k\u0131sa s\u00fcrede anla\u015f\u0131ld\u0131.", "image": "https://foto.haberler.com/haber/2020/04/01/2020-de-gerceklesmeyen-bir-bu-kalmisti-dunyaya-13074507_5344_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/2020-de-gerceklesmeyen-bir-bu-kalmisti-dunyaya-13074507-haberi/"}