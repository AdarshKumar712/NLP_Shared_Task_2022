{"source_url": "https://www.turkiyegazetesi.com.tr", "url": "https://www.turkiyegazetesi.com.tr/dunya/710106.aspx", "title": "Almanya seyahat uyar\u0131lar\u0131n\u0131 31 A\u011fustos'a kadar uzatt\u0131", "top_image": "https://icdn.turkiyegazetesi.com.tr/images/anamanset/2020_06/almanya-seyahat-uyarilarini-31-agustos-a-kadar-uzatti-1591791955.jpg", "meta_img": "https://icdn.turkiyegazetesi.com.tr/images/anamanset/2020_06/almanya-seyahat-uyarilarini-31-agustos-a-kadar-uzatti-1591791955.jpg", "images": ["https://icdn.turkiyegazetesi.com.tr/images/videolar/2020_06/dugunden-evlerine-donen-cift-coken-tavanla-hayatlarinin-sokunu-yasadi-1592038923.jpg", "https://icdn.turkiyegazetesi.com.tr/images/videolar/2020_06/akilalmaz-hirsizlik-tarladan-dokup-caldilar-1591964843.jpg", "https://icdn.turkiyegazetesi.com.tr/Templates/v1/images/twitter_share.png", "https://icdn.turkiyegazetesi.com.tr/images/albumler/2020_06/orta/paraya-para-demiyor-litresini-40-bin-liradan-satiyor-1592029966.jpg", "https://icdn.turkiyegazetesi.com.tr/images/adidm/add-xl.png", "https://icdn.turkiyegazetesi.com.tr/Templates/v1/images/genel/Dijital_Varliklar_Mavi.png", "https://icdn.turkiyegazetesi.com.tr/images/albumler/2020_06/orta/tam-bir-sifa-deposu-kilosu-bin-liradan-alici-buluyor-1592029279.jpg", "https://icdn.turkiyegazetesi.com.tr/Templates/v1/images/facebook_share.png", "https://icdn.turkiyegazetesi.com.tr/Templates/v1/images/yorum.png", "https://b.scorecardresearch.com/p?c1=2&c2=19343104&cv=2.0&cj=1", "https://icdn.turkiyegazetesi.com.tr/images/anamanset/2020_06/almanya-seyahat-uyarilarini-31-agustos-a-kadar-uzatti-1591791955.jpg", "https://icdn.turkiyegazetesi.com.tr/images/albumler/2020_06/orta/koronanin-basladigi-ulkeden-soke-eden-haber-yeniden-basladi-1592031053.jpg", "https://icdn.turkiyegazetesi.com.tr/images/haberler/2020_06/buyuk/almanya-seyahat-uyarilarini-31-agustos-a-kadar-uzatti-1591791954.jpg", "https://icdn.turkiyegazetesi.com.tr/Templates/v1/images/genel/t-icon.png", "https://icdn.turkiyegazetesi.com.tr/Templates/v1/images/logo.png", "https://icdn.turkiyegazetesi.com.tr/images/videolar/2020_06/sultanbeyli-de-iki-binanin-catisinda-cikan-yangin-buyuk-panige-neden-oldu-1592039160.jpg", "https://d5nxst8fruw4z.cloudfront.net/atrk.gif?account=brRyo1IWx810Y8"], "movies": [], "text": "T\u00fcrkiye Gazetesi\n\nT\u00fcrkiye Gazetesi\n\nAlmanya korona salg\u0131n\u0131 nedeniyle 26 AB \u00fcyesi \u00fclke, \u0130ngiltere ve Schengen s\u0131n\u0131rlar\u0131 i\u00e7indeki \u0130zlanda, Norve\u00e7, \u0130svi\u00e7re ve Liechtenstein gibi 31 \u00fclkenin d\u0131\u015f\u0131nda 160'dan fazla \u00fclkeye olan seyahat uyar\u0131s\u0131n\u0131 31 A\u011fustos'a kadar uzatt\u0131\u011f\u0131n\u0131 a\u00e7\u0131klad\u0131.\n\nAlmanya Bakanlar Kurulu'nda al\u0131nan karara g\u00f6re, belirli kriterleri kar\u015f\u0131layan \u00fclkeler i\u00e7in de seyahat uyar\u0131lar\u0131 istisnai olarak kald\u0131r\u0131labilir. Alman Bakanlar Kurulunun a\u00e7\u0131klamas\u0131 ard\u0131ndan Alman medyas\u0131, 160'dan fazla \u00fclkeye uygulanan seyahat uyar\u0131s\u0131nda T\u00fcrkiye'nin de oldu\u011fu, T\u00fcrkiye'ye d\u00f6n\u00fck uyar\u0131n\u0131n kald\u0131r\u0131lmas\u0131 i\u00e7in Cumhurba\u015fkan\u0131 Recep Tayyip Erdo\u011fan ile Almanya Ba\u015fbakan\u0131 Angela Merkel\u2019in bu hafta i\u00e7inde telefonda g\u00f6r\u00fc\u015fece\u011fini yazd\u0131. Cumhurba\u015fkan\u0131 Erdo\u011fan\u2019\u0131n bu g\u00f6r\u00fc\u015fmede T\u00fcrkiye i\u00e7in seyahat uyar\u0131s\u0131n\u0131n kald\u0131r\u0131lmas\u0131n\u0131 talep edece\u011fi ifade edildi.\n\nAlmanya, Avrupa Birli\u011fi d\u0131\u015f\u0131nda kalan \u00fclkelere seyahat uyar\u0131s\u0131n\u0131 kald\u0131rmak i\u00e7in, ilgili \u00fclkelerdeki enfeksiyon rakamlar\u0131n\u0131n yeterli \u00f6l\u00e7\u00fcde kontrol alt\u0131na al\u0131nm\u0131\u015f olmas\u0131, sa\u011fl\u0131k sisteminin i\u015flerli\u011fi, test kapasitelerinin yeterlili\u011fi, hijyen kurallar\u0131, geri d\u00f6n\u00fc\u015f imkanlar\u0131 ve turistlerin g\u00fcvenli\u011fi gibi kriterleri kontrol edecek.", "keywords": [], "meta_keywords": ["Almanya", "seyahat uyar\u0131s\u0131", "koronavir\u00fcs", "covid-19"], "tags": [], "authors": [], "publish_date": null, "summary": "", "article_html": "", "meta_description": "Almanya, 160'dan fazla \u00fclkeye olan seyahat uyar\u0131s\u0131n\u0131 31 A\u011fustos'a kadar uzatt\u0131.", "meta_lang": "tr", "meta_favicon": "https://icdn.turkiyegazetesi.com.tr/Templates/v1/images/favicon.ico", "meta_data": {"language": "Turkish", "apple-itunes-app": "app-id=469821641", "yandex-verification": "43503681e1015f97", "description": "Almanya, 160'dan fazla \u00fclkeye olan seyahat uyar\u0131s\u0131n\u0131 31 A\u011fustos'a kadar uzatt\u0131.", "keywords": "Almanya, seyahat uyar\u0131s\u0131, koronavir\u00fcs, covid-19", "twitter": {"card": "summary_large_image", "site": "@turkiyegazetesi", "creator": "@turkiyegazetesi", "title": "Almanya seyahat uyar\u0131lar\u0131n\u0131 31 A\u011fustos'a kadar uzatt\u0131", "description": "", "image": "https://icdn.turkiyegazetesi.com.tr/images/anamanset/2020_06/almanya-seyahat-uyarilarini-31-agustos-a-kadar-uzatti-1591791955.jpg", "url": "https://www.turkiyegazetesi.com.tr/dunya/710106.aspx"}, "og": {"type": "Article", "title": "Almanya seyahat uyar\u0131lar\u0131n\u0131 31 A\u011fustos'a kadar uzatt\u0131", "url": "https://www.turkiyegazetesi.com.tr/dunya/710106.aspx", "locale": "tr_TR", "site_name": "turkiyegazetesi.com.tr", "description": "", "image": "https://icdn.turkiyegazetesi.com.tr/images/anamanset/2020_06/almanya-seyahat-uyarilarini-31-agustos-a-kadar-uzatti-1591791955.jpg"}, "fb": {"app_id": 966242223397117}, "Rating": "General"}, "canonical_link": "https://www.turkiyegazetesi.com.tr/dunya/710106.aspx"}