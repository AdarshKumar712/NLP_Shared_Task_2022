{"source_url": "https://web.archive.org", "url": "https://web.archive.org/web/20220303042112id_/https://biznes.wprost.pl/gospodarka/10329843/pit-2020-czy-mozna-rozliczyc-pit-2020-1-czerwca.html", "title": "Czy za rozlicznie PIT-u 1 czerwca grozi grzywna?", "top_image": "https://img.wprost.pl/img/dochod/c6/e5/6af3f7d6fc122d20971b2bd1d6be.jpeg", "meta_img": "https://img.wprost.pl/img/dochod/c6/e5/6af3f7d6fc122d20971b2bd1d6be.jpeg", "images": ["https://img.wprost.pl/_i/pixel.png", "https://web.archive.org/_i/pusty.png", "https://www.facebook.com/tr?id=534361764150757&ev=PageView&noscript=1", "https://img.wprost.pl/img/dochod/58/aa/e19a2bb56cc850a6a477ca711564.jpeg", "https://img.wprost.pl/img/dochod/c6/e5/6af3f7d6fc122d20971b2bd1d6be.jpeg", "https://img.wprost.pl/wprost-LP-25lat/_i/logo-wprost-25-lat-online-01.png"], "movies": [], "text": "Koronawirus wprowadzi\u0142 zamieszanie w podatkach w tym roku. W zwi\u0105zku z pandemi\u0105 wyd\u0142u\u017cono czas na rozliczenie si\u0119 ze skarb\u00f3wk\u0105. Nowy termin to 31 maja. Jednak tego dnia jest niedziela, dlatego urz\u0119dy skarbowe w ca\u0142ym kraju nie zamierzaj\u0105 kara\u0107 tych podatnik\u00f3w, kt\u00f3rzy zrobi\u0105 to 1 czerwca. Dodatkowy dzie\u0144 \u2013 wynikaj\u0105cy z uk\u0142adu kalendarza \u2013 jest jednak naprawd\u0119 ostatecznym dniem rozliczenia.\n\nPrzypomnijmy, \u017ce tegoroczne podatki mog\u0105 by\u0107 rozliczone automatycznie, jak zesz\u0142oroczne. Kto nie z\u0142o\u017cy deklaracji, zrobi to za niego urz\u0105d skarbowy. Je\u015bli jednak chce skorzysta\u0107 z ulg, ma r\u00f3wnie\u017c czas do 31 maja, \u017ceby dokona\u0107 niezb\u0119dnej korekty (deklaracje PIT-37 i PIT-38 zosta\u0142y ju\u017c z\u0142o\u017cone automatycznie). Bior\u0105c pod uwag\u0119, jak wy\u017cej, \u017ce 31 maja to niedziela, mo\u017ce to zrobi\u0107 1 czerwca bez ryzyka ukarania grzywn\u0105.\n\nNowy termin rozliczenia podatk\u00f3w \u2013 przypomnijmy, 31 maja, ale za rozliczenie 1 czerwca kar nie b\u0119dzie \u2013 dotyczy wszystkich podatnik\u00f3w, kt\u00f3rzy rozliczaj\u0105 si\u0119 na formularzach (rozliczenia PIT-36, PIT-36L i PIT-39 trzeba zatwierdzi\u0107 r\u0119cznie): PIT-36, PIT-36L, PIT-37, PIT-38 i PIT-39.\n\nPrzypominamy te\u017c list\u0119 obowi\u0105zuj\u0105cych ulg. S\u0105 to:\n\nUlga na internet,\n\n\n\nUlga na dziecko,\n\n\n\nSk\u0142adki ZUS, zdrowotne, emerytalne (IKZE),\n\n\n\nSk\u0142adki zdrowotne,\n\n\n\nUlga dla krwiodawc\u00f3w,\n\n\n\nDarowizny na cele szlachetne b\u0105d\u017a cele kultu religijnego,\n\n\n\nUlgi dla niepe\u0142nosprawnych,\n\n\n\nUlga dla m\u0142odych poni\u017cej 26. roku \u017cycia,\n\n\n\nUlga termomodernizacyjna,\n\n\n\nOdliczanie darowizny na cele edukacji zawodowej.\n\n\n\nCzytaj te\u017c:\n\n\u201eBonu turystycznego\u201d w proponowanej formie nie b\u0119dzie? Bran\u017ca wcale go nie chceCzytaj te\u017c:\n\nBon turystyczny dla wszystkich \u2013 apeluje rzecznik ma\u0142ych i \u015brednich przedsi\u0119biorstw", "keywords": [], "meta_keywords": ["PIT 2020", "rozliczenie", "podatki", "skarb\u00f3wka", "Marcin Klimkowski", "Gospodarka", "Firmy i rynki", "Finanse i inwestycje", "wprost"], "tags": ["Energetyka", "Finanse i inwestycje", "Gospodarka", "Kursy walut", "29 maja 2020 , 13:18", "Przemys\u0142", "Rolnictwo", "Susza", "Infrastruktura", "WPROST.pl", "Transport", "Firmy i rynki"], "authors": ["Marcin Klimkowski", "Opracowa\u0142"], "publish_date": "Fri May 29 13:18:00 2020", "summary": "", "article_html": "", "meta_description": "Tegoroczny termin rozliczenia podatk\u00f3w zosta\u0142 co prawda wyd\u0142u\u017cony, przez pandemi\u0119 koronawirusa SARS-CoV-2, wywo\u0142uj\u0105cego chorob\u0119 COVID-19, ale jednak...", "meta_lang": "pl", "meta_favicon": "https://biznes.wprost.pl/wprost/_i/icons/wprost-favicon-02-128x128.png", "meta_data": {"description": "Tegoroczny termin rozliczenia podatk\u00f3w zosta\u0142 co prawda wyd\u0142u\u017cony, przez pandemi\u0119 koronawirusa SARS-CoV-2, wywo\u0142uj\u0105cego chorob\u0119 COVID-19, ale jednak...", "keywords": "PIT 2020, rozliczenie, podatki, skarb\u00f3wka, Marcin Klimkowski, Gospodarka, Firmy i rynki, Finanse i inwestycje, wprost", "robots": "index,follow,max-image-preview:large", "viewport": "width=device-width, initial-scale=1, minimum-scale=1, user-scalable=yes", "theme-color": "#2A70B3", "application-name": "Biznes Wprost", "msapplication-tooltip": "Biznes Wprost", "msapplication-TileColor": "#01AAAD", "msapplication-wide310x150logo": "https://biznes.wprost.pl/wprost/_i/icons/wprost-favicon-02-310x150.png", "msapplication-square70x70logo": "https://biznes.wprost.pl/wprost/_i/icons/wprost-favicon-02-70x70.png", "msapplication-square150x150logo": "https://biznes.wprost.pl/wprost/_i/icons/wprost-favicon-02-150x150.png", "msapplication-square310x310logo": "https://biznes.wprost.pl/wprost/_i/icons/wprost-favicon-02-310x310.png", "HandheldFriendly": "true", "apple-mobile-web-app-capable": "true", "apple-mobile-web-app-status-bar-style": "black", "DC.title": "Czy za rozlicznie PIT-u 1 czerwca grozi grzywna?", "DC.subject": "Biznes Wprost", "DC.description": "Tegoroczny termin rozliczenia podatk\u00f3w zosta\u0142 co prawda wyd\u0142u\u017cony, przez pandemi\u0119 koronawirusa SARS-CoV-2, wywo\u0142uj\u0105cego chorob\u0119 COVID-19, ale jednak PIT za 2019 rok z\u0142o\u017cy\u0107 trzeba. Czy brak rozliczenia do ko\u0144ca dnia 31 maja maja grozi grzywn\u0105?", "DC.identifier": "https://biznes.wprost.pl/10329843", "DC.date": "2020-05-29", "DC.type": "Text", "DC.creator": "Marcin Klimkowski", "DC.publisher": "Marcin Klimkowski", "twitter": {"card": "summary_large_image", "site": "@TygodnikWPROST", "url": "https://biznes.wprost.pl/gospodarka/10329843/pit-2020-czy-mozna-rozliczyc-pit-2020-1-czerwca.html", "title": "Czy za rozlicznie PIT-u 1 czerwca grozi grzywna?", "description": "Tegoroczny termin rozliczenia podatk\u00f3w zosta\u0142 co prawda wyd\u0142u\u017cony, przez pandemi\u0119 koronawirusa SARS-CoV-2, wywo\u0142uj\u0105cego chorob\u0119 COVID-19, ale jednak PIT za 2019 rok z\u0142o\u017cy\u0107 trzeba. Czy brak rozliczenia do ko\u0144ca dnia 31 maja maja grozi grzywn\u0105?", "image": "https://img.wprost.pl/img/dochod/c6/e5/6af3f7d6fc122d20971b2bd1d6be.jpeg"}, "article": {"published_time": "2020-05-29T13:18:00+02:00", "modified_time": "2020-05-29T13:18:00+02:00"}, "og": {"title": "Czy za rozlicznie PIT-u 1 czerwca grozi grzywna?", "description": "Tegoroczny termin rozliczenia podatk\u00f3w zosta\u0142 co prawda wyd\u0142u\u017cony, przez pandemi\u0119 koronawirusa SARS-CoV-2, wywo\u0142uj\u0105cego chorob\u0119 COVID-19, ale jednak PIT za 2019 rok z\u0142o\u017cy\u0107 trzeba. Czy brak rozliczenia do ko\u0144ca dnia 31 maja maja grozi grzywn\u0105?", "url": "https://biznes.wprost.pl/gospodarka/10329843/pit-2020-czy-mozna-rozliczyc-pit-2020-1-czerwca.html", "image": "https://img.wprost.pl/img/dochod/c6/e5/6af3f7d6fc122d20971b2bd1d6be.jpeg", "type": "article", "site_name": "Biznes Wprost", "locale": "pl_PL", "updated_time": "2020-05-29T13:18:00+02:00"}, "fb": {"app_id": 119818731519670}}, "canonical_link": "https://biznes.wprost.pl/gospodarka/10329843/pit-2020-czy-mozna-rozliczyc-pit-2020-1-czerwca.html"}