{"source_url": "https://www.haberler.com", "url": "https://www.haberler.com/gazetecilere-ozel-agac-dikimi-yapilacak-12799037-haberi/", "title": "Gazetecilere \u00f6zel a\u011fa\u00e7 dikimi yap\u0131lacak", "top_image": "https://foto.haberler.com/haber/2020/01/09/gazetecilere-ozel-agac-dikimi-yapilacak-12799037_amp.jpg", "meta_img": "https://foto.haberler.com/haber/2020/01/09/gazetecilere-ozel-agac-dikimi-yapilacak-12799037_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/google.png", "https://mc.yandex.ru/watch/14231362", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://foto.haberler.com/haber/2020/01/09/gazetecilere-ozel-agac-dikimi-yapilacak-12799037_amp.jpg", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://foto.haberler.com/haber/2020/01/09/gazetecilere-ozel-agac-dikimi-yapilacak-12799037_o.jpg", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "09.01.2020 10:05 | Son G\u00fcncelleme: 09.01.2020 10:09\n\nMelikgazi Belediye Ba\u015fkan\u0131 Dr. Mustafa Palanc\u0131o\u011flu, 10 Ocak \u00c7al\u0131\u015fan Gazeteciler G\u00fcn\u00fc an\u0131s\u0131na Kayseri bas\u0131n mensuplar\u0131na \u00f6zel tahsis edilen a\u011fa\u00e7land\u0131rma alan\u0131nda kurumlar\u0131na \u00f6zel a\u011fa\u00e7 dikimi yap\u0131laca\u011f\u0131n\u0131 s\u00f6yledi.\n\n\n\nErenk\u00f6y Mahallesi, kanal boyunda boylar\u0131 10 ile 12 metre aras\u0131nda de\u011fi\u015fen a\u011fa\u00e7lar\u0131n dikiminin ger\u00e7ekle\u015ftirilece\u011fini belirten Ba\u015fkan Dr. Mustafa Palanc\u0131o\u011flu \"Bas\u0131n mensuplar\u0131n 10 Ocak Gazeteciler G\u00fcn\u00fc'n\u00fc kutluyorum. Bu y\u0131l bas\u0131n kurumlar\u0131 ad\u0131na birer a\u011fa\u00e7 dikimini hep birlikte ger\u00e7ekle\u015ftirece\u011fiz. \u0130limizde yay\u0131n yapan 15 g\u00fcnl\u00fck yerel gazete, 7 yerel televizyonu kanal\u0131, 2 yerel dergi, 3 ajans, temsilci\u011fi bulunan 6 ulusal gazete, 14 radyo, 13 haftal\u0131k veya ayl\u0131k gazete ile internet site ve IP televizyonlar olmak \u00fczere 81 adet kurumlar\u0131 ve kurulu\u015flar\u0131 ad\u0131na a\u011fa\u00e7 dikimi yap\u0131lacakt\u0131r. Bug\u00fcn\u00fcn anlam ve \u00f6nemini bir bak\u0131ma y\u00fczy\u0131llara \u00f6l\u00fcms\u00fcz hale getirece\u011fiz.\" dedi.\n\n\n\nBa\u015fkan Dr. Mustafa Palanc\u0131o\u011flu, a\u011fa\u00e7land\u0131rma \u00e7al\u0131\u015fmas\u0131n\u0131n 10 Ocak 2020 Cuma g\u00fcn\u00fc saat 14.00'te Erenk\u00f6y Mahallesi kanal boyu \u0130\u011fdelidere Caddesi'nde yap\u0131laca\u011f\u0131n\u0131 s\u00f6yledi. - KAYSER\u0130\n\nKaynak: \u0130HA", "keywords": [], "meta_keywords": [""], "tags": ["Gazeteciler G\u00fcn\u00fc", "Mustafa Palanc\u0131o\u011flu", "Kayseri"], "authors": [], "publish_date": null, "summary": "", "article_html": "", "meta_description": "Melikgazi Belediye Ba\u015fkan\u0131 Dr. Mustafa Palanc\u0131o\u011flu, 10 Ocak \u00c7al\u0131\u015fan Gazeteciler G\u00fcn\u00fc an\u0131s\u0131na Kayseri bas\u0131n mensuplar\u0131na \u00f6zel tahsis edilen a\u011fa\u00e7land\u0131rma alan\u0131nda kurumlar\u0131na \u00f6zel a\u011fa\u00e7 dikimi yap\u0131laca\u011f\u0131n\u0131 s\u00f6yledi.", "meta_lang": "tr", "meta_favicon": "/touch-icon-iphone.png", "meta_data": {"description": "Melikgazi Belediye Ba\u015fkan\u0131 Dr. Mustafa Palanc\u0131o\u011flu, 10 Ocak \u00c7al\u0131\u015fan Gazeteciler G\u00fcn\u00fc an\u0131s\u0131na Kayseri bas\u0131n mensuplar\u0131na \u00f6zel tahsis edilen a\u011fa\u00e7land\u0131rma alan\u0131nda kurumlar\u0131na \u00f6zel a\u011fa\u00e7 dikimi yap\u0131laca\u011f\u0131n\u0131 s\u00f6yledi.", "image": "https://foto.haberler.com/haber/2020/01/09/gazetecilere-ozel-agac-dikimi-yapilacak-12799037_amp.jpg", "medium": "news", "dateCreated": "2020-01-09T10:05:00+03:00", "dateUpdated": "2020-01-09T10:09:36+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Gazetecilere \u00f6zel a\u011fa\u00e7 dikimi yap\u0131lacak", "description": "Melikgazi Belediye Ba\u015fkan\u0131 Dr. Mustafa Palanc\u0131o\u011flu, 10 Ocak \u00c7al\u0131\u015fan Gazeteciler G\u00fcn\u00fc an\u0131s\u0131na Kayseri bas\u0131n mensuplar\u0131na \u00f6zel tahsis edilen a\u011fa\u00e7land\u0131rma alan\u0131nda kurumlar\u0131na \u00f6zel a\u011fa\u00e7 dikimi yap\u0131laca\u011f\u0131n\u0131 s\u00f6yledi.", "url": "https://www.haberler.com/gazetecilere-ozel-agac-dikimi-yapilacak-12799037-haberi/", "image": {"identifier": "https://foto.haberler.com/haber/2020/01/09/gazetecilere-ozel-agac-dikimi-yapilacak-12799037_amp.jpg", "secure_url": "https://foto.haberler.com/haber/2020/01/09/gazetecilere-ozel-agac-dikimi-yapilacak-12799037_amp.jpg", "width": 1200, "height": 780}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/gazetecilere-ozel-agac-dikimi-yapilacak-12799037-haberi/"}