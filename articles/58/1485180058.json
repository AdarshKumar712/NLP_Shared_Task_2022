{"source_url": "https://www.haberler.com", "url": "https://www.haberler.com/ayvalipinar-koyunde-icmesuyu-ve-kanalizasyon-hatti-12777514-haberi/", "title": "Ayval\u0131p\u0131nar k\u00f6y\u00fcnde i\u00e7mesuyu ve kanalizasyon hatt\u0131 yenilendi", "top_image": "https://foto.haberler.com/haber/2020/01/02/ayvalipinar-koyunde-icmesuyu-ve-kanalizasyon-12777514_amp.jpg", "meta_img": "https://foto.haberler.com/haber/2020/01/02/ayvalipinar-koyunde-icmesuyu-ve-kanalizasyon-12777514_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/google.png", "https://www.haberler.com/static/images/sosyal/icons/facebook.png", "https://foto.haberler.com/haber/2020/01/02/ayvalipinar-koyunde-icmesuyu-ve-kanalizasyon-12777514_o.jpg", "https://www.haberler.com/static/images/sosyal/icons/whatsapp.png", "https://www.haberler.com/static/images/footer-logo.png", "https://www.haberler.com/static/reklam/advertisement.gif?ads=1", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://foto.haberler.com/haber/2020/01/02/ayvalipinar-koyunde-icmesuyu-ve-kanalizasyon-12777514_amp.jpg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "02.01.2020 11:17 | Son G\u00fcncelleme: 02.01.2020 11:22\n\nAmasya'n\u0131n G\u00f6yn\u00fccek il\u00e7esine ba\u011fl\u0131 Ayval\u0131p\u0131nar k\u00f6y\u00fcnde ger\u00e7ekle\u015ftirilen i\u00e7mesuyu ve kanalizasyon hatt\u0131 \u00e7al\u0131\u015fmalar\u0131 tamamland\u0131.\n\n\n\nAmasya \u0130l \u00d6zel \u0130daresi 2019 y\u0131l\u0131 yat\u0131r\u0131m program\u0131 \u00e7er\u00e7evesinde y\u00fcr\u00fct\u00fclen \u00e7al\u0131\u015fmalar sonucunda, Ayval\u0131p\u0131nar k\u00f6y\u00fcnde kanalizasyon ve i\u00e7mesuyu hatt\u0131 tamamen de\u011fi\u015ferek k\u00f6y\u00fcn alt yap\u0131s\u0131 uzun y\u0131llar hizmet edecek \u015fekilde dayan\u0131kl\u0131 hale getirildi.\n\n\n\nK\u00f6y\u00fcn ekonomik \u00f6mr\u00fcn\u00fc dolduran i\u00e7mesuyu \u015febekesi tamamen de\u011fi\u015ftirilerek yakla\u015f\u0131k 4 bin 300 metre \u00e7e\u015fitli tip ve ebatlarda boru kullan\u0131lmak suretiyle i\u00e7mesuyu sorunu giderilmi\u015f oldu. Ayr\u0131ca 50 metrek\u00fcp i\u00e7mesuyu deposu yap\u0131larak evlere daha sa\u011fl\u0131kl\u0131 i\u00e7mesuyu ula\u015ft\u0131r\u0131ld\u0131. Alt yap\u0131 \u00e7al\u0131\u015fmalar\u0131n\u0131n di\u011fer bir kolu olan kanalizasyon hatt\u0131 ile ilgili olarak da yakla\u015f\u0131k 5 bin 500 metre olan ana hatt\u0131n tamamen de\u011fi\u015ftirilmek suretiyle \u00e7e\u015fitli fosseptik, baca, kapak ve \u00e7atal kullan\u0131larak k\u00f6y daha sa\u011fl\u0131kl\u0131 kanalizasyon alt yap\u0131s\u0131na kavu\u015fmu\u015f oldu.\n\n\n\n\u0130l \u00d6zel \u0130daresi Genel Sekreteri Erdin Acar, \"K\u00f6ylerimizin de \u015fehirlerdeki gibi alt yap\u0131s\u0131n\u0131n sa\u011flam temellere dayand\u0131r\u0131lmas\u0131 i\u00e7in projelerimizi titizlik i\u00e7erisinde s\u00fcrd\u00fcrmekteyiz. K\u00f6ylerde ya\u015fayan vatanda\u015flar\u0131m\u0131z\u0131n tamamlanan bu alt yap\u0131 \u00e7al\u0131\u015fmalar\u0131 ile hem sa\u011fl\u0131kl\u0131 i\u00e7mesuyu hem de kokusuz ve hijyenik kanalizasyon hatlar\u0131na kavu\u015fmas\u0131 sa\u011flanm\u0131\u015f olacakt\u0131r\" ifadelerini kulland\u0131. - AMASYA\n\nKaynak: \u0130HA", "keywords": [], "meta_keywords": [""], "tags": ["Ayval\u0131p\u0131nar", "G\u00f6yn\u00fccek", "Amasya"], "authors": [], "publish_date": null, "summary": "", "article_html": "", "meta_description": "Amasya'n\u0131n G\u00f6yn\u00fccek il\u00e7esine ba\u011fl\u0131 Ayval\u0131p\u0131nar k\u00f6y\u00fcnde ger\u00e7ekle\u015ftirilen i\u00e7mesuyu ve kanalizasyon hatt\u0131 \u00e7al\u0131\u015fmalar\u0131 tamamland\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Amasya'n\u0131n G\u00f6yn\u00fccek il\u00e7esine ba\u011fl\u0131 Ayval\u0131p\u0131nar k\u00f6y\u00fcnde ger\u00e7ekle\u015ftirilen i\u00e7mesuyu ve kanalizasyon hatt\u0131 \u00e7al\u0131\u015fmalar\u0131 tamamland\u0131.", "image": "https://foto.haberler.com/haber/2020/01/02/ayvalipinar-koyunde-icmesuyu-ve-kanalizasyon-12777514_amp.jpg", "medium": "news", "dateCreated": "2020-01-02T11:17:00+03:00", "dateUpdated": "2020-01-02T11:22:38+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Ayval\u0131p\u0131nar k\u00f6y\u00fcnde i\u00e7mesuyu ve kanalizasyon hatt\u0131 yenilendi", "description": "Amasya'n\u0131n G\u00f6yn\u00fccek il\u00e7esine ba\u011fl\u0131 Ayval\u0131p\u0131nar k\u00f6y\u00fcnde ger\u00e7ekle\u015ftirilen i\u00e7mesuyu ve kanalizasyon hatt\u0131 \u00e7al\u0131\u015fmalar\u0131 tamamland\u0131.", "url": "https://www.haberler.com/ayvalipinar-koyunde-icmesuyu-ve-kanalizasyon-hatti-12777514-haberi/", "image": {"identifier": "https://foto.haberler.com/haber/2020/01/02/ayvalipinar-koyunde-icmesuyu-ve-kanalizasyon-12777514_amp.jpg", "secure_url": "https://foto.haberler.com/haber/2020/01/02/ayvalipinar-koyunde-icmesuyu-ve-kanalizasyon-12777514_amp.jpg", "width": 1200, "height": 1700}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/ayvalipinar-koyunde-icmesuyu-ve-kanalizasyon-hatti-12777514-haberi/"}