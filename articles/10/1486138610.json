{"source_url": "https://www.haberler.com", "url": "https://www.haberler.com/canakkale-de-uyusturucu-ve-fuhus-operasyonunda-1-12783613-haberi/", "title": "\u00c7anakkale'de uyu\u015fturucu ve fuhu\u015f operasyonunda 1 tutuklama", "top_image": "https://foto.haberler.com/haber/2020/01/04/canakkale-de-uyusturucu-ve-fuhus-operasyonund-12783613_amp.jpg", "meta_img": "https://foto.haberler.com/haber/2020/01/04/canakkale-de-uyusturucu-ve-fuhus-operasyonund-12783613_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/google.png", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://www.haberler.com/static/images/blank.gif", "https://foto.haberler.com/haber/2020/01/04/canakkale-de-uyusturucu-ve-fuhus-operasyonund-12783613_o.jpg", "https://www.haberler.com/static/images/haberler_logo_vektor.svg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png", "https://foto.haberler.com/haber/2020/01/04/canakkale-de-uyusturucu-ve-fuhus-operasyonund-12783613_amp.jpg"], "movies": [], "text": "04.01.2020 10:09 | Son G\u00fcncelleme: 04.01.2020 10:09\n\n\u00c7ANAKKALE'de jandarma ekiplerince bir i\u015f yerine d\u00fczenlenen uyu\u015fturucu ve fuhu\u015f operasyonunda 1 ki\u015fi tutukland\u0131.\n\n\u0130l Jandarma Komutanl\u0131\u011f\u0131'na ba\u011fl\u0131 ekipler, Yenice il\u00e7esi Kalk\u0131m beldesinde bir i\u015f yerinde zorla fuhu\u015f yapt\u0131r\u0131ld\u0131\u011f\u0131 ve uyu\u015fturucu madde kullan\u0131ld\u0131\u011f\u0131 ihbar\u0131 \u00fczerine harekete ge\u00e7ti. D\u00fczenlenen operasyonda fuhu\u015ftan 9'u yabanc\u0131 uyruklu, 4'\u00fc T\u00fcrk 13 kad\u0131n yakaland\u0131. Ayr\u0131ca i\u015fletme sahibi K.S. ile uyu\u015fturucu kulland\u0131klar\u0131 belirlenen 4 \u015f\u00fcpheli, g\u00f6zalt\u0131na al\u0131nd\u0131. Uyu\u015fturucu kullanan 4 ki\u015fi savc\u0131l\u0131k sorgular\u0131n\u0131n ard\u0131ndan serbest b\u0131rak\u0131ld\u0131. Jandarmadaki i\u015flemlerinin ard\u0131ndan adliyeye sevk edilen i\u015f yeri sahibi K.S. ise tutuklanarak cezaevine g\u00f6nderildi.\n\nKaynak: DHA\n\n\u00d6te yandan yabanc\u0131 uyruklu 9 kad\u0131n, jandarmadaki i\u015flemlerinin ard\u0131ndan Ayvac\u0131k il\u00e7esindeki Yabanc\u0131lar\u0131 Geri G\u00f6nderme Merkezi'ne teslim edildi. 4 T\u00fcrk kad\u0131n ise serbest b\u0131rak\u0131ld\u0131. \u0130\u00e7ki sat\u0131\u015f belgesi olmayan i\u015f yerinde ise 216 \u015fi\u015fe bira, 6 \u015fi\u015fe votka, 8 \u015fi\u015fe rak\u0131, 4 kenevir tohumu, bir miktar esrar, 1,5 litrelik uyu\u015fturucu madde i\u00e7iminde kullan\u0131lan plastik \u015fi\u015fe ele ge\u00e7irildi. \u0130\u015f yerine 26 bin 27 lira idari para cezas\u0131 uyguland\u0131.", "keywords": [], "meta_keywords": [""], "tags": ["jandarma"], "authors": [], "publish_date": null, "summary": "", "article_html": "", "meta_description": "\u00c7ANAKKALE'de jandarma ekiplerince bir i\u015f yerine d\u00fczenlenen uyu\u015fturucu ve fuhu\u015f operasyonunda 1 ki\u015fi tutukland\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "\u00c7ANAKKALE'de jandarma ekiplerince bir i\u015f yerine d\u00fczenlenen uyu\u015fturucu ve fuhu\u015f operasyonunda 1 ki\u015fi tutukland\u0131.", "image": "https://foto.haberler.com/haber/2020/01/04/canakkale-de-uyusturucu-ve-fuhus-operasyonund-12783613_amp.jpg", "medium": "news", "dateCreated": "2020-01-04T10:09:26+03:00", "dateUpdated": "2020-01-04T10:09:32+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "\u00c7anakkale'de uyu\u015fturucu ve fuhu\u015f operasyonunda 1 tutuklama", "description": "\u00c7ANAKKALE'de jandarma ekiplerince bir i\u015f yerine d\u00fczenlenen uyu\u015fturucu ve fuhu\u015f operasyonunda 1 ki\u015fi tutukland\u0131.", "url": "https://www.haberler.com/canakkale-de-uyusturucu-ve-fuhus-operasyonunda-1-12783613-haberi/", "image": {"identifier": "https://foto.haberler.com/haber/2020/01/04/canakkale-de-uyusturucu-ve-fuhus-operasyonund-12783613_amp.jpg", "secure_url": "https://foto.haberler.com/haber/2020/01/04/canakkale-de-uyusturucu-ve-fuhus-operasyonund-12783613_amp.jpg", "width": 1200, "height": 750}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/canakkale-de-uyusturucu-ve-fuhus-operasyonunda-1-12783613-haberi/"}