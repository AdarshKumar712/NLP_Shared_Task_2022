{"source_url": "https://web.archive.org", "url": "https://web.archive.org/web/20211027061248id_/https://www.hedefhalk.com/haber/apaydin-taksi-dolmus-ve-halk-otobusu-fiyatlarina-duzenleme-sart-1628448", "title": "Apayd\u0131n: Taksi, Dolmu\u015f ve Halk Otob\u00fcs\u00fc Fiyatlar\u0131na D\u00fczenleme \u015eart", "top_image": "https://www.hedefhalk.com/images/haberler/8b58bd21817860286605c7b8a35aaca1.jpg", "meta_img": "https://www.hedefhalk.com/images/haberler/8b58bd21817860286605c7b8a35aaca1.jpg", "images": ["https://www.hedefhalk.com/images/kullanicilar/e6bb703c3ad48285061785dc206cb527.jpg", "https://www.hedefhalk.com/images/kullanicilar/4fad08694860a47f0394d62c07036a41.jpg", "https://www.hedefhalk.com/images/kullanicilar/b4ea43d05a50dab38949f6922080331b.jpg", "https://www.hedefhalk.com/images/menu.png", "https://www.hedefhalk.com/images/kullanicilar/645f5fdad2077f7c4c18c37bf70deb36.JPG", "https://www.hedefhalk.com/images/kullanicilar/815c5139812b0d107b04bb58f105eaa1.JPG", "https://www.hedefhalk.com/images/kullanicilar/ca7f1bf3e9dd4493460c55ed9846e517.JPG", "https://www.hedefhalk.com/images/kullanicilar/4137cfe10985904465d983a6b6476a82.jpg", "https://www.hedefhalk.com/images/transparent.gif", "https://www.hedefhalk.com/images/kullanicilar/02f785454fa76553123ec04dc58d50e0.jpg", "https://www.hedefhalk.com/images/kullanicilar/d99e3ddc506bfb96585b761a59081804.jpg", "https://www.hedefhalk.com/images/tn/172c800cabbd4ae606048cfec18cd1d6.jpg", "https://www.hedefhalk.com/images/kullanicilar/6426fb41b156795abfc593941063dc86.JPG", "https://www.hedefhalk.com/images/kullanicilar/37ea53d3a573960b0a70db2181e47c9c.jpg", "https://www.hedefhalk.com/images/kullanicilar/b694dee4a4d8195a31769f219838d7be.jpg", "https://www.hedefhalk.com/images/tn/7a94dbae51fc02ec7218568ffee0fecc.jpg", "https://www.hedefhalk.com/images/kullanicilar/1ac8f3f037f5816801bedf10aca7e345.jpg", "https://www.hedefhalk.com/images/genel/jupiter-haber-yazilimi-logo-1617178056.jpeg", "https://www.hedefhalk.com/assets/frontend/tema8/images/eczane.png", "https://www.hedefhalk.com/images/kullanicilar/41a94947146ea8ceaea56d81c6e582f9.JPG", "https://www.hedefhalk.com/images/haberler/8b58bd21817860286605c7b8a35aaca1.jpg", "https://www.hedefhalk.com/images/kullanicilar/67295bd9b1159a38e42a966c4ff3f6f9.jpg", "https://www.hedefhalk.com/images/kullanicilar/01146da51fedd53369cf97a58e489d9f.jpg", "https://www.hedefhalk.com/images/kullanicilar/d1d1303c82dc836cefdeb1badc3dbdcc.JPG", "https://www.hedefhalk.com/images/kullanicilar/826f961ba5221237691a7844d9967827.jpg", "https://www.hedefhalk.com/images/kullanicilar/1492f4e14b1b318f1a9ea02b7f41d2c8.jpg", "https://www.hedefhalk.com/images/kullanicilar/93c80a00c16ee84e59e088273ea0ec74.jpg", "https://www.hedefhalk.com/images/kullanicilar/4a69877e3eb3dfce23e4c084fd240a43.jpg"], "movies": [], "text": "\u201cESNAFIMIZ YOLCU BULMAKTA ZORLANIYOR\u201d\n\nKoronavir\u00fcs nedeniyle tedbirler al\u0131narak yolcu say\u0131s\u0131n\u0131n d\u00fc\u015fmesinin telafisinin, \u015fehirleraras\u0131 otob\u00fcs fiyatlar\u0131nda ge\u00e7ici d\u00fczenleme ile giderilmeye \u00e7al\u0131\u015f\u0131ld\u0131\u011f\u0131n\u0131 anlatan T\u00fcrkiye \u015eof\u00f6rler ve Otomobilciler Federasyonu (T\u015eOF) Ba\u015fkan\u0131 Fevzi Apayd\u0131n, \u201cAl\u0131nan tedbirler kapsam\u0131nda insanlar evde kalmaya ba\u015flad\u0131. D\u0131\u015far\u0131 \u00e7\u0131kanlar da maske tak\u0131p sosyal mesafeyi koruyarak i\u015flerini halletmeye \u00e7al\u0131\u015f\u0131yor. Bu s\u00fcre\u00e7te bir\u00e7ok sekt\u00f6rde i\u015fler durma noktas\u0131na geldi. Bu sekt\u00f6rlerden biri de ula\u015f\u0131m sekt\u00f6r\u00fc. Bug\u00fcn Taksi, dolmu\u015f minib\u00fcsler ile halk otob\u00fcslerimiz yolcu bulma konusunda s\u0131k\u0131nt\u0131lar ya\u015f\u0131yor\u201d diye konu\u015ftu.\n\n\u201cTAKS\u0130, DOLMU\u015e VE HALK OTOB\u00dcSLER\u0130NE ZAM YAPILMALI\u201d\n\nYolcu ta\u015f\u0131mac\u0131l\u0131\u011f\u0131n\u0131n yo\u011fun oldu\u011fu b\u00fcy\u00fck\u015fehirlerde taksici, dolmu\u015f\u00e7u ve halk otob\u00fcs\u00e7\u00fc esnaf\u0131n\u0131n zor g\u00fcnlerden ge\u00e7ti\u011fini ve acilen yeni bir d\u00fczenleme ile fiyatlar\u0131n g\u00fcncellenmesini isteyen T\u015eOF Ba\u015fkan\u0131 Fevzi Apayd\u0131n, \"En az\u0131ndan Temmuz sonuna kadar bakanl\u0131\u011f\u0131m\u0131z bize de bir el atmal\u0131. Minib\u00fcs\u00e7\u00fc esnaf\u0131m\u0131z batmak \u00fczeredir. Bakanl\u0131\u011f\u0131m\u0131z talimat verirse kendilerine yard\u0131mc\u0131 da olabiliriz. Yolcu seviyemiz y\u00fczde 50 oran\u0131nda a\u015fa\u011f\u0131 \u00e7ekilmi\u015ftir, fiyat tarifemiz de belli bir zaman i\u00e7in, en az y\u00fczde 50 farkl\u0131 olmal\u0131d\u0131r. Taksilerde y\u00fczde 30, minib\u00fcsler ile halk otob\u00fcslerinde y\u00fczde 50 zam bekliyoruz. Bununla birlikte bilet fiyatlar\u0131n\u0131n yan\u0131 s\u0131ra ticari akaryak\u0131t verilerek esnaf\u0131m\u0131z\u0131n bu zor g\u00fcnlerinde destek olunmal\u0131\u201d \u015feklinde konu\u015ftu.", "keywords": [], "meta_keywords": [""], "tags": [], "authors": ["Halk Gazetesi", "Samsun Haber", "Samsunspor", "Samsun Son Dakika Haberleri"], "publish_date": null, "summary": "", "article_html": "", "meta_description": "T\u00fcrkiye \u015fof\u00f6rler VE Otomobilciler Federasyonu (T\u015eOF) Ba\u015fkan\u0131 Fevzi Apayd\u0131n, \u201cCoronav\u00fcr\u00fcs sebebiyle yolcu ta\u015f\u0131ma kapasitelerinin yar\u0131 yar\u0131ya d\u00fc\u015f\u00fcr\u00fclmesi sebebiyle taksici, dolmu\u015f\u00e7u ve halk otob\u00fcs\u00e7\u00fc esnaf\u0131m\u0131z zor g\u00fcnler ge\u00e7iriyor. Bu nedenle fiyatlara g\u00fcncelleme getirilmeli ve ma\u011fduriyetlerin azalt\u0131lmas\u0131 i\u00e7in bu s\u00fcre\u00e7 bitene kadar otoban gi\u015fe ve k\u00f6pr\u00fc ge\u00e7i\u015f \u00fccretleri al\u0131nmamal\u0131\u201d dedi.", "meta_lang": "tr", "meta_favicon": "https://www.hedefhalk.com/images/genel/16175362806069a518a571a.JPG", "meta_data": {"viewport": "width=device-width, initial-scale=1, shrink-to-fit=no", "theme-color": "#ffffff", "apple-mobile-web-app-status-bar-style": "#ffffff", "description": "T\u00fcrkiye \u015fof\u00f6rler VE Otomobilciler Federasyonu (T\u015eOF) Ba\u015fkan\u0131 Fevzi Apayd\u0131n, \u201cCoronav\u00fcr\u00fcs sebebiyle yolcu ta\u015f\u0131ma kapasitelerinin yar\u0131 yar\u0131ya d\u00fc\u015f\u00fcr\u00fclmesi sebebiyle taksici, dolmu\u015f\u00e7u ve halk otob\u00fcs\u00e7\u00fc esnaf\u0131m\u0131z zor g\u00fcnler ge\u00e7iriyor. Bu nedenle fiyatlara g\u00fcncelleme getirilmeli ve ma\u011fduriyetlerin azalt\u0131lmas\u0131 i\u00e7in bu s\u00fcre\u00e7 bitene kadar otoban gi\u015fe ve k\u00f6pr\u00fc ge\u00e7i\u015f \u00fccretleri al\u0131nmamal\u0131\u201d dedi.", "DC.date.issued": "2020-05-15T14:42:00+03:00", "og": {"type": "article", "site_name": "Halk Gazetesi | Samsun Haber | Samsunspor | Samsun Son Dakika Haberleri", "url": "https://www.hedefhalk.com/haber/apaydin-taksi-dolmus-ve-halk-otobusu-fiyatlarina-duzenleme-sart-1628448", "title": "Apayd\u0131n: Taksi, Dolmu\u015f ve Halk Otob\u00fcs\u00fc Fiyatlar\u0131na D\u00fczenleme \u015eart", "description": "T\u00fcrkiye \u015fof\u00f6rler VE Otomobilciler Federasyonu (T\u015eOF) Ba\u015fkan\u0131 Fevzi Apayd\u0131n, \u201cCoronav\u00fcr\u00fcs sebebiyle yolcu ta\u015f\u0131ma kapasitelerinin yar\u0131 yar\u0131ya d\u00fc\u015f\u00fcr\u00fclmesi sebebiyle taksici, dolmu\u015f\u00e7u ve halk otob\u00fcs\u00e7\u00fc esnaf\u0131m\u0131z zor g\u00fcnler ge\u00e7iriyor. Bu nedenle fiyatlara g\u00fcncelleme getirilmeli ve ma\u011fduriyetlerin azalt\u0131lmas\u0131 i\u00e7in bu s\u00fcre\u00e7 bitene kadar otoban gi\u015fe ve k\u00f6pr\u00fc ge\u00e7i\u015f \u00fccretleri al\u0131nmamal\u0131\u201d dedi.", "image": {"identifier": "https://www.hedefhalk.com/images/haberler/8b58bd21817860286605c7b8a35aaca1.jpg", "width": 640, "height": 350}}, "twitter": {"card": "summary_large_image", "image": "https://www.hedefhalk.com/images/haberler/8b58bd21817860286605c7b8a35aaca1.jpg", "site": "@HedefHALK", "url": "https://www.hedefhalk.com/haber/apaydin-taksi-dolmus-ve-halk-otobusu-fiyatlarina-duzenleme-sart-1628448", "title": "Apayd\u0131n: Taksi, Dolmu\u015f ve Halk Otob\u00fcs\u00fc Fiyatlar\u0131na D\u00fczenleme \u015eart", "description": "T\u00fcrkiye \u015fof\u00f6rler VE Otomobilciler Federasyonu (T\u015eOF) Ba\u015fkan\u0131 Fevzi Apayd\u0131n, \u201cCoronav\u00fcr\u00fcs sebebiyle yolcu ta\u015f\u0131ma kapasitelerinin yar\u0131 yar\u0131ya d\u00fc\u015f\u00fcr\u00fclmesi sebebiyle taksici, dolmu\u015f\u00e7u ve halk otob\u00fcs\u00e7\u00fc esnaf\u0131m\u0131z zor g\u00fcnler ge\u00e7iriyor. Bu nedenle fiyatlara g\u00fcncelleme getirilmeli ve ma\u011fduriyetlerin azalt\u0131lmas\u0131 i\u00e7in bu s\u00fcre\u00e7 bitene kadar otoban gi\u015fe ve k\u00f6pr\u00fc ge\u00e7i\u015f \u00fccretleri al\u0131nmamal\u0131\u201d dedi."}, "google-site-verification": "55S-7PMJrnpK-5RqzeM6OwE5sbq8yWVdq2hP70hSXMY"}, "canonical_link": "https://www.hedefhalk.com/haber/apaydin-taksi-dolmus-ve-halk-otobusu-fiyatlarina-duzenleme-sart-1628448"}