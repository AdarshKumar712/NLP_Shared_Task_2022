{"source_url": "https://kartalgazetesi.com", "url": "https://kartalgazetesi.com/64839-kartal-belediye-hizmet-binasinda-temassiz-ates-olcumu-yapiliyor", "title": "Kartal Belediye hizmet binas\u0131nda temass\u0131z ate\u015f \u00f6l\u00e7\u00fcm\u00fc yap\u0131l\u0131yor \u2013", "top_image": "https://kartalgazetesi.com/wp-content/uploads/2020/03/kartal-belediyesi-ates-olcer-kontrolu-dezenfekte.jpg", "meta_img": "https://kartalgazetesi.com/wp-content/uploads/2020/03/kartal-belediyesi-ates-olcer-kontrolu-dezenfekte.jpg", "images": ["https://kartalgazetesi.com/wp-content/themes/t-gazete3.0/images/rss.png", "https://kartalgazetesi.com/wp-content/uploads/2019/08/e-5te-tehlikeli-yolculuk-kamyon-300x160.jpg", "https://kartalgazetesi.com/wp-content/themes/t-gazete3.0/images/rek/ahmet_simsek_koleji.png", "https://kartalgazetesi.com/wp-content/themes/t-gazete3.0/images/facebook.png", "https://kartalgazetesi.com/wp-content/uploads/userphoto/16.thumbnail.jpg", "https://kartalgazetesi.com/wp-content/uploads/userphoto/11.thumbnail.jpg", "https://kartalgazetesi.com/wp-content/uploads/userphoto/123.thumbnail.jpg", "https://kartalgazetesi.com/wp-content/uploads/userphoto/4514.thumbnail.jpg", "https://kartalgazetesi.com/wp-content/uploads/2019/08/tiktok-cocuklari-nasil-koruyabiliriz-zararlari-sosyal-medya-300x172.jpg", "https://www.mgm.gov.tr/sunum/tahmin-show-2.aspx?m=KARTAL&basla=1&bitir=3&rC=fff&rZ=fff", "https://kartalgazetesi.com/wp-content/uploads/2019/10/Kartal-Gazetesi-Sayfa-01-1-300x501.jpg", "https://kartalgazetesi.com/wp-content/themes/t-gazete3.0/images/twitter.png", "https://kartalgazetesi.com/wp-content/uploads/2020/03/kartal-belediyesi-ates-olcer-kontrolu-dezenfekte.jpg", "https://kartalgazetesi.com/wp-content/uploads/2020/03/rize-pokut-slovenya--300x174.jpg", "https://kartalgazetesi.com/wp-content/uploads/2019/08/ragip-karadayi-yazar-senarist-film-kitap--300x165.jpg", "https://kartalgazetesi.com/wp-content/themes/t-gazete3.0/images/rek/teknik-yapi-44-yil.jpg", "https://kartalgazetesi.com/wp-content/uploads/2019/12/old-bridge-mostar-koprusu-_1-300x169.jpg", "https://kartalgazetesi.com/wp-content/uploads/2020/03/sevket-kazan-roportaji-kartal-gazetesi-binbir-cesit-refah-partisi-ozel-1-300x172.jpg"], "movies": [], "text": "Kartal Belediye hizmet binas\u0131nda temass\u0131z ate\u015f \u00f6l\u00e7\u00fcm\u00fc yap\u0131l\u0131yor\n\nKartal\u2019da korona vir\u00fcs\u00fc salg\u0131n\u0131na kar\u015f\u0131 kriz masas\u0131 kurarak il\u00e7edeki kamusal ortak alanlar\u0131n neredeyse tamam\u0131nda dezenfekte \u00e7al\u0131\u015fmalar\u0131n\u0131 tamamlayan Kartal Belediyesi, \u00f6nceden belirlenen program dahilinde geri kalan ortak kullan\u0131m alanlar\u0131nda da dezenfekte \u00e7al\u0131\u015fmalar\u0131na devam ediyor.\n\nKartal\u2019da korona vir\u00fcs\u00fc salg\u0131n\u0131na kar\u015f\u0131 kriz masas\u0131 kurarak il\u00e7edeki kamusal ortak alanlar\u0131n neredeyse tamam\u0131nda dezenfekte \u00e7al\u0131\u015fmalar\u0131n\u0131 tamamlayan Kartal Belediyesi, \u00f6nceden belirlenen program dahilinde geri kalan ortak kullan\u0131m alanlar\u0131nda da dezenfekte \u00e7al\u0131\u015fmalar\u0131na devam ediyor. Son olarak berber ve kuaf\u00f6rler, nano g\u00fcm\u00fc\u015f teknolojisi kullan\u0131larak dezenfekte edildi.\n\n\n\nKartal Belediyesi t\u00fcm d\u00fcnyay\u0131 etkisi alt\u0131na alan korona vir\u00fcs\u00fcne kar\u015f\u0131 y\u00fcr\u00fctt\u00fc\u011f\u00fc m\u00fccadele kapsam\u0131nda bug\u00fcne kadar; okullar, kre\u015fler, ibadethaneler, ula\u015f\u0131m ara\u00e7lar\u0131, k\u00fclt\u00fcr merkezleri ve kamu binalar\u0131nda dezenfekte i\u015flemlerini tamamlarken, \u00e7al\u0131\u015fmalar vatanda\u015flar\u0131n yo\u011fun olarak kulland\u0131\u011f\u0131 noktalarda aral\u0131ks\u0131z olarak devam ediyor.\n\n\n\n\u0130l\u00e7e genelinde bulunan berber ve kuaf\u00f6rlerde y\u00fcr\u00fct\u00fclen dezenfeksiyon \u00e7al\u0131\u015fmalar\u0131nda \u00f6nceden tespit edilen alanlar nano g\u00fcm\u00fc\u015f teknolojisi kullan\u0131larak vir\u00fcs ve bakterilerden ar\u0131nd\u0131r\u0131l\u0131yor. Alan\u0131nda uzman ekipler taraf\u0131ndan y\u00fcr\u00fct\u00fclen \u00e7al\u0131\u015fmalar ile dezenfekte i\u015fleminin ger\u00e7ekle\u015fti\u011fi alanlarda 3 ile 6 ay aras\u0131nda vir\u00fcslerin ve bakterilerin etkisiz hale getirildi\u011fi belirtiliyor.\n\nBelediye hizmet binas\u0131nda temass\u0131z ate\u015f \u00f6l\u00e7\u00fcm\u00fc\n\n\n\nKartal Belediyesi, Korona vir\u00fcs\u00fcne kar\u015f\u0131 ald\u0131\u011f\u0131 \u00f6nlemlere bir yenisini daha ekleyerek, Kartal Belediyesi Hizmet Binas\u0131\u2019na gelen vatanda\u015flar\u0131n ate\u015fini temass\u0131z \u00f6l\u00e7me uygulamas\u0131n\u0131 hayata ge\u00e7irdi. G\u00fcvenlik g\u00f6revlisi personeli taraf\u0131ndan y\u00fcr\u00fct\u00fclen \u00f6nleyici tedbir uygulamas\u0131 ile y\u00fcksek ate\u015fi olan vatanda\u015flar\u0131n binaya giri\u015fine m\u00fcsaade edilmiyor ve vatanda\u015flar sa\u011fl\u0131k kurulu\u015flar\u0131na y\u00f6nlendiriliyor.\n\n\n\nUygulamada ekipler, ate\u015fi 37.5 derecenin \u00fczerinde olan vatanda\u015flar\u0131 tedbir ama\u00e7l\u0131 olarak sa\u011fl\u0131k kurumlar\u0131na y\u00f6nlendirecek. Yap\u0131lan uygulamadan dolay\u0131 memnuniyetlerini dile getiren vatanda\u015flar, Kartal Belediye Ba\u015fkan\u0131 G\u00f6khan Y\u00fcksel\u2019e ve belediye ekiplerine te\u015fekk\u00fcr etti.\n\nBa\u015fkan G\u00f6khan Y\u00fcksel\u2019den vatanda\u015fa \u00e7a\u011fr\u0131\n\n\n\n\u00d6te yandan yay\u0131nlad\u0131\u011f\u0131 mesajla vatanda\u015f\u0131n gerekmedik\u00e7e evden \u00e7\u0131kmamas\u0131 \u00e7a\u011fr\u0131s\u0131nda bulunan Kartal Belediye Ba\u015fkan\u0131 G\u00f6khan Y\u00fcksel, t\u00fcm sosyal medya sitelerinden ve Kom\u015fu \u0130leti\u015fim Merkezi\u2019nden (444 4 578) belediye hizmeti verdiklerini, vatanda\u015flar\u0131n soru, sorun ve taleplerinin ortak bir havuzda de\u011ferlendirilip an\u0131nda m\u00fcdahale i\u00e7in analiz edildi\u011fini belirtti.", "keywords": [], "meta_keywords": ["ate\u015f", "binas\u0131nda", "hizmet", "kartal belediye", "\u00f6l\u00e7\u00fcm\u00fc", "temass\u0131z", "yap\u0131l\u0131yor"], "tags": ["ate\u015f", "temass\u0131z", "\u00f6l\u00e7\u00fcm\u00fc", "binas\u0131nda", "yap\u0131l\u0131yor", "hizmet", "kartal belediye"], "authors": ["Kenan G\u00fclerci", "Mustafa Telli", "Kenan G\u00fclerci\u0307", "Ahmet Berhan Y\u0131lmaz", "\u00dcmit Canbolat"], "publish_date": null, "summary": "", "article_html": "", "meta_description": "Kartal\u2019da korona vir\u00fcs\u00fc salg\u0131n\u0131na kar\u015f\u0131 kriz masas\u0131 kurarak il\u00e7edeki kamusal ortak alanlar\u0131n neredeyse tamam\u0131nda dezenfekte \u00e7al\u0131\u015fmalar\u0131n\u0131 tamamlayan Kartal Belediyesi, \u00f6nceden...", "meta_lang": "tr", "meta_favicon": "https://kartalgazetesi.com/wp-content/themes/t-gazete3.0/images/favicon.ico", "meta_data": {"description": "Kartal\u2019da korona vir\u00fcs\u00fc salg\u0131n\u0131na kar\u015f\u0131 kriz masas\u0131 kurarak il\u00e7edeki kamusal ortak alanlar\u0131n neredeyse tamam\u0131nda dezenfekte \u00e7al\u0131\u015fmalar\u0131n\u0131 tamamlayan Kartal Belediyesi, \u00f6nceden...", "keywords": "ate\u015f, binas\u0131nda, hizmet, kartal belediye, \u00f6l\u00e7\u00fcm\u00fc, temass\u0131z, yap\u0131l\u0131yor", "robots": "index,follow", "viewport": "width=device-width,initial-scale=1.0", "og": {"type": "article", "title": "Kartal Belediye hizmet binas\u0131nda temass\u0131z ate\u015f \u00f6l\u00e7\u00fcm\u00fc yap\u0131l\u0131yor \u2013", "description": "Kartal\u2019da korona vir\u00fcs\u00fc salg\u0131n\u0131na kar\u015f\u0131 kriz masas\u0131 kurarak il\u00e7edeki kamusal ortak alanlar\u0131n neredeyse tamam\u0131nda dezenfekte \u00e7al\u0131\u015fmalar\u0131n\u0131 tamamlayan Kartal Belediyesi, \u00f6nceden...", "image": "https://kartalgazetesi.com/wp-content/uploads/2020/03/kartal-belediyesi-ates-olcer-kontrolu-dezenfekte.jpg", "site_name": "Kartal Gazetesi", "url": "https://kartalgazetesi.com/64839-kartal-belediye-hizmet-binasinda-temassiz-ates-olcumu-yapiliyor"}, "fb": {"app_id": 1216253698438535}, "twitter": {"card": "summary", "site": "@kartal_gazetesi", "title": "Kartal Belediye hizmet binas\u0131nda temass\u0131z ate\u015f \u00f6l\u00e7\u00fcm\u00fc yap\u0131l\u0131yor \u2013 Kartal Gazetesi", "description": "Kartal\u2019da korona vir\u00fcs\u00fc salg\u0131n\u0131na kar\u015f\u0131 kriz masas\u0131 kurarak il\u00e7edeki kamusal ortak alanlar\u0131n neredeyse tamam\u0131nda dezenfekte \u00e7al\u0131\u015fmalar\u0131n\u0131 tamamlayan Kartal Belediyesi, \u00f6nceden...", "image": "https://kartalgazetesi.com/wp-content/uploads/2020/03/kartal-belediyesi-ates-olcer-kontrolu-dezenfekte.jpg"}, "author": "Kenan G\u00fclerci"}, "canonical_link": "https://kartalgazetesi.com/64839-kartal-belediye-hizmet-binasinda-temassiz-ates-olcumu-yapiliyor"}