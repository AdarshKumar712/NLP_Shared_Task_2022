{"source_url": "https://www.haberler.com", "url": "https://www.haberler.com/ramazan-davulcularina-kesilen-cezayi-baskan-bilgin-13315900-haberi/", "title": "Ramazan davulcular\u0131na kesilen cezay\u0131 Ba\u015fkan Bilgin \u00f6dedi", "top_image": "https://foto.haberler.com/haber/2020/06/12/ramazan-davulcularina-kesilen-cezayi-baskan-b-13315900_amp.jpg", "meta_img": "https://foto.haberler.com/haber/2020/06/12/ramazan-davulcularina-kesilen-cezayi-baskan-b-13315900_amp.jpg", "images": ["https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://foto.haberler.com/haber/2020/06/12/ramazan-davulcularina-kesilen-cezayi-baskan-b-13315900_amp.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://foto.haberler.com/haber/2020/06/12/ramazan-davulcularina-kesilen-cezayi-baskan-b-13315900_o.jpg", "https://mc.yandex.ru/watch/14231362"], "movies": [], "text": "Ramazan davulcular\u0131na kesilen cezay\u0131 Ba\u015fkan Bilgin \u00f6dedi Manisa'n\u0131n Saruhanl\u0131 il\u00e7esinde, Covid-19 tedbirleri kapsam\u0131nda soka\u011fa \u00e7\u0131kma k\u0131s\u0131tlamas\u0131n\u0131n uyguland\u0131\u011f\u0131 Ramazan bayram\u0131 arifesinde bah\u015fi\u015f toplamak i\u00e7in soka\u011fa \u00e7\u0131kan iki davulcuya jandarma ekipleri taraf\u0131ndan uygulanan 784 liral\u0131k para cezas\u0131n\u0131 Saruhanl\u0131 Belediye Ba\u015fkan\u0131 Zeki Bilgin, kendi...\n\nManisa'n\u0131n Saruhanl\u0131 il\u00e7esinde, Covid-19 tedbirleri kapsam\u0131nda soka\u011fa \u00e7\u0131kma k\u0131s\u0131tlamas\u0131n\u0131n uyguland\u0131\u011f\u0131 Ramazan bayram\u0131 arifesinde bah\u015fi\u015f toplamak i\u00e7in soka\u011fa \u00e7\u0131kan iki davulcuya jandarma ekipleri taraf\u0131ndan uygulanan 784 liral\u0131k para cezas\u0131n\u0131 Saruhanl\u0131 Belediye Ba\u015fkan\u0131 Zeki Bilgin, kendi cebinden \u00f6dedi.\n\nAl\u0131nan bilgiye g\u00f6re, Saruhanl\u0131'n\u0131n M\u00fctevelli Mahallesinde Ramazan ay\u0131 boyunca vatanda\u015flar\u0131 sahura kald\u0131rmak i\u00e7in geceleri davul \u00e7alan \u0130smail Cansu ve Nuri Ta\u015f arife g\u00fcn\u00fc bah\u015fi\u015f toplamak amac\u0131yla soka\u011fa \u00e7\u0131k\u0131p davul \u00e7alarak gezmeye ba\u015flad\u0131. Covid - 19 tedbirleri kapsam\u0131nda 81 ilde soka\u011fa \u00e7\u0131kma k\u0131s\u0131tlamas\u0131n\u0131n uyguland\u0131\u011f\u0131 ayn\u0131 g\u00fcn mahallede devriye g\u00f6revi yapan \u0130l\u00e7e Jandarma Komutanl\u0131\u011f\u0131 ekipleri, emre ayk\u0131r\u0131 davran\u0131\u015flar\u0131ndan dolay\u0131 iki davulcuya 5326 say\u0131l\u0131 Kabahatler Kanununun 32. Maddesi uyar\u0131nca ki\u015fi ba\u015f\u0131 392 TL idari para cezas\u0131 kesti. Maddi durumlar\u0131 elvermedi\u011fi i\u00e7in cezay\u0131 \u00f6deme imkanlar\u0131 olmad\u0131\u011f\u0131 \u00f6\u011frenilen davulcular, Saruhanl\u0131 Belediye Ba\u015fkan\u0131 Zeki Bilgin'i ziyaret ederek yard\u0131m istedi. Bunun \u00fczerine Ba\u015fkan Bilgin, bundan b\u00f6yle yasak ve emirlere uymalar\u0131 konusunda uyard\u0131\u011f\u0131 davulculara uygulanan para cezas\u0131n\u0131 kendi cebinden \u00f6dedi.\n\n\u0130smail Cansu ve Nuri Ta\u015f ise maksatlar\u0131n\u0131n emirlere kar\u015f\u0131 gelmek olmad\u0131\u011f\u0131n\u0131, bir ay boyunca verdikleri eme\u011fin kar\u015f\u0131l\u0131\u011f\u0131n\u0131 almak i\u00e7in soka\u011fa \u00e7\u0131kt\u0131klar\u0131n\u0131 ifade ederek, bundan b\u00f6yle emir ve kurallara dikkat edeceklerini ifade edip, Ba\u015fkan Bilgin'e te\u015fekk\u00fcr etti. - MAN\u0130SA\n\nKaynak: \u0130HA", "keywords": [], "meta_keywords": ["Koronavir\u00fcs", "Saruhanl\u0131", "Manisa", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Manisa'n\u0131n Saruhanl\u0131 il\u00e7esinde, Covid-19 tedbirleri kapsam\u0131nda soka\u011fa \u00e7\u0131kma k\u0131s\u0131tlamas\u0131n\u0131n uyguland\u0131\u011f\u0131 Ramazan bayram\u0131 arifesinde bah\u015fi\u015f toplamak i\u00e7in soka\u011fa \u00e7\u0131kan iki davulcuya jandarma ekipleri taraf\u0131ndan uygulanan 784 liral\u0131k para cezas\u0131n\u0131 Saruhanl\u0131 Belediye Ba\u015fkan\u0131 Zeki Bilgin, kendi...", "meta_lang": "tr", "meta_favicon": "/touch-icon-iphone.png", "meta_data": {"description": "Manisa'n\u0131n Saruhanl\u0131 il\u00e7esinde, Covid-19 tedbirleri kapsam\u0131nda soka\u011fa \u00e7\u0131kma k\u0131s\u0131tlamas\u0131n\u0131n uyguland\u0131\u011f\u0131 Ramazan bayram\u0131 arifesinde bah\u015fi\u015f toplamak i\u00e7in soka\u011fa \u00e7\u0131kan iki davulcuya jandarma ekipleri taraf\u0131ndan uygulanan 784 liral\u0131k para cezas\u0131n\u0131 Saruhanl\u0131 Belediye Ba\u015fkan\u0131 Zeki Bilgin, kendi...", "keywords": "Koronavir\u00fcs, Saruhanl\u0131, Manisa, G\u00fcncel, Haber", "image": "https://foto.haberler.com/haber/2020/06/12/ramazan-davulcularina-kesilen-cezayi-baskan-b-13315900_amp.jpg", "medium": "news", "dateCreated": "2020-06-12T10:54:30+03:00", "dateUpdated": "2020-06-12T11:39:51+03:00", "msapplication-starturl": "https://www.haberler.com", "article": {"id": 13315900, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Koronavir\u00fcs, Saruhanl\u0131, Manisa, G\u00fcncel"}, "og": {"url": "https://www.haberler.com/ramazan-davulcularina-kesilen-cezayi-baskan-bilgin-13315900-haberi/", "site_name": "Haberler.com", "locale": "tr_TR", "type": "article", "title": "Ramazan davulcular\u0131na kesilen cezay\u0131 Ba\u015fkan Bilgin \u00f6dedi", "description": "Manisa'n\u0131n Saruhanl\u0131 il\u00e7esinde, Covid-19 tedbirleri kapsam\u0131nda soka\u011fa \u00e7\u0131kma k\u0131s\u0131tlamas\u0131n\u0131n uyguland\u0131\u011f\u0131 Ramazan bayram\u0131 arifesinde bah\u015fi\u015f toplamak i\u00e7in soka\u011fa \u00e7\u0131kan iki davulcuya jandarma ekipleri taraf\u0131ndan uygulanan 784 liral\u0131k para cezas\u0131n\u0131 Saruhanl\u0131 Belediye Ba\u015fkan\u0131 Zeki Bilgin, kendi...", "image": {"identifier": "https://foto.haberler.com/haber/2020/06/12/ramazan-davulcularina-kesilen-cezayi-baskan-b-13315900_amp.jpg", "secure_url": "https://foto.haberler.com/haber/2020/06/12/ramazan-davulcularina-kesilen-cezayi-baskan-b-13315900_amp.jpg", "width": 1200, "height": 900}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/ramazan-davulcularina-kesilen-cezayi-baskan-bilgin-13315900-haberi/", "card": "summary_large_image", "site": "Haberler", "title": "Ramazan davulcular\u0131na kesilen cezay\u0131 Ba\u015fkan Bilgin \u00f6dedi", "description": "Manisa'n\u0131n Saruhanl\u0131 il\u00e7esinde, Covid-19 tedbirleri kapsam\u0131nda soka\u011fa \u00e7\u0131kma k\u0131s\u0131tlamas\u0131n\u0131n uyguland\u0131\u011f\u0131 Ramazan bayram\u0131 arifesinde bah\u015fi\u015f toplamak i\u00e7in soka\u011fa \u00e7\u0131kan iki davulcuya jandarma ekipleri taraf\u0131ndan uygulanan 784 liral\u0131k para cezas\u0131n\u0131 Saruhanl\u0131 Belediye Ba\u015fkan\u0131 Zeki Bilgin, kendi...", "image": "https://foto.haberler.com/haber/2020/06/12/ramazan-davulcularina-kesilen-cezayi-baskan-b-13315900_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/ramazan-davulcularina-kesilen-cezayi-baskan-bilgin-13315900-haberi/"}