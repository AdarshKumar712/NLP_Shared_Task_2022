{"source_url": "https://biznes.wprost.pl", "url": "https://biznes.wprost.pl/handel/10319121/cena-ropy-wti-kilka-slow-o-ogonie-i-jego-psie.html?utm_source=Bizneswprost.pl&utm_medium=feed&utm_campaign=rss", "title": "Cena ropy WTI. Kilka s\u0142\u00f3w o ogonie i jego psie", "top_image": "https://biznes.wprost.pl/_thumb/46/50/79da3fe83d09ecf5cdcb155d7cf1.jpeg", "meta_img": "https://biznes.wprost.pl/_thumb/46/50/79da3fe83d09ecf5cdcb155d7cf1.jpeg", "images": ["https://biznes.wprost.pl/_thumb/51/9e/35b0e446face1c22a7f3675e6517.jpeg", "https://biznes.wprost.pl/_thumb/46/50/79da3fe83d09ecf5cdcb155d7cf1.jpeg", "https://biznes.wprost.pl/_i/logos/tms-brokers-3.png", "https://biznes.wprost.pl/_i/pusty.png", "https://biznes.wprost.pl/_i/pixel.png", "https://biznes.wprost.pl/_thumb/61/02/9ce96f9423840bdec508b764779d.jpeg"], "movies": [], "text": "Obawy, \u017ce notowania kontraktu czerwcowego mog\u0105 wygasa\u0107 w podobny spos\u00f3b jak w przypadku majowego, wywo\u0142a\u0142y pop\u0142och. I to tu\u017c po tym, jak sta\u0142 si\u0119 on kontraktem aktywnym, tj. cechowanym przez najwi\u0119ksz\u0105 liczb\u0119 otwartych pozycji i najwy\u017csze obroty.\n\nUczestnicy rynku nie chcieli ryzykowa\u0107 i zacz\u0119li \u201eucieczk\u0119\u201d z najwcze\u015bniej wygasaj\u0105cego kontraktu. Na taki krok i szybsze rolowanie pozycji z kontraktu czerwcowego na dalsze kontrakty zdecydowa\u0142y si\u0119 nawet z za\u0142o\u017cenia pasywne fundusze ETF, w tym najwi\u0119kszy na \u015bwiecie United States Oil Fund, kt\u00f3ry ostatnio odnotowywa\u0142 rekordowe nap\u0142ywy kapita\u0142u (\u0142\u0105cznie zgromadzi\u0142 ponad 4 mld USD). Szacuje si\u0119, \u017ce w ich wyniku, pozycja tego funduszu przekracza\u0142a 25 proc. open interest na kontrakcie czerwcowym.\n\nNic dziwnego, \u017ce aktywowanie si\u0119 i nietypowe zachowanie giganta spot\u0119gowa\u0142o panik\u0119 i turbulencje na rynku ropy naftowej. Tylko na wczorajszej sesji liczba otwartych pozycji (open interest) kontraktu czerwcowego spad\u0142a o ponad 114 tys. kontrakt\u00f3w, czyli o niemal 20 proc. W tym samym czasie open interest kontraktu lipcowego podni\u00f3s\u0142 si\u0119 o oko\u0142o 30 tys. kontrakt\u00f3w i zwi\u0119kszy\u0142 o ponad 8 proc. Masowa ucieczka do\u0142uje kontrakt czerwcowy i stabilizuje lipcowy. Spodziewamy si\u0119 kontynuacji takiego zachowania przez inwestor\u00f3w, ale podkre\u015blamy, \u017ce po jego ustaniu kontrakt lipcowy mo\u017ce znale\u017a\u0107 si\u0119 pod presj\u0105.\n\nCzytaj tak\u017ce:\n\nRynek ropy si\u0119 \u201ezepsu\u0142\u201d. Producenci pr\u00f3buj\u0105 pozby\u0107 si\u0119 zapas\u00f3w surowca", "keywords": [], "meta_keywords": ["cena ropy", "ropa wti", "tms brokers", "aukcje ropy", "Handel", "Gospodarka", "Energetyka", "Przemys\u0142", "wprost"], "tags": ["Transport", "Gie\u0142da", "Bran\u017ce", "Praca", "Nieruchomo\u015bci", "Kursy walut", "Gospodarka", "Przemys\u0142", "Najlepsi polscy pracodawcy", "Firmy i rynki", "Energetyka", "Technologie", "Firma", "Handel", "Koronawirus w biznesie", "22 kwietnia 2020 , 21:59", "WPROST.pl", "Finanse i inwestycje"], "authors": ["Tms Brokers"], "publish_date": "Wed Apr 22 21:59:00 2020", "summary": "", "article_html": "", "meta_description": "Notowania ropy WTI run\u0119\u0142y nawet poni\u017cej 7 USD za bary\u0142k\u0119. Ostatecznie skala zni\u017cki przekracza\u0142a 40 proc. Po turbulencjach towarzysz\u0105cych rolowaniu...", "meta_lang": "pl", "meta_favicon": "https://biznes.wprost.pl/wprost/_i/icons/wprost-favicon-02-57x57.png", "meta_data": {"description": "Notowania ropy WTI run\u0119\u0142y nawet poni\u017cej 7 USD za bary\u0142k\u0119. Ostatecznie skala zni\u017cki przekracza\u0142a 40 proc. Po turbulencjach towarzysz\u0105cych rolowaniu...", "keywords": "cena ropy, ropa wti, tms brokers, aukcje ropy, Handel, Gospodarka, Energetyka, Przemys\u0142, wprost", "robots": "index,follow,max-image-preview:large", "viewport": "width=device-width, initial-scale=1, minimum-scale=1, user-scalable=yes", "theme-color": "#2A70B3", "application-name": "Biznes Wprost", "msapplication-tooltip": "Biznes Wprost", "msapplication-TileColor": "#01AAAD", "msapplication-wide310x150logo": "https://biznes.wprost.pl/wprost/_i/icons/wprost-favicon-02-310x150.png", "msapplication-square70x70logo": "https://biznes.wprost.pl/wprost/_i/icons/wprost-favicon-02-70x70.png", "msapplication-square150x150logo": "https://biznes.wprost.pl/wprost/_i/icons/wprost-favicon-02-150x150.png", "msapplication-square310x310logo": "https://biznes.wprost.pl/wprost/_i/icons/wprost-favicon-02-310x310.png", "HandheldFriendly": "true", "apple-mobile-web-app-capable": "true", "apple-mobile-web-app-status-bar-style": "black", "DC.title": "Cena ropy WTI. Kilka s\u0142\u00f3w o ogonie i jego psie", "DC.subject": "Biznes Wprost", "DC.description": "Notowania ropy WTI run\u0119\u0142y nawet poni\u017cej 7 USD za bary\u0142k\u0119. Ostatecznie skala zni\u017cki przekracza\u0142a 40 proc. Po turbulencjach towarzysz\u0105cych rolowaniu majowego kontraktu i osi\u0105gni\u0119ciem przez jego kurs ujemnych warto\u015bci rynek przestraszy\u0142 si\u0119 skali nadpoda\u017cy na rynku surowca, kt\u00f3ra m.in. skutkuje wyczerpaniem dost\u0119pno\u015bci przestrzeni do magazynowania ropy.", "DC.identifier": "https://biznes.wprost.pl/10319121", "DC.date": "2020-04-22", "DC.type": "Text", "DC.creator": "TMS Brokers", "DC.publisher": "Marcin Haber", "twitter": {"card": "summary_large_image", "site": "@TygodnikWPROST", "url": "https://biznes.wprost.pl/handel/10319121/cena-ropy-wti-kilka-slow-o-ogonie-i-jego-psie.html", "title": "Cena ropy WTI. Kilka s\u0142\u00f3w o ogonie i jego psie", "description": "Notowania ropy WTI run\u0119\u0142y nawet poni\u017cej 7 USD za bary\u0142k\u0119. Ostatecznie skala zni\u017cki przekracza\u0142a 40 proc. Po turbulencjach towarzysz\u0105cych rolowaniu majowego kontraktu i osi\u0105gni\u0119ciem przez jego kurs ujemnych warto\u015bci rynek przestraszy\u0142 si\u0119 skali nadpoda\u017cy na rynku surowca, kt\u00f3ra m.in. skutkuje wyczerpaniem dost\u0119pno\u015bci przestrzeni do magazynowania ropy.", "image": "https://biznes.wprost.pl/_thumb/46/50/79da3fe83d09ecf5cdcb155d7cf1.jpeg"}, "article": {"published_time": "2020-04-22T21:59:00+02:00", "modified_time": "2020-04-22T22:01:39+02:00"}, "og": {"title": "Cena ropy WTI. Kilka s\u0142\u00f3w o ogonie i jego psie", "description": "Notowania ropy WTI run\u0119\u0142y nawet poni\u017cej 7 USD za bary\u0142k\u0119. Ostatecznie skala zni\u017cki przekracza\u0142a 40 proc. Po turbulencjach towarzysz\u0105cych rolowaniu majowego kontraktu i osi\u0105gni\u0119ciem przez jego kurs ujemnych warto\u015bci rynek przestraszy\u0142 si\u0119 skali nadpoda\u017cy na rynku surowca, kt\u00f3ra m.in. skutkuje wyczerpaniem dost\u0119pno\u015bci przestrzeni do magazynowania ropy.", "url": "https://biznes.wprost.pl/handel/10319121/cena-ropy-wti-kilka-slow-o-ogonie-i-jego-psie.html", "image": "https://biznes.wprost.pl/_thumb/46/50/79da3fe83d09ecf5cdcb155d7cf1.jpeg", "type": "article", "site_name": "Biznes Wprost", "locale": "pl_PL", "updated_time": "2020-04-22T22:01:39+02:00"}, "fb": {"app_id": 119818731519670}}, "canonical_link": "https://biznes.wprost.pl/handel/10319121/cena-ropy-wti-kilka-slow-o-ogonie-i-jego-psie.html"}