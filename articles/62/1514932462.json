{"source_url": "https://www.haberler.com", "url": "https://www.haberler.com/diyarbakir-yazlik-villalardan-hirsizlik-yapanlar-12895303-haberi/", "title": "Diyarbak\u0131r yazl\u0131k villalardan h\u0131rs\u0131zl\u0131k yapanlar, g\u00fcvenlik kameras\u0131na yakaland\u0131", "top_image": "https://foto.haberler.com/haber/2020/02/07/diyarbakir-yazlik-villalardan-hirsizlik-yapan-12895303_amp.jpg", "meta_img": "https://foto.haberler.com/haber/2020/02/07/diyarbakir-yazlik-villalardan-hirsizlik-yapan-12895303_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://mc.yandex.ru/watch/14231362", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://foto.haberler.com/haber/2020/02/07/diyarbakir-yazlik-villalardan-hirsizlik-yapan-12895303_amp.jpg", "https://www.haberler.com/static/images/sosyal/icons/google-news-icon-white.png", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://foto.haberler.com/haber/2020/02/07/diyarbakir-yazlik-villalardan-hirsizlik-yapan-12895303_o.jpg", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "07.02.2020 15:03 | Son G\u00fcncelleme: 07.02.2020 15:07\n\nYazl\u0131k villalardan h\u0131rs\u0131zl\u0131k yapanlar, g\u00fcvenlik kameras\u0131na yakaland\u0131\n\nTEK\u0130RDA\u011e'\u0131n yazl\u0131k Kumba\u011f Mahallesi'nde yazl\u0131k villalara girerek h\u0131rs\u0131zl\u0131k yapan \u015f\u00fcpheliler jandarma taraf\u0131ndan g\u00fcvenlik kameralar\u0131n\u0131n incelenmesiyle yakaland\u0131. Ke\u015fif yapmalar\u0131 ve evlere girmeleri g\u00fcvenlik kameralar\u0131na yans\u0131yan 4 \u015f\u00fcpheliden 2'si tutukland\u0131.\n\nTekirda\u011f \u0130l Jandarma Komutanl\u0131\u011f\u0131'na ba\u015fvuran M.K., Kumba\u011f Mahallesi'nde bulunan yazl\u0131k villas\u0131na k\u0131\u015f aylar\u0131nda bo\u015f oldu\u011funu ve son gitti\u011finde 1 televizyon, 1 tablet, 1 oyun konsolu ile 2 ses yay\u0131n cihaz\u0131n\u0131n \u00e7al\u0131nd\u0131\u011f\u0131n\u0131 bildirdi. C.B. ise ay\u0131n mahallede bulunan yazl\u0131k villas\u0131n\u0131n penceresinden girilerek, e\u015fyalar\u0131na zarar verildi\u011fini ve h\u0131rs\u0131zl\u0131\u011fa te\u015febb\u00fcs edildi\u011fini s\u00f6yledi. Jandarma ekipleri h\u0131rs\u0131zl\u0131k olaylar\u0131yla ilgili kapsaml\u0131 \u00e7al\u0131\u015fma ba\u015flatarak, mahalledeki g\u00fcvenlik kameralar\u0131n\u0131 incelemeye ald\u0131.\n\nJandarma, g\u00fcvenlik kameralar\u0131ndan C.B'nin evine O.A. (21), M.Y. (26), ve E.G'nin (26), M.K.'n\u0131n evine ise A.T.E.'nin(23) girdi\u011fini belirleyerek \u015f\u00fcphelileri g\u00f6zalt\u0131na ald\u0131. Jandarmadaki i\u015flemlerinin ard\u0131ndan adliyeye sevk edilen \u015f\u00fcphelilerden A.T.E ile M.Y., tutukland\u0131, O.A. adli kontrol, E.G. ise serbest b\u0131rak\u0131ld\u0131.\n\n\u015e\u00fcphelilerin, yazl\u0131k Kumba\u011f Mahallesi'ndeki h\u0131rs\u0131zl\u0131k olaylar\u0131 saniye saniye g\u00fcvenlik kameralar\u0131na yans\u0131d\u0131.\n\nKaynak: DHA\n\nHaber Videosu", "keywords": [], "meta_keywords": [""], "tags": ["Kumba\u011f", "TEK\u0130RDA\u011e", "jandarma", "Tekirda\u011f"], "authors": [], "publish_date": null, "summary": "", "article_html": "", "meta_description": "Yazl\u0131k villalardan h\u0131rs\u0131zl\u0131k yapanlar, g\u00fcvenlik kameras\u0131na yakaland\u0131TEK\u0130RDA\u011e'\u0131n yazl\u0131k Kumba\u011f Mahallesi'nde yazl\u0131k villalara girerek h\u0131rs\u0131zl\u0131k yapan \u015f\u00fcpheliler jandarma taraf\u0131ndan g\u00fcvenlik kameralar\u0131n\u0131n incelenmesiyle yakaland\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Yazl\u0131k villalardan h\u0131rs\u0131zl\u0131k yapanlar, g\u00fcvenlik kameras\u0131na yakaland\u0131TEK\u0130RDA\u011e'\u0131n yazl\u0131k Kumba\u011f Mahallesi'nde yazl\u0131k villalara girerek h\u0131rs\u0131zl\u0131k yapan \u015f\u00fcpheliler jandarma taraf\u0131ndan g\u00fcvenlik kameralar\u0131n\u0131n incelenmesiyle yakaland\u0131.", "image": "https://foto.haberler.com/haber/2020/02/07/diyarbakir-yazlik-villalardan-hirsizlik-yapan-12895303_amp.jpg", "medium": "news", "dateCreated": "2020-02-07T15:03:27+03:00", "dateUpdated": "2020-02-07T15:07:33+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Diyarbak\u0131r yazl\u0131k villalardan h\u0131rs\u0131zl\u0131k yapanlar, g\u00fcvenlik kameras\u0131na yakaland\u0131", "description": "Yazl\u0131k villalardan h\u0131rs\u0131zl\u0131k yapanlar, g\u00fcvenlik kameras\u0131na yakaland\u0131TEK\u0130RDA\u011e'\u0131n yazl\u0131k Kumba\u011f Mahallesi'nde yazl\u0131k villalara girerek h\u0131rs\u0131zl\u0131k yapan \u015f\u00fcpheliler jandarma taraf\u0131ndan g\u00fcvenlik kameralar\u0131n\u0131n incelenmesiyle yakaland\u0131.", "url": "https://www.haberler.com/diyarbakir-yazlik-villalardan-hirsizlik-yapanlar-12895303-haberi/", "image": {"identifier": "https://foto.haberler.com/haber/2020/02/07/diyarbakir-yazlik-villalardan-hirsizlik-yapan-12895303_amp.jpg", "secure_url": "https://foto.haberler.com/haber/2020/02/07/diyarbakir-yazlik-villalardan-hirsizlik-yapan-12895303_amp.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/diyarbakir-yazlik-villalardan-hirsizlik-yapanlar-12895303-haberi/"}