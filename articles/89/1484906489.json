{"source_url": "https://www.haberler.com", "url": "https://www.haberler.com/corum-da-kamyon-ve-tir-suruculerinden-yonetmelik-12779685-haberi/", "title": "\u00c7orum'da, kamyon ve t\u0131r s\u00fcr\u00fcc\u00fclerinden 'y\u00f6netmelik' tepkisi", "top_image": "https://foto.haberler.com/haber/2020/01/02/corum-da-kamyon-ve-tir-suruculerinden-yonetme-12779685_amp.jpg", "meta_img": "https://foto.haberler.com/haber/2020/01/02/corum-da-kamyon-ve-tir-suruculerinden-yonetme-12779685_amp.jpg", "images": ["https://foto.haberler.com/haber/2020/01/02/corum-da-kamyon-ve-tir-suruculerinden-yonetme-12779685_o.jpg", "https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/google.png", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://foto.haberler.com/haber/2020/01/02/corum-da-kamyon-ve-tir-suruculerinden-yonetme-12779685_amp.jpg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "02.01.2020 22:22 | Son G\u00fcncelleme: 02.01.2020 22:26\n\n\u00c7orum'da, kamyon ve TIR s\u00fcr\u00fcc\u00fclerinden 'y\u00f6netmelik' tepkisi\n\n\u00c7ORUM'da, kamyon ve TIR \u015fof\u00f6rleri, yeni y\u0131lda y\u00fcr\u00fcrl\u00fc\u011fe giren say\u0131sal takograflardan veri indirme ve bu verilerin Bakanl\u0131\u011fa g\u00f6nderimini zorunlu k\u0131lan y\u00f6netmeli\u011fe, \u00c7orum- Ankara karayolunda toplanarak tepki g\u00f6sterdi.\n\n\u00c7orum- Ankara karayolunda, kamyon ve TIR'lar\u0131 ile toplanan \u00e7ok say\u0131da s\u00fcr\u00fcc\u00fc, hayata ge\u00e7irilen yeni uygulamaya tepki g\u00f6sterdi. \u00c7orum \u015eof\u00f6rler ve Nakliyeciler Odas\u0131 Ba\u015fkan\u0131 Tahsin \u015eahin yapt\u0131\u011f\u0131 a\u00e7\u0131klamada, uygulaman\u0131n s\u00fcr\u00fcc\u00fclere g\u00fcnl\u00fck 9 saat verdi\u011fini belirterek, \"Avrupa'ya ayak uydural\u0131m diyoruz ama kamyoncular Avrupa'da 9 saatte 800 kilometre yol gidebiliyor. Ancak biz T\u00fcrkiye'de 350-400 kilometreyi zor gideriz. Bu bizim faydam\u0131za olabilir ancak alt yap\u0131m\u0131z yetersiz. Biz bu uygulaman\u0131n ertelenmesini istiyoruz. \u0130kinci bir konu ise buradan y\u00fck\u00fc y\u00fckledi\u011finizde Ula\u015ft\u0131rma ve Altyap\u0131 Bakanl\u0131\u011f\u0131 veri taban\u0131na 6 saat i\u00e7erisinde bildirmemiz gerekiyor. Bunun da alt yap\u0131s\u0131 haz\u0131r de\u011fil. \u00dc\u00e7\u00fcnc\u00fc bir konu ise e-fatura. Bizim kamyoncumuz tu\u015flu telefonu dahi zor kullan\u0131yor. Son olarak ise ton kilometre olmas\u0131 laz\u0131m. Biz 24 saat \u00e7al\u0131\u015f\u0131yoruz para kazanam\u0131yoruz. 24 saatte para kazanam\u0131yorsak 9 saatte nas\u0131l para kazan\u0131r\u0131z\" dedi.\n\nEylem nedeniyle trafik bir s\u00fcreli\u011fine aksarken, s\u00fcr\u00fcc\u00fcler a\u00e7\u0131klaman\u0131n ard\u0131ndan olays\u0131z da\u011f\u0131ld\u0131.\n\n(G\u00d6R\u00dcNT\u00dc GE\u00c7\u0130L\u0130YOR)\n\nHaber: Yusuf \u00c7INAR/\u00c7ORUM, (DHA)\n\nKaynak: DHA\n\nHaber Videosu", "keywords": [], "meta_keywords": [""], "tags": ["Ankara", "\u00c7orum"], "authors": [], "publish_date": null, "summary": "", "article_html": "", "meta_description": "\u00c7orum'da, kamyon ve TIR s\u00fcr\u00fcc\u00fclerinden 'y\u00f6netmelik' tepkisi\u00c7ORUM'da, kamyon ve TIR \u015fof\u00f6rleri, yeni y\u0131lda y\u00fcr\u00fcrl\u00fc\u011fe giren say\u0131sal takograflardan veri indirme ve bu verilerin Bakanl\u0131\u011fa g\u00f6nderimini zorunlu k\u0131lan y\u00f6netmeli\u011fe, \u00c7orum- Ankara karayolunda toplanarak tepki g\u00f6sterdi.", "meta_lang": "tr", "meta_favicon": "/touch-icon-iphone.png", "meta_data": {"description": "\u00c7orum'da, kamyon ve TIR s\u00fcr\u00fcc\u00fclerinden 'y\u00f6netmelik' tepkisi\u00c7ORUM'da, kamyon ve TIR \u015fof\u00f6rleri, yeni y\u0131lda y\u00fcr\u00fcrl\u00fc\u011fe giren say\u0131sal takograflardan veri indirme ve bu verilerin Bakanl\u0131\u011fa g\u00f6nderimini zorunlu k\u0131lan y\u00f6netmeli\u011fe, \u00c7orum- Ankara karayolunda toplanarak tepki g\u00f6sterdi.", "image": "https://foto.haberler.com/haber/2020/01/02/corum-da-kamyon-ve-tir-suruculerinden-yonetme-12779685_amp.jpg", "medium": "news", "dateCreated": "2020-01-02T22:22:24+03:00", "dateUpdated": "2020-01-02T22:26:01+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "\u00c7orum'da, kamyon ve t\u0131r s\u00fcr\u00fcc\u00fclerinden 'y\u00f6netmelik' tepkisi", "description": "\u00c7orum'da, kamyon ve TIR s\u00fcr\u00fcc\u00fclerinden 'y\u00f6netmelik' tepkisi\u00c7ORUM'da, kamyon ve TIR \u015fof\u00f6rleri, yeni y\u0131lda y\u00fcr\u00fcrl\u00fc\u011fe giren say\u0131sal takograflardan veri indirme ve bu verilerin Bakanl\u0131\u011fa g\u00f6nderimini zorunlu k\u0131lan y\u00f6netmeli\u011fe, \u00c7orum- Ankara karayolunda toplanarak tepki g\u00f6sterdi.", "url": "https://www.haberler.com/corum-da-kamyon-ve-tir-suruculerinden-yonetmelik-12779685-haberi/", "image": {"identifier": "https://foto.haberler.com/haber/2020/01/02/corum-da-kamyon-ve-tir-suruculerinden-yonetme-12779685_amp.jpg", "secure_url": "https://foto.haberler.com/haber/2020/01/02/corum-da-kamyon-ve-tir-suruculerinden-yonetme-12779685_amp.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/corum-da-kamyon-ve-tir-suruculerinden-yonetmelik-12779685-haberi/"}