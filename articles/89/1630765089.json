{"source_url": "http://radio.opole.pl", "url": "http://radio.opole.pl/100,328048,do-760-wzrosla-liczba-zarazonych-koronawirusem-w", "title": "Do 760 wzros\u0142a liczba zara\u017conych koronawirusem w wojew\u00f3dztwie opolskim\u2026", "top_image": "http://radio.opole.pl/../public/121/2020/121_158391670310.jpg", "meta_img": "http://radio.opole.pl/../public/121/2020/121_158391670310.jpg", "images": ["https://www.facebook.com/tr?id=1835033950088652&ev=PageView&noscript=1", "http://radio.opole.pl/public/info/2019/thumb_480_0/2019-10-22_157174791410.jpg", "http://radio.opole.pl/public/info/2020/thumb_480_0/2020-06-12_159195960110.jpg", "http://radio.opole.pl/public/info/2020/thumb_480_0/2020-06-08_159160291215.jpg", "http://radio.opole.pl/public/121/2020/thumb_480_0/121_158462211810.jpg", "http://radio.opole.pl/public/info/2020/thumb_480_0/2020-06-12_159195873010.jpg", "http://radio.opole.pl/public/info/2020/thumb_480_0/2020-06-12_159196661910.jpg", "http://radio.opole.pl/assets/css/images/logo_2019.png", "http://radio.opole.pl/public/121/2020/thumb_960_0/121_158391670310.jpg", "http://radio.opole.pl/public/info/2020/thumb_480_0/2020-06-12_159196213010.jpg", "http://radio.opole.pl/public/121/2017/121_149858804010.jpg", "http://radio.opole.pl/public/info/2020/thumb_480_0/2020-06-12_159196359010.jpg", "http://radio.opole.pl/public/121/2020/thumb_640_0/121_158391716510.jpg", "http://radio.opole.pl/../public/121/2020/121_158391670310.jpg", "http://radio.opole.pl/public/121/2015/thumb_480_0/201502568e1191da6cebe50e030632531365ca.jpg"], "movies": [], "text": "13 nowych zara\u017ce\u0144 koronawirusem stwierdzono w badaniach na Opolszczy\u017anie. O 10:00 Ministerstwo Zdrowia poinformowa\u0142o o 108 zaka\u017ceniach i 8 zgonach w ca\u0142ym kraju.\n\nCo do naszego wojew\u00f3dztwa, 5 przypadk\u00f3w dotyczy powiatu kluczborskiego - to 2 seniorki, 2 kobiety w \u015brednim wieku i kilkuletnia dziewczynka.4 nowe zara\u017cenia odnotowano w powiecie k\u0119dzierzy\u0144sko-kozielskim. Mowa o seniorze, 2 kobietach w sile wieku i kobiecie w \u015brednim wieku.W powiecie strzeleckim zakazi\u0142o si\u0119 dwoje senior\u00f3w, w powiecie namys\u0142owskim m\u0119\u017cczyzna w sile wieku, a w krapkowickim kobieta w \u015brednim wieku. Wszystkie te osoby zarazi\u0142y si\u0119 lokalnie. S\u0105 w dobrym stanie, wi\u0119c pozostaj\u0105 w izolacji domowej.Do tej pory na Opolszczy\u017anie odnotowano 760 przypadk\u00f3w zara\u017cenia. 49 os\u00f3b chorych zmar\u0142o, a co wa\u017cne, mamy 402 ozdrowie\u0144c\u00f3w.Liczba zara\u017conych koronawirusem w skali kraju wzros\u0142a do 27668. Zmar\u0142o 1191 zaka\u017conych, a walk\u0119 z wirusem wygra\u0142o do tej pory 13411 os\u00f3b.", "keywords": [], "meta_keywords": ["Ministerstwo Zdrowia", "koronawirus", "epidemia", "COVID-19"], "tags": [], "authors": ["Radio Opole"], "publish_date": "Wed Jun 10 10:44:00 2020", "summary": "", "article_html": "", "meta_description": "13 nowych zara\u017ce\u0144 koronawirusem stwierdzono w badaniach na Opolszczy\u017anie. O 10:00 Ministerstwo Zdrowia poinformowa\u0142o o 108 zaka\u017ceniach i 8 zgonach w ca\u0142ym kraju.", "meta_lang": "pl", "meta_favicon": "assets/favicon/apple-touch-icon.png", "meta_data": {"description": "13 nowych zara\u017ce\u0144 koronawirusem stwierdzono w badaniach na Opolszczy\u017anie. O 10:00 Ministerstwo Zdrowia poinformowa\u0142o o 108 zaka\u017ceniach i 8 zgonach w ca\u0142ym kraju.", "keywords": "Ministerstwo Zdrowia, koronawirus, epidemia, COVID-19", "author": "Radio Opole", "msapplication-TileColor": "#0074bd", "msapplication-config": "assets/favicon/browserconfig.xml", "theme-color": "#ffffff", "viewport": "width=device-width, initial-scale=1", "og": {"locale": "pl_PL", "type": "article", "title": "Do 760 wzros\u0142a liczba zara\u017conych koronawirusem w wojew\u00f3dztwie opolskim. W porannym raporcie - 13 nowych przypadk\u00f3w", "description": "13 nowych zara\u017ce\u0144 koronawirusem stwierdzono w badaniach na Opolszczy\u017anie. O 10:00 Ministerstwo Zdrowia poinformowa\u0142o o 108 zaka\u017ceniach i 8 zgonach w ca\u0142ym kraju.", "url": "http://radio.opole.pl/100,328048,do-760-wzrosla-liczba-zarazonych-koronawirusem-w", "site_name": "Do 760 wzros\u0142a liczba zara\u017conych koronawirusem w wojew\u00f3dztwie opolskim. W porannym raporcie - 13 nowych przypadk\u00f3w", "image": "http://radio.opole.pl/../public/121/2020/121_158391670310.jpg"}, "article": {"section": "Wiadomo\u015bci z regionu", "published_time": "2020-06-10 10:44:00"}, "twitter": {"card": "summary", "title": "Do 760 wzros\u0142a liczba zara\u017conych koronawirusem w wojew\u00f3dztwie opolskim. W porannym raporcie - 13 nowych przypadk\u00f3w", "description": "13 nowych zara\u017ce\u0144 koronawirusem stwierdzono w badaniach na Opolszczy\u017anie. O 10:00 Ministerstwo Zdrowia poinformowa\u0142o o 108 zaka\u017ceniach i 8 zgonach w ca\u0142ym kraju.", "image": "http://radio.opole.pl/../public/121/2020/121_158391670310.jpg"}}, "canonical_link": "http://radio.opole.pl/100,328048,do-760-wzrosla-liczba-zarazonych-koronawirusem-w"}