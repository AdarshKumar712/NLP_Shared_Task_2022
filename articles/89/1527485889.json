{"source_url": "https://web.archive.org", "url": "https://web.archive.org/web/20200222171235id_/https://www.sondakika.com/haber/haber-muslulardan-baskan-atac-a-ziyaret-12941916/", "title": "Mu\u015flulardan Ba\u015fkan Ata\u00e7'a ziyaret", "top_image": "https://foto.sondakika.com/haber/2020/02/21/muslulardan-baskan-atac-a-ziyaret-12941916_o.jpg", "meta_img": "https://foto.sondakika.com/haber/2020/02/21/muslulardan-baskan-atac-a-ziyaret-12941916_o.jpg", "images": ["https://mc.yandex.ru/watch/14078032", "https://web.archive.org/static/images/Desktop_icon_2x_ios.png", "https://web.archive.org/static/reklam/advertisement.gif?ads=1", "https://foto.sondakika.com/haber/2020/02/22/goztepe-gaziantep-ile-1-1-berabere-kaldi-12944859_7663_170.jpg", "https://web.archive.org/static/images/Desktop_icon_2x_android.png", "http://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/blank.gif", "https://web.archive.org/static/images/sosyal/icons/facebook.png", "https://web.archive.org/static/images/sosyal/icons/twitter.png", "https://foto.sondakika.com/haber/2020/02/22/galatasaray-in-derbi-paylasimi-buyuk-begeni-12944890_2281_170.jpg", "https://foto.sondakika.com/galeri/2020/02/22/guzellik-kralicesinin-ciplak-fotograflari-0_8986_o.jpg", "https://foto.sondakika.com/haber/2020/02/21/muslulardan-baskan-atac-a-ziyaret-12941916_osd.jpg", "https://foto.sondakika.com/haber/2020/02/21/muslulardan-baskan-atac-a-ziyaret-12941916_o.jpg", "https://foto.sondakika.com/haber/2020/02/22/izmir-deki-acilista-konusan-erdogan-kilicdaroglu-12944261_4518_170.jpg", "https://web.archive.org/static/images/huawei-app-gallery-apk-download-link@2x.png", "https://web.archive.org/static/images/Logo2x.png", "https://web.archive.org/static/images/sosyal/icons/whatsapp.png"], "movies": [], "text": "Tepeba\u015f\u0131 Belediye Ba\u015fkan\u0131 Dt. Ahmet Ata\u00e7, Eski\u015fehir Mu\u015f K\u00fclt\u00fcr ve Dayan\u0131\u015fma Derne\u011fi'nin y\u00f6neticileri ile bir araya geldi.\n\n\n\nTepeba\u015f\u0131 Belediye Ba\u015fkan\u0131 Dt. Ahmet Ata\u00e7, Eski\u015fehir'de faaliyet g\u00f6steren hem\u015fehri derneklerinin temsilcileri ile bulu\u015fmaya devam ediyor. Bu kapsamda Ba\u015fkan Ata\u00e7'\u0131 makam\u0131nda ziyaret eden Eski\u015fehir Mu\u015f K\u00fclt\u00fcr ve Dayan\u0131\u015fma Derne\u011fi Ba\u015fkan\u0131 Ayhan Ta\u015f\u00e7\u0131 ve y\u00f6netim kurulu \u00fcyeleri, dernek faaliyetleri hakk\u0131nda bilgi verdi. Ziyaret hakk\u0131nda bir de\u011ferlendirmede bulunan Dernek Ba\u015fkan\u0131 Ayhan Ta\u015f\u00e7\u0131, \"Ahmet Ba\u015fkan\u0131m\u0131za nezaket ziyaretinde bulunduk. Dernek binam\u0131z\u0131 Tepeba\u015f\u0131 b\u00f6lgesine ta\u015f\u0131d\u0131k ve konu hakk\u0131nda bilgi verdik. Ayr\u0131ca dernek faaliyetlerimiz hakk\u0131nda da isti\u015farelerde bulunduk\" ifadelerini kulland\u0131.\n\n\n\nEski\u015fehir'de bulunan hem\u015fehri derneklerinin tamam\u0131 ile iyi ili\u015fkiler i\u00e7inde olmaktan mutluluk duydu\u011funu ifade eden Ba\u015fkan Ata\u00e7 da konuklar\u0131na ziyaretleri i\u00e7in te\u015fekk\u00fcr ederek \u00e7al\u0131\u015fmalar\u0131nda ba\u015far\u0131lar diledi.\n\n\n\nBulu\u015fma, \u00e7ektirilen hat\u0131ra foto\u011fraf\u0131n\u0131n ard\u0131ndan sona erdi. - ESK\u0130\u015eEH\u0130R", "keywords": [], "meta_keywords": [""], "tags": [], "authors": [], "publish_date": "Fri Feb 21 17:12:33 2020", "summary": "", "article_html": "", "meta_description": "Tepeba\u015f\u0131 Belediye Ba\u015fkan\u0131 Dt. Ahmet Ata\u00e7, Eski\u015fehir Mu\u015f K\u00fclt\u00fcr ve Dayan\u0131\u015fma Derne\u011fi\u2019nin y\u00f6neticileri ile bir araya geldi.", "meta_lang": "tr", "meta_favicon": "/favicon.ico", "meta_data": {"description": "Tepeba\u015f\u0131 Belediye Ba\u015fkan\u0131 Dt. Ahmet Ata\u00e7, Eski\u015fehir Mu\u015f K\u00fclt\u00fcr ve Dayan\u0131\u015fma Derne\u011fi\u2019nin y\u00f6neticileri ile bir araya geldi.", "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "apple-mobile-web-app-capable": "yes", "robots": "index, follow", "og": {"article": {"section": "Politics", "published_time": "2020-02-21T17:12:33+03:00"}, "title": "Mu\u015flulardan Ba\u015fkan Ata\u00e7'a ziyaret - Son Dakika", "description": "Tepeba\u015f\u0131 Belediye Ba\u015fkan\u0131 Dt. Ahmet Ata\u00e7, Eski\u015fehir Mu\u015f K\u00fclt\u00fcr ve Dayan\u0131\u015fma Derne\u011fi\u2019nin y\u00f6neticileri ile bir araya geldi.", "type": "Article", "site_name": "Sondakika.com", "url": "https://www.sondakika.com/haber/haber-muslulardan-baskan-atac-a-ziyaret-12941916/", "locale": "tr", "image": "https://foto.sondakika.com/haber/2020/02/21/muslulardan-baskan-atac-a-ziyaret-12941916_o.jpg"}, "msapplication-starturl": "https://www.sondakika.com", "article": {"modified": "2020-02-21T17:12:37+03:00"}, "fb": {"app_id": 1796825793864208}, "twitter": {"site": "@sondakikacom", "creator": "@sondakikacom", "card": "summary"}, "dateUpdated": "2020-02-21T17:12:37+03:00", "msvalidate.01": "C043A8E7202FBDE0AC7B60B68F77938B"}, "canonical_link": "https://www.sondakika.com/haber/haber-muslulardan-baskan-atac-a-ziyaret-12941916/"}