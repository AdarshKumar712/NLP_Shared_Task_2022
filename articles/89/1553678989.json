{"source_url": "https://web.archive.org", "url": "https://web.archive.org/web/20200321175236id_/https://www.sondakika.com/haber/haber-gonul-elcileri-vatandaslari-korona-virusune-karsi-13032987/", "title": "'G\u00f6n\u00fcl El\u00e7ileri' vatanda\u015flar\u0131 korona vir\u00fcs\u00fcne kar\u015f\u0131 bilgilendirdi", "top_image": "https://foto.sondakika.com/haber/2020/03/20/gonul-elcileri-vatandaslari-korona-virusune-k-13032987_o.jpg", "meta_img": "https://foto.sondakika.com/haber/2020/03/20/gonul-elcileri-vatandaslari-korona-virusune-k-13032987_o.jpg", "images": ["https://mc.yandex.ru/watch/14078032", "https://web.archive.org/static/images/Desktop_icon_2x_ios.png", "https://web.archive.org/static/reklam/advertisement.gif?ads=1", "https://foto.sondakika.com/haber/2020/03/21/esini-iple-bogarak-olduren-kadin-ve-oglu-13037268_170.jpg", "https://web.archive.org/static/images/Desktop_icon_2x_android.png", "http://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/blank.gif", "https://web.archive.org/static/images/sosyal/icons/facebook.png", "https://web.archive.org/static/images/sosyal/icons/twitter.png", "https://foto.sondakika.com/haber/2020/03/21/korona-savascisi-koca-salgindan-bireysel-olarak-13037236_1073_170.jpg", "https://foto.sondakika.com/haber/2020/03/20/gonul-elcileri-vatandaslari-korona-virusune-k-13032987_osd.jpg", "https://foto.sondakika.com/haber/2020/03/21/muslu-otel-sahibinden-4-yildizli-hareket-13036744_170.jpg", "https://foto.sondakika.com/haber/2020/03/20/gonul-elcileri-vatandaslari-korona-virusune-k-13032987_o.jpg", "https://foto.sondakika.com/haber/2020/03/21/memur-sen-kamu-calisanlarinin-idari-izinli-13036803_5542_170.jpg", "https://web.archive.org/static/images/huawei-app-gallery-apk-download-link@2x.png", "https://web.archive.org/static/images/Logo2x.png", "https://web.archive.org/static/images/sosyal/icons/whatsapp.png"], "movies": [], "text": "S\u00fcleymanpa\u015fa Belediyesi'nin \"G\u00f6n\u00fcl El\u00e7ileri\" projesi t\u00fcm h\u0131z\u0131yla devam ediyor. Ekipler t\u00fcm d\u00fcnyay\u0131 saran korona vir\u00fcs\u00fcne (Covid-19) kar\u015f\u0131 vatanda\u015flar\u0131 bilgilendirme \u00e7al\u0131\u015fmas\u0131 ger\u00e7ekle\u015ftirdi.\n\n\n\nKorona vir\u00fcs\u00fcne kar\u015f\u0131 \u00f6nlem almak \u00fczere S\u00fcleymanpa\u015fa Belediyesi taraf\u0131ndan haz\u0131rlanan bilgilendirme bro\u015f\u00fcrlerini vatanda\u015flara da\u011f\u0131tan \"G\u00f6n\u00fcl El\u00e7ileri\", vir\u00fcs\u00fcn ne oldu\u011fu, nas\u0131l bula\u015ft\u0131\u011f\u0131, belirtileri, korunma yollar\u0131 ve belirtiler varsa yap\u0131lmas\u0131 gerekenler hakk\u0131nda bilgilendirmede bulundu.\n\n\n\nKorona vir\u00fcs\u00fc hakk\u0131nda vatanda\u015flar\u0131n sorular\u0131n\u0131 da yan\u0131tlayan \"G\u00f6n\u00fcl El\u00e7ileri\" bro\u015f\u00fcrleri ve payla\u015f\u0131lan bilgileri vatanda\u015flar\u0131n aileleri ile payla\u015fmas\u0131n\u0131, vir\u00fcsten etkilenmemek i\u00e7in Sa\u011fl\u0131k Bakanl\u0131\u011f\u0131 taraf\u0131ndan belirtilen tedbirler konusunda da hassasiyet g\u00f6stermelerini istedi.\n\n\n\nBa\u015fkan Y\u00fcksel'den birlik mesaj\u0131\n\n\n\nKorona vir\u00fcs\u00fcne kar\u015f\u0131 belediyenin t\u00fcm birimlerinin seferber edildi\u011fini belirten S\u00fcleymanpa\u015fa Belediye Ba\u015fkan\u0131 C\u00fcneyt Y\u00fcksel, \"\u015eehrimizin bir\u00e7ok noktas\u0131nda bilgilendirme \u00e7al\u0131\u015fmalar\u0131m\u0131z devam ediyor. Zab\u0131tam\u0131z, sa\u011fl\u0131k i\u015flerimiz, temizlik i\u015flerimiz, g\u00f6n\u00fcl el\u00e7ilerimiz t\u00fcm birimlerimiz g\u00f6revinin ba\u015f\u0131nda. \u015eehrimizle adeta bir b\u00fct\u00fcn olduk. \u0130n\u015fallah hep beraber bu birli\u011fin g\u00fcc\u00fc ile vir\u00fcs\u00fc de ba\u015f\u0131m\u0131zdan def edece\u011fiz. Allah yard\u0131mc\u0131m\u0131z olsun\" diye konu\u015ftu. - TEK\u0130RDA\u011e", "keywords": [], "meta_keywords": [""], "tags": [], "authors": [], "publish_date": "Fri Mar 20 09:17:30 2020", "summary": "", "article_html": "", "meta_description": "S\u00fcleymanpa\u015fa Belediyesi\u2019nin \u201cG\u00f6n\u00fcl El\u00e7ileri\u201c projesi t\u00fcm h\u0131z\u0131yla devam ediyor.", "meta_lang": "tr", "meta_favicon": "/favicon.ico", "meta_data": {"description": "S\u00fcleymanpa\u015fa Belediyesi\u2019nin \u201cG\u00f6n\u00fcl El\u00e7ileri\u201c projesi t\u00fcm h\u0131z\u0131yla devam ediyor.", "viewport": "width=1000, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "robots": "index, follow", "og": {"article": {"section": "Politics", "published_time": "2020-03-20T09:17:30+03:00"}, "title": "'G\u00f6n\u00fcl El\u00e7ileri' vatanda\u015flar\u0131 korona vir\u00fcs\u00fcne kar\u015f\u0131 bilgilendirdi - Son Dakika", "description": "S\u00fcleymanpa\u015fa Belediyesi\u2019nin \u201cG\u00f6n\u00fcl El\u00e7ileri\u201c projesi t\u00fcm h\u0131z\u0131yla devam ediyor.", "type": "Article", "site_name": "Sondakika.com", "url": "https://www.sondakika.com/haber/haber-gonul-elcileri-vatandaslari-korona-virusune-karsi-13032987/", "locale": "tr", "image": "https://foto.sondakika.com/haber/2020/03/20/gonul-elcileri-vatandaslari-korona-virusune-k-13032987_o.jpg"}, "msapplication-starturl": "https://www.sondakika.com", "article": {"modified": "2020-03-20T09:17:44+03:00"}, "fb": {"app_id": 1796825793864208}, "twitter": {"site": "@sondakikacom", "creator": "@sondakikacom", "card": "summary"}, "dateUpdated": "2020-03-20T09:17:44+03:00", "msvalidate.01": "C043A8E7202FBDE0AC7B60B68F77938B"}, "canonical_link": "https://www.sondakika.com/haber/haber-gonul-elcileri-vatandaslari-korona-virusune-karsi-13032987/"}