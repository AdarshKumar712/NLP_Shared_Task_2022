{"source_url": "https://www.kocaeligazetesi.com.tr", "url": "https://www.kocaeligazetesi.com.tr/haber/4178355/izmitte-sokak-hayvanlari-ac-kalmiyor", "title": "\u0130zmit\u2019te sokak hayvanlar\u0131 a\u00e7 kalm\u0131yor", "top_image": "https://static.daktilo.com/sites/77/uploads/2020/04/18/large/aw995070-03-1587194792.jpg", "meta_img": "https://static.daktilo.com/sites/77/uploads/2020/04/18/large/aw995070-03-1587194792.jpg", "images": ["https://static.daktilo.com/sites/77/uploads/2019/05/16/large/45yil.jpg", "https://static.daktilo.com/sites/77/uploads/2020/04/18/large/aw995070-03-1587194792.jpg", "https://file.daktilo.com/themes/enerjik/assets/img/mask-16-9.png", "https://file.daktilo.com/themes/enerjik/assets/img/bos.png", "https://www.kocaeligazetesi.com.tr/sites/77/uploads/2020/04/18/large/aw995070-01.jpg", "https://certify.alexametrics.com/atrk.gif?account=M6Agu1Y1Mn20Io", "https://www.kocaeligazetesi.com.tr/users/6897/avatar.png?r=c0d478add59fcb9fe0201e46a5b6c934", "https://www.kocaeligazetesi.com.tr/sites/77/uploads/2020/04/18/large/aw995070-02.jpg", "https://static.daktilo.com/sites/77/uploads/2019/05/16/large/45yil (1).jpg"], "movies": [], "text": "\u0130zmit Belediyesi, korona vir\u00fcs tedbirleri kapsam\u0131nda hafta sonu kentte uygulanan soka\u011fa \u00e7\u0131kma k\u0131s\u0131tlamas\u0131 nedeniyle yiyecek bulmakta zorlanan sokak hayvanlar\u0131n\u0131 unutmad\u0131. Bu kapsamda Belediye ve Ekolojik Ya\u015fam Derne\u011fi i\u015fbirli\u011finde kentin bir\u00e7ok noktas\u0131nda kedi ve k\u00f6pekler i\u00e7in mama da\u011f\u0131t\u0131larak besleme noktalar\u0131na bol miktarda mama b\u0131rak\u0131ld\u0131.\n\n''SOKAKTAK\u0130 DOSTLARIMIZIN HER ZAMAN YANINDAYIZ''\n\nVatanda\u015flar\u0131 sokak hayvanlar\u0131 konusunda duyarl\u0131 olmaya davet eden \u0130zmit Belediye Ba\u015fkan\u0131 Av. Fatma Kaplan H\u00fcrriyet, \u201c\u0130zmit Belediyesi olarak sokaktaki dostlar\u0131m\u0131z\u0131n her zaman yan\u0131nday\u0131z. Salg\u0131n d\u00f6neminde sokakta yiyecek bulmakta zorlanan sevimli dostlar\u0131m\u0131z i\u00e7in ekstra \u00e7aba g\u00f6steriyoruz. Onlar\u0131n a\u00e7 ve susuz kalmas\u0131na g\u00f6nl\u00fcm\u00fcz raz\u0131 olmayaca\u011f\u0131 i\u00e7in d\u00fczenli olarak mama da\u011f\u0131t\u0131m\u0131 ger\u00e7ekle\u015ftiriyoruz. Hem\u015ferilerimin de bu konuda duyarl\u0131 davranaca\u011f\u0131na inan\u0131yorum\u201d ifadelerini kulland\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "\u0130zmit Belediyesi, hafta sonu kentte uygulanan soka\u011fa \u00e7\u0131kma k\u0131s\u0131tlamas\u0131 nedeniyle beslenme s\u0131k\u0131nt\u0131s\u0131 ya\u015fayan sevimli dostlar\u0131m\u0131z sokak hayvanlar\u0131n\u0131 unutmad\u0131", "meta_lang": "tr", "meta_favicon": "https://static.daktilo.com/sites/77/uploads/2018/04/09/favicon.ico", "meta_data": {"viewport": "width=device-width,initial-scale=1,maximum-scale=1", "description": "\u0130zmit Belediyesi, hafta sonu kentte uygulanan soka\u011fa \u00e7\u0131kma k\u0131s\u0131tlamas\u0131 nedeniyle beslenme s\u0131k\u0131nt\u0131s\u0131 ya\u015fayan sevimli dostlar\u0131m\u0131z sokak hayvanlar\u0131n\u0131 unutmad\u0131", "apple-mobile-web-app-status-bar-style": "rgb(237, 28, 36)", "msapplication-navbutton-color": "rgb(237, 28, 36)", "theme-color": "rgb(237, 28, 36)", "google-site-verification": "9_bZo_WI7_2WkRqka5Ts1XSZ4OWZzJ3lctkVBUrP5w8", "yandex-verification": "6e02c452c44ee14b", "msvalidate.01": "67AA483CB54C83F65650079934433B1F", "fb": {"app_id": 150744515544988}, "og": {"site_name": "Kocaeli Gazetesi #EvdeKal", "title": "\u0130zmit\u2019te sokak hayvanlar\u0131 a\u00e7 kalm\u0131yor", "description": "\u0130zmit Belediyesi, hafta sonu kentte uygulanan soka\u011fa \u00e7\u0131kma k\u0131s\u0131tlamas\u0131 nedeniyle beslenme s\u0131k\u0131nt\u0131s\u0131 ya\u015fayan sevimli dostlar\u0131m\u0131z sokak hayvanlar\u0131n\u0131 unutmad\u0131", "type": "article", "url": "https://www.kocaeligazetesi.com.tr/haber/4178355/izmitte-sokak-hayvanlari-ac-kalmiyor", "image": {"identifier": "https://static.daktilo.com/sites/77/uploads/2020/04/18/large/aw995070-03-1587194792.jpg", "width": 800, "height": 450, "alt": "\u0130zmit\u2019te sokak hayvanlar\u0131 a\u00e7 kalm\u0131yor"}}, "twitter": {"card": "summary_large_image", "site": "@Kocaeligzt", "title": "\u0130zmit\u2019te sokak hayvanlar\u0131 a\u00e7 kalm\u0131yor", "description": "\u0130zmit Belediyesi, hafta sonu kentte uygulanan soka\u011fa \u00e7\u0131kma k\u0131s\u0131tlamas\u0131 nedeniyle beslenme s\u0131k\u0131nt\u0131s\u0131 ya\u015fayan sevimli dostlar\u0131m\u0131z sokak hayvanlar\u0131n\u0131 unutmad\u0131", "image": "https://static.daktilo.com/sites/77/uploads/2020/04/18/large/aw995070-03-1587194792.jpg"}}, "canonical_link": "https://www.kocaeligazetesi.com.tr/haber/4178355/izmitte-sokak-hayvanlari-ac-kalmiyor"}