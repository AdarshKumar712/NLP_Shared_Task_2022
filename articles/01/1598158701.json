{"source_url": "https://www.milliyet.com.tr", "url": "https://www.milliyet.com.tr/gundem/seyahat-izin-belgesi-yol-izin-belgesi-nasil-alinir-kimler-alabilir-e-devlet-seyahat-izin-belgesi-basvuru-ekrani-6206356", "title": "e-Devlet seyahat izin belgesi ba\u015fvuru ekran\u0131! Kimler seyahat izin belgesi ba\u015fvurusu yapabilir?", "top_image": "https://i2.milimaj.com/i/milliyet/75/0x0/5eb2636eadcdeb1f64d8823d.jpg", "meta_img": "https://i2.milimaj.com/i/milliyet/75/0x0/5eb2636eadcdeb1f64d8823d.jpg", "images": ["https://i2.milimaj.com/i/milliyet/75/0x410/5eb2636eadcdeb1f64d8823d.jpg", "https://i.milimaj.com/i/milliyet/75/0x0/5e8d915a5542840f84e73e75.jpg", "https://s.milimaj.com/images/milliyet/milliyet-logo.svg?v=1", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://i2.milimaj.com/i/milliyet/75/0x0/5eb2636eadcdeb1f64d8823d.jpg", "https://s.milimaj.com/images/milliyet/milliyettv-logo-white.png"], "movies": [], "text": "Seyahat k\u0131s\u0131tlamalar\u0131n\u0131n ard\u0131ndan vatanda\u015flar\u0131n en fazla merak etti\u011fi konular\u0131n ba\u015f\u0131nda seyahat izin belgesi nas\u0131l al\u0131n\u0131r, kimler seyahat izin belgesi ba\u015fvurusunda bulunabilir sorular\u0131na yan\u0131t aramaya devam ediyor. \u0130lk olarak 3 Nisan tarihinde uygulamaya konulan 30 B\u00fcy\u00fck\u015fehir ve Zonguldak'a giri\u015f \u00e7\u0131k\u0131\u015f yasa\u011f\u0131 ge\u00e7en bir ayl\u0131k s\u00fcrenin ard\u0131ndan 7 B\u00fcy\u00fck\u015fehir hari\u00e7 devam ediyor. 24 B\u00fcy\u00fck\u015fehir ve Zonguldak'a seyahat etmek isteyen vatanda\u015flar\u0131n ise seyahat izin belgesi almas\u0131 zorunlu! Peki kimler seyahat izin belgesi alabilir?\n\nK\u0130MLER SEYAHAT \u0130Z\u0130N BELGES\u0130 ALAB\u0130L\u0130R?\n\n\u0130\u00e7i\u015fleri Bakanl\u0131\u011f\u0131, ara\u00e7 giri\u015f k\u0131s\u0131tlamas\u0131na ili\u015fkin istisnalar\u0131 belirleyen ek genelgeyi valiliklere g\u00f6nderdi.\n\nGenelgede, Bilim Kurulunun \u00f6nerileri do\u011frultusunda b\u00fcy\u00fck\u015fehir stat\u00fcs\u00fcndeki 30 il ile Zonguldak'a kara, hava ve deniz yoluyla yap\u0131lacak t\u00fcm giri\u015f ve \u00e7\u0131k\u0131\u015flar\u0131n s\u0131n\u0131rland\u0131r\u0131ld\u0131\u011f\u0131 hat\u0131rlat\u0131ld\u0131.\n\nUygulamaya ili\u015fkin istisnalara yer verilen genelgede Seyahat \u0130zin Belgesi alabilecek ki\u015filer \u015fu \u015fekilde s\u0131raland\u0131:\n\n\"- Tedavi oldu\u011fu hastaneden taburcu olup ikametine d\u00f6nmek isteyen, doktor raporu ile sevk olan veya \u00f6nceden al\u0131nm\u0131\u015f doktor randevusu, kontrol\u00fc olanlar.\n\n- Kendisi veya e\u015finin, vefat eden birinci derece yak\u0131n\u0131n\u0131n ya da karde\u015finin cenazesine kat\u0131lmak i\u00e7in seyahat edecek olanlar.\n\n- \u00d6l\u00fcm nedeni Kovit-19 olanlar hari\u00e7 4 ki\u015fiyi ge\u00e7memek \u015fart\u0131yla cenaze nakil i\u015flemine refakat edecek olanlar.\n\n- Bulundu\u011fu \u015fehre son 5 g\u00fcn i\u00e7erisinde gelmi\u015f olmakla beraber kalacak yeri olmay\u0131p ikamet ettikleri yerle\u015fim yerlerine d\u00f6nmek isteyenler.\n\n- Tedavi oldu\u011fu hastaneden taburcu olanlar, bulundu\u011fu \u015fehre son 5 g\u00fcn i\u00e7erisinde gelen ve kalacak yeri olmayanlar ile askerlik hizmetini tamamlayanlara seyahat izin belgesi verilebilecek\n\n- Seyahat izin belgeleri, \u00f6zel ara\u00e7lar i\u00e7in yolcu ta\u015f\u0131ma kapasitesi ile s\u0131n\u0131rl\u0131, D2 yolcu ta\u015f\u0131ma belgesine sahip maksimum 20 yolcu kapasiteli ticari ara\u00e7lar i\u00e7in ise yolcu say\u0131s\u0131 kapasitesinin yar\u0131s\u0131n\u0131 ge\u00e7memek \u015fart\u0131yla kullan\u0131labilecek\n\n- Askerlik hizmetini tamamlayarak yerle\u015fim yerlerine d\u00f6nmek isteyenler.\n\n- \u00d6zel veya kamudan g\u00fcnl\u00fc s\u00f6zle\u015fmeye davet yaz\u0131s\u0131 olanlar.\n\n- Ceza infaz kurumlar\u0131ndan sal\u0131verilenler\n\n- Yurt d\u0131\u015f\u0131ndan geldikten sonra yerle\u015ftirildikleri Kredi ve Yurtlar Kurumuna ait yurtlarda 14 g\u00fcnl\u00fck karantina ve g\u00f6zetim s\u00fcresi dolanlar.\"\n\n- \u0130zin belgesi \u00f6zel ara\u00e7larda, yolcu say\u0131s\u0131yla s\u0131n\u0131rl\u0131\n\nSEYAHAT \u0130Z\u0130N BELGES\u0130 \u0130\u00c7\u0130N TIKLAYINIZ", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Son Dakika G\u00fcncel Haberler - 30 B\u00fcy\u00fck\u015fehir ve Zongukdak'a ilk olarak 3 Nisan tarihinde ba\u015flayan giri\u015f \u00e7\u0131k\u0131\u015f yasa\u011f\u0131n\u0131n ard\u0131ndan giri\u015f \u00e7\u0131k\u0131\u015f yasaklar\u0131nda baz\u0131 istisnalar unutulmad\u0131. Bu kapsamda bulunduklar\u0131 \u015fehirlerden giri\u015f \u00e7\u0131k\u0131\u015f yasa\u011f\u0131 olan \u015fehirlere girmek isteyen vatanda\u015flar e-Devlet \u00fczerinden seyahat izin belgesi i\u00e7in ba\u015fvuru yapacak. Ba\u015fvuru de\u011ferlendirmeye tabi tutulduktan sonra uygun g\u00f6r\u00fclenlere seyahat izin belgesi verilecek! Peki seyahat izin belgesi ba\u015fvurusu nas\u0131l yap\u0131l\u0131r?", "meta_lang": "tr", "meta_favicon": "https://s.milimaj.com/favicon/apple-touch-icon.png?v=octo-4.0.75.351", "meta_data": {"viewport": "width=device-width, initial-scale=1, maximum-scale=1, user-scalable=no", "og": {"url": "https://www.milliyet.com.tr/gundem/seyahat-izin-belgesi-yol-izin-belgesi-nasil-alinir-kimler-alabilir-e-devlet-seyahat-izin-belgesi-basvuru-ekrani-6206356", "title": "e-Devlet seyahat izin belgesi ba\u015fvuru ekran\u0131! Kimler seyahat izin belgesi ba\u015fvurusu yapabilir?", "type": "article", "image": "https://i2.milimaj.com/i/milliyet/75/0x0/5eb2636eadcdeb1f64d8823d.jpg", "site_name": "Milliyet", "description": "30 B\u00fcy\u00fck\u015fehir ve Zongukdak'a ilk olarak 3 Nisan tarihinde ba\u015flayan giri\u015f \u00e7\u0131k\u0131\u015f yasa\u011f\u0131n\u0131n ard\u0131ndan giri\u015f \u00e7\u0131k\u0131\u015f yasaklar\u0131nda baz\u0131 istisnalar unutulmad\u0131. Bu kapsamda bulunduklar\u0131 \u015fehirlerden giri\u015f \u00e7\u0131k\u0131\u015f yasa\u011f\u0131 olan \u015fehirlere girmek isteyen vatanda\u015flar e-Devlet \u00fczerinden seyahat izin belgesi i\u00e7in ba\u015fvuru yapacak. Ba\u015fvuru de\u011ferlendirmeye tabi tutulduktan sonra uygun g\u00f6r\u00fclenlere seyahat izin belgesi verilecek! Peki seyahat izin belgesi ba\u015fvurusu nas\u0131l yap\u0131l\u0131r?"}, "description": "Son Dakika G\u00fcncel Haberler - 30 B\u00fcy\u00fck\u015fehir ve Zongukdak'a ilk olarak 3 Nisan tarihinde ba\u015flayan giri\u015f \u00e7\u0131k\u0131\u015f yasa\u011f\u0131n\u0131n ard\u0131ndan giri\u015f \u00e7\u0131k\u0131\u015f yasaklar\u0131nda baz\u0131 istisnalar unutulmad\u0131. Bu kapsamda bulunduklar\u0131 \u015fehirlerden giri\u015f \u00e7\u0131k\u0131\u015f yasa\u011f\u0131 olan \u015fehirlere girmek isteyen vatanda\u015flar e-Devlet \u00fczerinden seyahat izin belgesi i\u00e7in ba\u015fvuru yapacak. Ba\u015fvuru de\u011ferlendirmeye tabi tutulduktan sonra uygun g\u00f6r\u00fclenlere seyahat izin belgesi verilecek! Peki seyahat izin belgesi ba\u015fvurusu nas\u0131l yap\u0131l\u0131r?", "twitter": {"card": "summary_large_image", "site": "@Milliyet", "creator": "@Milliyet", "url": "https://www.milliyet.com.tr/gundem/seyahat-izin-belgesi-yol-izin-belgesi-nasil-alinir-kimler-alabilir-e-devlet-seyahat-izin-belgesi-basvuru-ekrani-6206356", "title": "e-Devlet seyahat izin belgesi ba\u015fvuru ekran\u0131! Kimler seyahat izin belgesi ba\u015fvurusu yapabilir?", "description": "30 B\u00fcy\u00fck\u015fehir ve Zongukdak'a ilk olarak 3 Nisan...", "image": "https://i2.milimaj.com/i/milliyet/75/0x0/5eb2636eadcdeb1f64d8823d.jpg"}, "msapplication-TileColor": "#ffffff", "msapplication-config": "https://s.milimaj.com/favicon/browserconfig.xml?v=octo-4.0.75.351", "theme-color": "#ffffff", "robots": "index,follow", "Classification": "News"}, "canonical_link": "https://www.milliyet.com.tr/gundem/seyahat-izin-belgesi-yol-izin-belgesi-nasil-alinir-kimler-alabilir-e-devlet-seyahat-izin-belgesi-basvuru-ekrani-6206356"}