{"source_url": "https://www.haberler.com", "url": "https://www.haberler.com/suriye-de-60-bin-sivile-ramazan-yardimi-13168508-haberi/", "title": "Suriye'de 60 bin sivile Ramazan yard\u0131m\u0131", "top_image": "https://foto.haberler.com/haber/2020/04/28/suriye-de-60-bin-sivile-ramazan-yardimi-13168508_amp.jpg", "meta_img": "https://foto.haberler.com/haber/2020/04/28/suriye-de-60-bin-sivile-ramazan-yardimi-13168508_amp.jpg", "images": ["https://www.haberler.com/static/reklam/advertisement.gif?ads=1", "https://foto.haberler.com/haber/2020/04/28/suriye-de-60-bin-sivile-ramazan-yardimi-13168508_amp.jpg", "https://www.haberler.com/static/img/tasarim/bosluk.gif", "https://foto.haberler.com/haber/2020/04/28/suriye-de-60-bin-sivile-ramazan-yardimi-13168508_o.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Suriye'de 60 bin sivile Ramazan yard\u0131m\u0131\n\nSuriye'nin \u0130dlib ve Halep kentlerinin k\u0131rsal b\u00f6lgelerinde ya\u015fayan 60 bin sivile, g\u0131da ve hijyen malzemesi i\u00e7erikli Ramazan yard\u0131m\u0131 ula\u015ft\u0131r\u0131ld\u0131.\n\nSuriye'nin \u0130dlib ve Halep kentlerinin k\u0131rsal b\u00f6lgelerinde ya\u015fayan 60 bin sivile, g\u0131da ve hijyen malzemesi i\u00e7erikli Ramazan yard\u0131m\u0131 ula\u015ft\u0131r\u0131ld\u0131.\n\n\u0130nsan Hak ve H\u00fcrriyetleri (\u0130HH) \u0130nsani Yard\u0131m Vakf\u0131 Suriye \u00c7al\u0131\u015fmalar\u0131 Medya Sorumlusu Selim Tosun yapt\u0131\u011f\u0131 a\u00e7\u0131klamada, Suriye'de sava\u015f ma\u011fduru ve ihtiya\u00e7 sahibi sivillere y\u00f6nelik Ramazan \u00e7al\u0131\u015fmalar\u0131n\u0131n s\u00fcrd\u00fcr\u00fcld\u00fc\u011f\u00fcn\u00fc s\u00f6yledi.\n\nRamazan dolay\u0131s\u0131yla 60 bin sivilin yararlanmas\u0131 i\u00e7in kuru bakliyat, kahvalt\u0131l\u0131k besinler, \u00e7ay, \u015feker, sal\u00e7a ve s\u0131v\u0131 ya\u011f gibi malzemelerin bulundu\u011fu 10 bin adet g\u0131da paketi ile temizlik ve ki\u015fisel bak\u0131m \u00fcr\u00fcnlerinin bulundu\u011fu 10 bin adet sa\u011fl\u0131k bilgisi kiti da\u011f\u0131tt\u0131klar\u0131n\u0131 belirten Tosun, sava\u015f ortam\u0131nda k\u00f6t\u00fc ko\u015fullarda ya\u015fam m\u00fccadelesi veren sivillerin Ramazan sevincine \u015fahit olduklar\u0131n\u0131 anlatt\u0131. Tosun, \"Milyonlarca sivil, Suriye i\u00e7 sava\u015f\u0131n\u0131n 10'uncu Ramazan ay\u0131na ula\u015ft\u0131. Maalesef insanlar\u0131n ma\u011fduriyetleri hala devam ediyor. Lakin her \u015feye ra\u011fmen Ramazan ay\u0131 insanlar\u0131n y\u00fczlerinin g\u00fclmesine vesile oldu\" ifadelerini kulland\u0131. - HATAY\n\nKaynak: \u0130HA", "keywords": [], "meta_keywords": ["Suriye", "\u0130dlib", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Suriye'nin \u0130dlib ve Halep kentlerinin k\u0131rsal b\u00f6lgelerinde ya\u015fayan 60 bin sivile, g\u0131da ve hijyen malzemesi i\u00e7erikli Ramazan yard\u0131m\u0131 ula\u015ft\u0131r\u0131ld\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Suriye'nin \u0130dlib ve Halep kentlerinin k\u0131rsal b\u00f6lgelerinde ya\u015fayan 60 bin sivile, g\u0131da ve hijyen malzemesi i\u00e7erikli Ramazan yard\u0131m\u0131 ula\u015ft\u0131r\u0131ld\u0131.", "keywords": "Suriye, \u0130dlib, G\u00fcncel, Haber", "image": "https://foto.haberler.com/haber/2020/04/28/suriye-de-60-bin-sivile-ramazan-yardimi-13168508_amp.jpg", "medium": "news", "dateCreated": "2020-04-28T12:01:34+03:00", "dateUpdated": "2020-04-28T12:03:57+03:00", "msapplication-starturl": "https://www.haberler.com", "article": {"id": 13168508, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Suriye, \u0130dlib, G\u00fcncel"}, "og": {"url": "https://www.haberler.com/suriye-de-60-bin-sivile-ramazan-yardimi-13168508-haberi/", "site_name": "Haberler.com", "locale": "tr_TR", "type": "article", "title": "Suriye'de 60 bin sivile Ramazan yard\u0131m\u0131", "description": "Suriye'nin \u0130dlib ve Halep kentlerinin k\u0131rsal b\u00f6lgelerinde ya\u015fayan 60 bin sivile, g\u0131da ve hijyen malzemesi i\u00e7erikli Ramazan yard\u0131m\u0131 ula\u015ft\u0131r\u0131ld\u0131.", "image": {"identifier": "https://foto.haberler.com/haber/2020/04/28/suriye-de-60-bin-sivile-ramazan-yardimi-13168508_amp.jpg", "secure_url": "https://foto.haberler.com/haber/2020/04/28/suriye-de-60-bin-sivile-ramazan-yardimi-13168508_amp.jpg", "width": 1200, "height": 799}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/suriye-de-60-bin-sivile-ramazan-yardimi-13168508-haberi/", "card": "summary_large_image", "site": "Haberler", "title": "Suriye'de 60 bin sivile Ramazan yard\u0131m\u0131", "description": "Suriye'nin \u0130dlib ve Halep kentlerinin k\u0131rsal b\u00f6lgelerinde ya\u015fayan 60 bin sivile, g\u0131da ve hijyen malzemesi i\u00e7erikli Ramazan yard\u0131m\u0131 ula\u015ft\u0131r\u0131ld\u0131.", "image": "https://foto.haberler.com/haber/2020/04/28/suriye-de-60-bin-sivile-ramazan-yardimi-13168508_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/suriye-de-60-bin-sivile-ramazan-yardimi-13168508-haberi/"}