{"source_url": "https://www.haberler.com", "url": "https://www.haberler.com/sepas-enerji-aboneleri-ek-hizmet-ucreti-olmadan-13270157-haberi/", "title": "Sepa\u015f Enerji aboneleri ek hizmet \u00fccreti olmadan faturalar\u0131n\u0131 \u00f6deyebilecek", "top_image": "https://foto.haberler.com/haber/2020/05/29/sepas-enerji-aboneleri-ek-hizmet-ucreti-olmad-13270157_local.jpg", "meta_img": "https://foto.haberler.com/haber/2020/05/29/sepas-enerji-aboneleri-ek-hizmet-ucreti-olmad-13270157_local.jpg", "images": ["https://www.haberler.com/static/img/tasarim/logo-finans.svg", "https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://foto.haberler.com/haber/2020/05/29/sepas-enerji-aboneleri-ek-hizmet-ucreti-olmad-13270157_local.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Sepa\u015f Enerji aboneleri ek hizmet \u00fccreti olmadan faturalar\u0131n\u0131 \u00f6deyebilecek Kocaeli, Sakarya, Bolu ve D\u00fczce'deki Sepa\u015f Enerji aboneleri,, \"Faturamatik Premium Hizmet Noktalar\u0131\"nda faturalar\u0131n\u0131 ek hizmet \u00fccreti olmadan faturalar\u0131n\u0131 \u00f6deyebilecek.\n\nKocaeli, Sakarya, Bolu ve D\u00fczce'deki Sepa\u015f Enerji aboneleri,, \"Faturamatik Premium Hizmet Noktalar\u0131\"nda faturalar\u0131n\u0131 ek hizmet \u00fccreti olmadan faturalar\u0131n\u0131 \u00f6deyebilecek.\n\nKocaeli, Sakarya, Bolu ve D\u00fczce'de milyonlarca vatanda\u015f\u0131n elektrik enerjisi ula\u015ft\u0131ran Sepa\u015f Enerji aboneleri fautra \u00f6derken ek \u00fccret \u00f6demek zorunda kalmayacak. Bu kapsamda Sepa\u015f Enerji \"Faturamatik Hizmet Noktalar\u0131\"n\u0131n t\u00fcm yetkilerini \"Faturamatik Premium Hizmet Noktalar\u0131\"na devretti. Vatanda\u015flar, Faturamatik Premium Hizmet Noktalar\u0131\"nda faturalar\u0131n\u0131 \u00f6deyerek ek \u00fccret vermek zorunda kalmayacak. 1 Haziran tarihinden itibaren Faturamatik Hizmet Noktalar\u0131'ndan yap\u0131lan \u00f6demeler ise Sepa\u015f Enerji g\u00fcvencesi alt\u0131nda olmayacak.\n\nKonu ile ilgili Sepa\u015f Enerji'den yap\u0131lan yaz\u0131l\u0131 a\u00e7\u0131klamada, \"Faturamatik \u00d6deme Kurulu\u015fu A.\u015e ile devam eden i\u015f birli\u011fimizle ilgili sizleri bilgilendirmek isteriz. 1 Haziran 2020 tarihi itibar\u0131yla, t\u00fcm 'Sepa\u015f Enerji Yetkili Faturamatik Hizmet Noktalar\u0131\u00e9n\u0131n yetkileri, \u00e9Faturamatik Premium Hizmet Noktalar\u0131\u00e9na devredilmi\u015ftir. S\u00f6z konusu tarihten itibaren, Kocaeli, Sakarya, Bolu ve D\u00fczce'deki Sepa\u015f Enerji aboneleri, fatura bedellerini ek hizmet \u00fccreti olmadan Faturamatik Premium Hizmet Noktalar\u0131'ndan \u00f6deyebileceklerdir. Faturamatik Premium Hizmet Noktalar\u0131'n\u0131n a\u00e7\u0131k adreslerine, web sitemiz, 444 5 186 numaral\u0131 \u00e7a\u011fr\u0131 merkezimiz ve t\u00fcm M\u00fc\u015fteri Hizmetleri Merkezimiz arac\u0131l\u0131\u011f\u0131yla ula\u015fabilecektir. 1 Haziran 2020 g\u00fcn\u00fcyle birlikte, Faturamatik Premium Hizmet Noktas\u0131 d\u0131\u015f\u0131nda kalan faturamatiklerden ger\u00e7ekle\u015ftirilen \u00f6demelerin, Sepa\u015f Enerji g\u00fcvencesinde olmayaca\u011f\u0131n\u0131n alt\u0131n\u0131 \u00e7izeriz. Abonelerimizin herhangi bir ma\u011fduriyet ya\u015famamas\u0131 ad\u0131na, daha \u00f6nce yetkili olarak elektrik faturas\u0131 tahsilat\u0131 yapan Sepa\u015f Enerji Yetkili Faturamatik Hizmet Noktalar\u0131'ndan, kurumumuza ait tabela ve benzeri t\u00fcm g\u00f6rsellerin kald\u0131r\u0131ld\u0131\u011f\u0131n\u0131 belirtiriz\" ifadelerine yer verildi.\n\nDi\u011fer \u00f6deme kanallar\u0131nda herhangi bir de\u011fi\u015fiklik yap\u0131lmad\u0131\u011f\u0131n\u0131n kaydedildi\u011fi a\u00e7\u0131klamada, \"S\u00f6z konusu de\u011fi\u015fiklik sadece Sepa\u015f Enerji Yetkili Faturamatik Hizmet Noktalar\u0131 i\u00e7in ge\u00e7erli olup, di\u011fer \u00f6deme kanallar\u0131m\u0131zda herhangi bir de\u011fi\u015fiklik bulunmamaktad\u0131r. M\u00fc\u015fterilerimiz elektrik faturalar\u0131n\u0131 her zaman oldu\u011fu gibi web sitemizden online olarak, anla\u015fmal\u0131 bankalar \u00fczerinden otomatik \u00f6deme talimat\u0131 vererek, bu bankalar\u0131n gi\u015fe, ATM veya internet bankac\u0131l\u0131\u011f\u0131 hizmetlerini kullanarak veya t\u00fcm PTT gi\u015felerinden de \u00f6demeye devam edebileceklerdir\" a\u00e7\u0131klamalar\u0131 yer ald\u0131. - KOCAEL\u0130\n\nKaynak: \u0130HA", "keywords": [], "meta_keywords": ["Kocaeli", "Sakarya", "D\u00fczce", "Ekonomi"], "tags": [], "authors": [], "publish_date": null, "summary": "", "article_html": "", "meta_description": "Kocaeli, Sakarya, Bolu ve D\u00fczce'deki Sepa\u015f Enerji aboneleri,, 'Faturamatik Premium Hizmet Noktalar\u0131'nda faturalar\u0131n\u0131 ek hizmet \u00fccreti olmadan faturalar\u0131n\u0131 \u00f6deyebilecek.", "meta_lang": "tr", "meta_favicon": "/touch-icon-iphone.png", "meta_data": {"description": "Kocaeli, Sakarya, Bolu ve D\u00fczce'deki Sepa\u015f Enerji aboneleri,, 'Faturamatik Premium Hizmet Noktalar\u0131'nda faturalar\u0131n\u0131 ek hizmet \u00fccreti olmadan faturalar\u0131n\u0131 \u00f6deyebilecek.", "keywords": "Kocaeli, Sakarya, D\u00fczce, Ekonomi", "image": "https://foto.haberler.com/haber/2020/05/29/sepas-enerji-aboneleri-ek-hizmet-ucreti-olmad-13270157_local.jpg", "medium": "news", "dateCreated": "2020-05-29T11:40:34+03:00", "dateUpdated": "2020-05-29T11:43:40+03:00", "msapplication-starturl": "https://www.haberler.com", "article": {"id": 13270157, "author": "Haberler.com", "section": {"identifier": "ekonomi", "type": "Detail Page", "list": "ekonomi"}, "tag": "Kocaeli, Sakarya, D\u00fczce, Ekonomi"}, "og": {"url": "https://www.haberler.com/sepas-enerji-aboneleri-ek-hizmet-ucreti-olmadan-13270157-haberi/", "site_name": "Haberler.com", "locale": "tr_TR", "type": "article", "title": "Sepa\u015f Enerji aboneleri ek hizmet \u00fccreti olmadan faturalar\u0131n\u0131 \u00f6deyebilecek", "description": "Kocaeli, Sakarya, Bolu ve D\u00fczce'deki Sepa\u015f Enerji aboneleri,, 'Faturamatik Premium Hizmet Noktalar\u0131'nda faturalar\u0131n\u0131 ek hizmet \u00fccreti olmadan faturalar\u0131n\u0131 \u00f6deyebilecek.", "image": {"identifier": "https://foto.haberler.com/haber/2020/05/29/sepas-enerji-aboneleri-ek-hizmet-ucreti-olmad-13270157_local.jpg", "secure_url": "https://foto.haberler.com/haber/2020/05/29/sepas-enerji-aboneleri-ek-hizmet-ucreti-olmad-13270157_local.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/sepas-enerji-aboneleri-ek-hizmet-ucreti-olmadan-13270157-haberi/", "card": "summary_large_image", "site": "Haberler", "title": "Sepa\u015f Enerji aboneleri ek hizmet \u00fccreti olmadan faturalar\u0131n\u0131 \u00f6deyebilecek", "description": "Kocaeli, Sakarya, Bolu ve D\u00fczce'deki Sepa\u015f Enerji aboneleri,, 'Faturamatik Premium Hizmet Noktalar\u0131'nda faturalar\u0131n\u0131 ek hizmet \u00fccreti olmadan faturalar\u0131n\u0131 \u00f6deyebilecek.", "image": "https://foto.haberler.com/haber/2020/05/29/sepas-enerji-aboneleri-ek-hizmet-ucreti-olmad-13270157_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/sepas-enerji-aboneleri-ek-hizmet-ucreti-olmadan-13270157-haberi/"}