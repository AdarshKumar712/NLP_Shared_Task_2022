{"source_url": "https://www.haberler.com", "url": "https://www.haberler.com/ordu-da-korona-virusu-tedbirleri-13031004-haberi/", "title": "Ordu'da korona vir\u00fcs\u00fc tedbirleri", "top_image": "https://foto.haberler.com/haber/2020/03/19/ordu-da-korona-virusu-tedbirleri-13031004_o.jpg", "meta_img": "https://foto.haberler.com/haber/2020/03/19/ordu-da-korona-virusu-tedbirleri-13031004_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://foto.haberler.com/haber/2020/03/19/ordu-da-korona-virusu-tedbirleri-13031004_o.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Ordu'da korona vir\u00fcs\u00fc tedbirleri Ordu'da korona vir\u00fcs\u00fc tedbirleri kapsam\u0131nda \u015fehir i\u00e7i toplu ta\u015f\u0131ma saatleri de\u011fi\u015ftirildi.\n\nOrdu'da korona vir\u00fcs\u00fc tedbirleri kapsam\u0131nda \u015fehir i\u00e7i toplu ta\u015f\u0131ma saatleri de\u011fi\u015ftirildi.\n\nOrdu B\u00fcy\u00fck\u015fehir Belediyesi, vatanda\u015flar\u0131n yo\u011fun olarak kulland\u0131\u011f\u0131 toplu ta\u015f\u0131malarda vir\u00fcse kar\u015f\u0131 al\u0131nacak tedbirler do\u011frultusunda baz\u0131 toplu ta\u015f\u0131ma ara\u00e7lar\u0131 ve saatlerinde de\u011fi\u015fiklik yapt\u0131. De\u011fi\u015fiklikler kapsam\u0131nda 57-TOK\u0130-\u00dcniversite hatt\u0131 iptal edilirken, 58/A TOK\u0130-Devlet Hastanesi Hatt\u0131 TOK\u0130'den 07.30 kalk\u0131\u015f, 17.00'de Devlet Hastanesinden kalk\u0131\u015f olarak d\u00fczenlendi. \u00d6te yandan 62/A Organize Sanayi-Devlet Hastanesi Hatt\u0131 07.30 Organize Sanayi'den kalk\u0131\u015f, 17.00 Devlet Hastanesi'nden kalk\u0131\u015f olarak de\u011fi\u015ftirildi.\n\nT\u00fcm hatlarda son sefer saati 21.30 olarak de\u011fi\u015ftirilirken, 52 No'lu hatt\u0131n son sefer saati 22.30 olarak belirlendi.\n\nR\u00f6garlar kire\u00e7leniyor\n\n\u00d6te yandan Ordu Su ve Kanalizasyon \u0130daresi (OSK\u0130), il genelinde \u00f6zellikle vatanda\u015flar\u0131n yo\u011fun olarak ya\u015fad\u0131\u011f\u0131 \u015fehir merkezlerinde kanalizasyon hatt\u0131 muayene bacalar\u0131 ile ya\u011fmur suyu \u0131zgaralar\u0131nda kire\u00e7 ile dezenfekte i\u015flemi ger\u00e7ekle\u015ftiriyor.\n\nHijyeni art\u0131rmak i\u00e7in \u00e7e\u015fmelere s\u0131v\u0131 sabun haznesi de monte eden OSK\u0130 ekipleri korona vir\u00fcs\u00fc vakalar\u0131n\u0131n yay\u0131lmas\u0131n\u0131n \u00f6nlenmesi amac\u0131yla \u00e7al\u0131\u015fmalar\u0131n\u0131 yo\u011fun bir \u015fekilde s\u00fcrd\u00fcrmeye devam edecek. - ORDU\n\nKaynak: \u0130HA", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Ordu'da korona vir\u00fcs\u00fc tedbirleri Ordu'da korona vir\u00fcs\u00fc tedbirleri kapsam\u0131nda \u015fehir i\u00e7i toplu ta\u015f\u0131ma saatleri de\u011fi\u015ftirildi.", "meta_lang": "tr", "meta_favicon": "/touch-icon-iphone.png", "meta_data": {"description": "Ordu'da korona vir\u00fcs\u00fc tedbirleri Ordu'da korona vir\u00fcs\u00fc tedbirleri kapsam\u0131nda \u015fehir i\u00e7i toplu ta\u015f\u0131ma saatleri de\u011fi\u015ftirildi.", "keywords": "Devlet Hastanesi, Ordu, G\u00fcncel", "image": "https://foto.haberler.com/haber/2020/03/19/ordu-da-korona-virusu-tedbirleri-13031004_o.jpg", "medium": "news", "dateCreated": "2020-03-19T15:21:32+03:00", "dateUpdated": "2020-03-19T15:21:43+03:00", "msapplication-starturl": "https://www.haberler.com", "article": {"id": 13031004, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Devlet Hastanesi, Ordu, G\u00fcncel"}, "og": {"url": "https://www.haberler.com/ordu-da-korona-virusu-tedbirleri-13031004-haberi/", "site_name": "Haberler.com", "locale": "tr_TR", "type": "article", "title": "Ordu'da korona vir\u00fcs\u00fc tedbirleri", "description": "Ordu'da korona vir\u00fcs\u00fc tedbirleri kapsam\u0131nda \u015fehir i\u00e7i toplu ta\u015f\u0131ma saatleri de\u011fi\u015ftirildi.", "image": {"identifier": "https://foto.haberler.com/haber/2020/03/19/ordu-da-korona-virusu-tedbirleri-13031004_o.jpg", "secure_url": "https://foto.haberler.com/haber/2020/03/19/ordu-da-korona-virusu-tedbirleri-13031004_o.jpg", "width": 640, "height": 361}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/ordu-da-korona-virusu-tedbirleri-13031004-haberi/", "card": "summary_large_image", "site": "Haberler", "title": "Ordu'da korona vir\u00fcs\u00fc tedbirleri", "description": "Ordu'da korona vir\u00fcs\u00fc tedbirleri kapsam\u0131nda \u015fehir i\u00e7i toplu ta\u015f\u0131ma saatleri de\u011fi\u015ftirildi.", "image": "https://foto.haberler.com/haber/2020/03/19/ordu-da-korona-virusu-tedbirleri-13031004_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/ordu-da-korona-virusu-tedbirleri-13031004-haberi/"}