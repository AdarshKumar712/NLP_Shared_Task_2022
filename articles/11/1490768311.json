{"source_url": "https://www.wprost.pl", "url": "https://www.wprost.pl/swiat/10288076/izba-gmin-poparla-projekt-ustawy-w-sprawie-brexitu.html?utm_source=Wydarzeniawprost.pl&utm_medium=feed&utm_campaign=rss_wydarzenia", "title": "Izba Gmin popar\u0142a projekt ustawy w sprawie brexitu", "top_image": "https://www.wprost.pl/_thumb/a4/42/e3ba310cf8e87db636b4c95bxxdf.jpeg", "meta_img": "https://www.wprost.pl/_thumb/a4/42/e3ba310cf8e87db636b4c95bxxdf.jpeg", "images": ["https://www.wprost.pl/_i/pixel.png", "https://www.wprost.pl/_thumb/a4/42/e3ba310cf8e87db636b4c95bxxdf.jpeg", "https://www.wprost.pl/_thumb/24/24/4f561600f8a3ff4bf48eacca7a64.jpeg", "https://www.wprost.pl/_i/pusty.png", "https://www.wprost.pl/_thumb/94/e1/0c2c3c55a95b8f3ccb290124e718.jpeg"], "movies": [], "text": "Przyj\u0119cie projektu ustawy by\u0142o niezb\u0119dne do uporz\u0105dkowanego brexitu 31 stycznia. Za przyj\u0119ciem g\u0142osowa\u0142o 330 pos\u0142\u00f3w, a przeciwnych by\u0142o 231. Teraz projekt trafi do Izby Lord\u00f3w, kt\u00f3ra mo\u017ce wprowadzi\u0107 do niego poprawki. Izba Gmin b\u0119dzie mog\u0142a je przyj\u0105\u0107 lub odrzuci\u0107.\n\nCo zawiera umowa?\n\nTo, \u017ce Wielka Brytania opu\u015bci Uni\u0119 Europejsk\u0105 31 stycznia 2020 roku jest ju\u017c niemal pewne. W grudniu 2019 roku Izba Gmin popar\u0142a forsowan\u0105 przez premiera Borisa Johnsona umow\u0119, kt\u00f3ra zosta\u0142a wynegocjowana z UE.\n\nKwestie sporne stanowi\u0142y ustalenia zwi\u0105zane z Irlandi\u0105 i Irlandi\u0105 P\u00f3\u0142nocn\u0105. Co jest zapisane w umowie? Negocjatorzy wypracowali porozumienie, kt\u00f3re utrzymuje Irlandi\u0119 P\u00f3\u0142nocn\u0105 na obszarze celnym Zjednoczonego Kr\u00f3lestwa, a tak\u017ce pozwala unikn\u0105\u0107 potrzeby utworzenia granicy celnej mi\u0119dzy Irlandi\u0105 a Irlandi\u0105 P\u00f3\u0142nocn\u0105. Michel Barnier, g\u0142\u00f3wny negocjator ds. brexitu przyzna\u0142, \u017ce negocjacje w sprawie granicy z Irlandi\u0105 by\u0142y czasami \u201eintensywne\u201d i \u201etrudne\u201d. W ramach \u201ez\u0142o\u017conego planu dwutorowego przepisy UE b\u0119d\u0105 mia\u0142y zastosowanie do wszystkich towar\u00f3w w Irlandii P\u00f3\u0142nocnej, co oznacza, \u017ce \u200b\u200bnie b\u0119dzie konieczno\u015bci przeprowadzania kontroli na granicy\". \u2013 Od pierwszego dnia tak naprawd\u0119 licz\u0105 si\u0119 mieszka\u0144cy Irlandii i Irlandii P\u00f3\u0142nocnej \u2013 powiedzia\u0142 Barnier. \u2013 Najwa\u017cniejszy jest pok\u00f3j \u2013 doda\u0142.\n\nCzytaj tak\u017ce:\n\nRok 2020 b\u0119dzie pe\u0142ny historycznych spor\u00f3w i dyskusji. Przed nami wiele okr\u0105g\u0142ych rocznic", "keywords": [], "meta_keywords": ["brexit", "parlament", "wielka brytania", "izba gmin", "", "\u015awiat", "Polityka", "\u017bycie", "wprost"], "tags": ["Polityka", "Kraj", "Handel", "\u015awiat", "Telewizja", "Motoryzacja", "Kosmos", "Tygodnik Wprost", "Infrastruktura", "\u017bycie", "Sport", "wczoraj 19:06", "Transport", "Warszawa", "Gospodarka", "Pi\u0142ka no\u017cna", "Firmy i rynki", "Nauka", "Internet", "Kraj Polska", "Historia", "Wybory", "Wiadomo\u015bci", "Prime time"], "authors": [], "publish_date": "Thu Jan  9 19:06:00 2020", "summary": "", "article_html": "", "meta_description": "W czwartek 9 stycznia brytyjska Izba Gmin popar\u0142a w g\u0142osowaniu projekt ustawy o porozumieniu ws. wyst\u0105pienia z Unii Europejskiej. Toruje to drog\u0119 do...", "meta_lang": "pl", "meta_favicon": "https://www.wprost.pl/wprost/_i/icons/wprost-favicon-128x128.png", "meta_data": {"description": "W czwartek 9 stycznia brytyjska Izba Gmin popar\u0142a w g\u0142osowaniu projekt ustawy o porozumieniu ws. wyst\u0105pienia z Unii Europejskiej. Toruje to drog\u0119 do...", "keywords": "brexit, parlament, wielka brytania, izba gmin, , \u015awiat, Polityka, \u017bycie, wprost", "robots": "index,follow,max-image-preview:large", "viewport": "width=device-width, initial-scale=1, minimum-scale=1, user-scalable=yes", "theme-color": "#ED1C24", "apple-itunes-app": "app-id=909621551", "google-play-app": "app-id=pl.wprost", "application-name": "Wprost", "msapplication-tooltip": "Wprost", "msapplication-TileColor": "#ED1C24", "msapplication-wide310x150logo": "https://www.wprost.pl/wprost/_i/icons/wprost-favicon-310x150.png", "msapplication-square70x70logo": "https://www.wprost.pl/wprost/_i/icons/wprost-favicon-70x70.png", "msapplication-square150x150logo": "https://www.wprost.pl/wprost/_i/icons/wprost-favicon-150x150.png", "msapplication-square310x310logo": "https://www.wprost.pl/wprost/_i/icons/wprost-favicon-310x310.png", "HandheldFriendly": "true", "mobile-web-app-capable": "yes", "apple-mobile-web-app-capable": "true", "apple-mobile-web-app-status-bar-style": "black", "DC.title": "Izba Gmin popar\u0142a projekt ustawy w sprawie brexitu", "DC.subject": "Wprost", "DC.description": "W czwartek 9 stycznia brytyjska Izba Gmin popar\u0142a w g\u0142osowaniu projekt ustawy o porozumieniu ws. wyst\u0105pienia z Unii Europejskiej. Toruje to drog\u0119 do opuszczenia przez ten kraj UE w tym miesi\u0105cu po ponad 40 latach cz\u0142onkostwa.", "DC.identifier": "https://www.wprost.pl/10288076", "DC.date": "2020-01-09", "DC.type": "Text", "DC.publisher": "Gabriela Keklak", "twitter": {"card": "summary_large_image", "site": "@TygodnikWPROST", "url": "https://www.wprost.pl/swiat/10288076/izba-gmin-poparla-projekt-ustawy-w-sprawie-brexitu.html", "title": "Izba Gmin popar\u0142a projekt ustawy w sprawie brexitu", "description": "W czwartek 9 stycznia brytyjska Izba Gmin popar\u0142a w g\u0142osowaniu projekt ustawy o porozumieniu ws. wyst\u0105pienia z Unii Europejskiej. Toruje to drog\u0119 do opuszczenia przez ten kraj UE w tym miesi\u0105cu po ponad 40 latach cz\u0142onkostwa.", "image": "https://www.wprost.pl/_thumb/a4/42/e3ba310cf8e87db636b4c95bxxdf.jpeg"}, "article": {"published_time": "2020-01-09T19:06:00+01:00", "modified_time": "2020-01-09T19:19:00+01:00"}, "og": {"title": "Izba Gmin popar\u0142a projekt ustawy w sprawie brexitu", "description": "W czwartek 9 stycznia brytyjska Izba Gmin popar\u0142a w g\u0142osowaniu projekt ustawy o porozumieniu ws. wyst\u0105pienia z Unii Europejskiej. Toruje to drog\u0119 do opuszczenia przez ten kraj UE w tym miesi\u0105cu po ponad 40 latach cz\u0142onkostwa.", "url": "https://www.wprost.pl/swiat/10288076/izba-gmin-poparla-projekt-ustawy-w-sprawie-brexitu.html", "image": "https://www.wprost.pl/_thumb/a4/42/e3ba310cf8e87db636b4c95bxxdf.jpeg", "type": "article", "site_name": "Wprost", "locale": "pl_PL", "updated_time": "2020-01-09T19:19:00+01:00"}, "fb": {"app_id": 119818731519670}}, "canonical_link": "https://www.wprost.pl/swiat/10288076/izba-gmin-poparla-projekt-ustawy-w-sprawie-brexitu.html"}