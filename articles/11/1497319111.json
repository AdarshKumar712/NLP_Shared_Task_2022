{"source_url": "https://fakty.interia.pl", "url": "https://fakty.interia.pl/polska/news-uczniowie-z-woj-podlaskiego-i-warminsko-mazurskiego-rozpoczy,nId,4274022", "title": "Uczniowie z woj. podlaskiego i warmi\u0144sko-mazurskiego rozpoczynaj\u0105 ferie", "top_image": "https://i.iplsc.com/-/0002YR1JBWNHH0L1-C411.jpg", "meta_img": "https://i.iplsc.com/-/0002YR1JBWNHH0L1-C411.jpg", "images": ["https://i.iplsc.com/-/0002YR1JBWNHH0L1-C411.jpg", "https://fakty.interia.pl/p.gif", "https://i.iplsc.com/pap/0009A6098CYXTC6T-C301.jpg", "https://fakty.interia.pl/i/interia-logo-2-0.svg", "https://e.hub.com.pl/images/adx_fixed/close.svg", "https://fakty.interia.pl/i/service_logo_s.svg", "https://i.iplsc.com/wielu-rodzin-w-ferie-wyrusza-w-gory-zdj-ilustracyjne/0002YR1JBWNHH0L1-C122-F4.jpg", "https://fakty.interia.pl/i/interia_logo_b.svg"], "movies": [], "text": "W sobot\u0119 w wojew\u00f3dztwach podlaskim i warmi\u0144sko-mazurskim rozpoczynaj\u0105 si\u0119 ferie zimowe. Uczniowie z tych region\u00f3w b\u0119d\u0105 mieli dwutygodniow\u0105 przerw\u0119 w nauce, kt\u00f3ra potrwa do 2 lutego.\n\nZdj\u0119cie Wielu rodzin w ferie wyrusza w g\u00f3ry; zdj. ilustracyjne /\u00a9 Panthermedia\n\nTydzie\u0144 przed nimi ferie rozpocz\u0119li uczniowie z wojew\u00f3dztw: lubelskiego, \u0142\u00f3dzkiego, podkarpackiego, pomorskiego i \u015bl\u0105skiego, kt\u00f3rzy pierwsi w tym roku maj\u0105 przerw\u0119 zimow\u0105. B\u0119d\u0105 odpoczywa\u0107 do 26 stycznia.\n\nReklama\n\nOd 25 stycznia do 9 lutego odpoczn\u0105 od szko\u0142y uczniowie z wojew\u00f3dztw: kujawsko-pomorskiego, lubuskiego, ma\u0142opolskiego, \u015bwi\u0119tokrzyskiego i wielkopolskiego.\n\nOstatni - od 8 do 23 lutego - odpoczywa\u0107 b\u0119d\u0105 uczniowie z wojew\u00f3dztw: dolno\u015bl\u0105skiego, mazowieckiego, opolskiego i zachodniopomorskiego.\n\nNast\u0119pna przerwa w nauce - z okazji \u015awi\u0105t Wielkanocnych - potrwa od 9 do 14 kwietnia.\n\nTerminy ferii zimowych w poszczeg\u00f3lnych wojew\u00f3dztwach og\u0142asza minister edukacji na podstawie rozporz\u0105dzenia w sprawie organizacji roku szkolnego.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "sobot\u0119, wojew\u00f3dztwach, podlaskim, warmi\u0144skomazurskim, rozpoczynaj\u0105, ferie, zimowe, Uczniowie, tych, region\u00f3w, b\u0119d\u0105, mieli, dwutygodniow\u0105, przerw\u0119, nauce, kt\u00f3ra, potrwa, lutego", "twitter": {"description": "W sobot\u0119 w wojew\u00f3dztwach podlaskim i warmi\u0144sko-mazurskim rozpoczynaj\u0105 si\u0119 ferie zimowe. Uczniowie z tych region\u00f3w b\u0119d\u0105 mieli dwutygodniow\u0105 przerw\u0119 w nauce, kt\u00f3ra potrwa do 2 lutego.", "card": "summary_large_image"}, "Description": "Uczniowie z woj. podlaskiego i warmi\u0144sko-mazurskiego rozpoczynaj\u0105 ferie - W sobot\u0119 w wojew\u00f3dztwach podlaskim i warmi\u0144sko-mazurskim rozpoczynaj\u0105 si\u0119 ferie zimowe. Uczniowie z tych region\u00f3w b\u0119d\u0105 mieli dwutygodniow\u0105 przerw\u0119 w nauce, kt\u00f3ra potrwa do 2 lutego.", "og": {"type": "article", "title": "Uczniowie z woj. podlaskiego i warmi\u0144sko-mazurskiego rozpoczynaj\u0105 ferie", "description": "Kliknij i zobacz wi\u0119cej.", "image": "https://i.iplsc.com/-/0002YR1JBWNHH0L1-C411.jpg", "url": "https://fakty.interia.pl/polska/news-uczniowie-z-woj-podlaskiego-i-warminsko-mazurskiego-rozpoczy,nId,4274022"}, "news_keywords": "fakty.interia.pl, polska, fakty dnia, wiadomo\u015bci lokalne", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/polska/news-uczniowie-z-woj-podlaskiego-i-warminsko-mazurskiego-rozpoczy,nId,4274022"}