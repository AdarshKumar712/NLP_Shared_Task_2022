{"source_url": "https://web.archive.org", "url": "https://web.archive.org/web/20200331191924id_/https://www.wnp.pl/rynki-zagraniczne/belgia-ponad-1-tys-nowych-przypadkow-zakazenia-koronawirusem-w-ciagu-doby,383219.html", "title": "Belgia: Ponad 1 tys. nowych przypadk\u00f3w zaka\u017cenia koronawirusem w ci\u0105gu doby", "top_image": "https://www.wnp.pl/images/wnp_fb.png", "meta_img": "https://www.wnp.pl/images/wnp_fb.png", "images": ["https://www.wnp.pl/images/2019/www/wnp-logo.png", "https://www.wnp.pl/images/2019/icons/fb-red.png", "https://www.wnp.pl/images/2019/icons/tw-red.png", "https://www.wnp.pl/images/logotypes/partners/eib_big.jpg", "https://www.wnp.pl/images/2019/icons/menu/fb.png", "https://pliki.ptwp.pl/pliki/00/02/15/000215.gif", "https://i.wnp.pl/d/37/70/76/377076_r0_300.jpg", "https://i.wnp.pl/d/36/55/12/365512_r0_300.jpg", "https://www.wnp.pl/images/icons/comments/close.png", "https://www.wnp.pl/images/2019/icons/article/comm-red.png", "https://www.wnp.pl/images/2019/icons/fb2.png", "https://www.wnp.pl/images/logotypes/partners/veolia.gif", "https://web.archive.org/images/icons/cookie.png", "https://www.wnp.pl/images/logotypes/partners/kghm_polskamiedz.jpg", "https://i.wnp.pl/d/37/72/82/377282_r2_300.jpg", "https://i.wnp.pl/d/33/34/10/333410_r0_300.jpg", "https://www.wnp.pl/images/wnp_fb.png", "https://www.wnp.pl/images/2019/icons/article/fb.png", "https://www.wnp.pl/images/2019/icons/article/tw.png", "https://www.wnp.pl/images/2019/icons/li-red.png", "https://www.wnp.pl/images/2019/icons/menu/close.png", "https://www.wnp.pl/images/rodo/wnp.jpg", "https://www.wnp.pl/images/2019/icons/article/mail.png", "https://i.wnp.pl/d/34/76/94/347694_r2_300.jpg", "https://www.wnp.pl/images/logotypes/partners/bgk1.jpg", "https://www.wnp.pl/images/2019/icons/close2.png", "https://www.wnp.pl/images/logotypes/partners/erbud1.jpg", "https://www.wnp.pl/images/2019/icons/search.png", "https://www.wnp.pl/images/2019/icons/add-comment.png", "https://www.wnp.pl/images/2019/icons/menu/tw.png", "https://www.wnp.pl/images/2019/icons/menu/li.png", "https://www.wnp.pl/images/2019/icons/menu/yt.png", "https://www.wnp.pl/images/2019/www/wnp-premium.png?v=2", "https://i.wnp.pl/d/37/63/98/376398_r0_300.jpg", "https://www.wnp.pl/images/2019/icons/menu/in.png", "https://www.wnp.pl/images/2019/www/wnp-logo-footer.png", "https://www.wnp.pl/images/2019/icons/in-red.png", "https://i.wnp.pl/d/37/58/20/375820_r2_300.jpg", "https://www.wnp.pl/images/2019/icons/menu.png", "https://www.wnp.pl/images/2019/icons/article/li.png", "https://www.wnp.pl/images/2019/icons/article/print.png", "https://www.wnp.pl/images/icons/rodo-close.png", "https://i.wnp.pl/d/37/71/35/377135_r0_300.jpg"], "movies": [], "text": "1063 nowych przypadk\u00f3w zaka\u017cenia koronawirusem, 927 pacjent\u00f3w na oddzia\u0142ach intensywnej terapii, ca\u0142kowita liczba zaka\u017ce\u0144 powy\u017cej 11 tys. i ponad 500 zgon\u00f3w - to najnowszy bilans epidemii koronawirusa w Belgii. Dane opublikowa\u0142o w poniedzia\u0142ek centrum kryzysowe ds. Covid-19.\n\nZ danych centrum wynika, \u017ce w ci\u0105gu minionych 24 godzin z powodu koronawirusa zmar\u0142y 82 osoby. 1063 test\u00f3w da\u0142o pozytywny wynik, przez co og\u00f3lnie w Belgii odnotowano 11899 os\u00f3b zaka\u017conych.\n\nWcze\u015bniej, codziennie stwierdzano kilkaset nowych infekcji, jednak od kilku dni jest ich ponad 1 tys. Powodem wy\u017cszej liczby zaka\u017conych jest nie tylko rozprzestrzenianie si\u0119 wirusa, ale te\u017c zwi\u0119kszenie zdolno\u015bci do przeprowadzania test\u00f3w.\n\n\u0141\u0105cznie w Belgii hospitalizowanych jest 4524 pacjent\u00f3w. 927 os\u00f3b przebywa na oddzia\u0142ach intensywnej terapii.\n\n\"Liczba hospitalizacji pozostaje wysoka i mo\u017ce nadal rosn\u0105\u0107 w najbli\u017cszych dniach, ale wyra\u017anie widzimy, \u017ce skala epidemii maleje. Tempo wzrostu maleje z powodu podj\u0119tych \u015brodk\u00f3w i naszych wysi\u0142k\u00f3w. \"Bardzo wa\u017cne jest kontynuowanie tych wysi\u0142k\u00f3w, aby zapobiec dalszemu wzrostowi\" - podkre\u015bli\u0142 wirusolog Steven Van Gucht.\n\nOd 15 marca 1527 os\u00f3b zosta\u0142o uznanych za wyleczonych i mog\u0142o opu\u015bci\u0107 szpitale - w ci\u0105gu doby liczba ta zwi\u0119kszy\u0142a si\u0119 o 168 pacjent\u00f3w.\n\nDotychczas zdecydowana wi\u0119kszo\u015b\u0107 zmar\u0142ych na Covid-10 to osoby powy\u017cej 65. roku \u017cycia, ale \"znaczna cz\u0119\u015b\u0107\" przypadk\u00f3w \u015bmiertelnych to pacjenci w wieku od 45 do 64 lat. Kilka zgon\u00f3w odnotowano r\u00f3wnie\u017c tak\u017ce w kategorii wiekowej 25-44 lata.\n\nZ Brukseli \u0141ukasz Osi\u0144ski", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "1063 nowych przypadk\u00f3w zaka\u017cenia koronawirusem, 927 pacjent\u00f3w na oddzia\u0142ach intensywnej terapii, ca\u0142kowita liczba zaka\u017ce\u0144 powy\u017cej 11 tys. i ponad 500 zgon\u00f3w - to najnowszy bilans epidemii koronawirusa w Belgii. Dane opublikowa\u0142o w poniedzia", "meta_lang": "pl", "meta_favicon": "https://www.wnp.pl/images/favicons/apple-icon-57x57.png", "meta_data": {"description": "1063 nowych przypadk\u00f3w zaka\u017cenia koronawirusem, 927 pacjent\u00f3w na oddzia\u0142ach intensywnej terapii, ca\u0142kowita liczba zaka\u017ce\u0144 powy\u017cej 11 tys. i ponad 500 zgon\u00f3w - to najnowszy bilans epidemii koronawirusa w Belgii. Dane opublikowa\u0142o w poniedzia", "og": {"type": "website", "site_name": "wnp.pl", "title": "Belgia: Ponad 1 tys. nowych przypadk\u00f3w zaka\u017cenia koronawirusem w ci\u0105gu doby - rynki zagraniczne", "description": "1063 nowych przypadk\u00f3w zaka\u017cenia koronawirusem, 927 pacjent\u00f3w na oddzia\u0142ach intensywnej terapii, ca\u0142kowita liczba zaka\u017ce\u0144 powy\u017cej 11 tys. i ponad 500 zgon\u00f3w - to najnowszy bilans epidemii koronawirusa w Belgii. Dane opublikowa\u0142o w poniedzia", "url": "https://www.wnp.pl/rynki-zagraniczne/belgia-ponad-1-tys-nowych-przypadkow-zakazenia-koronawirusem-w-ciagu-doby,383219.html", "image": "https://www.wnp.pl/images/wnp_fb.png"}, "fb": {"admins": 100002431297570}, "google-site-verification": "FjaEy4X-U4VgfrEVaM242eWYMRmP8Ez3GWTGAXp9y5I", "msvalidate.01": "FA31F52984A0E19EEA3D09C8CD3E47E7", "msapplication-TileColor": "#ffffff", "msapplication-TileImage": "https://www.wnp.pl/images/favicons/ms-icon-144x144.png", "theme-color": "#ffffff", "msapplication-config": "https://www.wnp.pl/images/favicons/browserconfig.xml", "viewport": "width=device-width, initial-scale=1.0"}, "canonical_link": "https://www.wnp.pl/rynki-zagraniczne/belgia-ponad-1-tys-nowych-przypadkow-zakazenia-koronawirusem-w-ciagu-doby,383219.html"}