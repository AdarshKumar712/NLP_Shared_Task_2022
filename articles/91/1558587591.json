{"source_url": "https://www.kibrisgazetesi.com", "url": "https://www.kibrisgazetesi.com/kibris/ekonomik-orgutler-sosyal-sigortalara-kayitli-calisanlara-maas-h85736.html", "title": "Ekonomik \u00d6rg\u00fctler: Sosyal Sigortalar\u2019a kay\u0131tl\u0131 \u00e7al\u0131\u015fanlara maa\u015f deste\u011fi verilmeli", "top_image": "https://www.kibrisgazetesi.com/images/resize/100/600x315/haberler/2020/03/ekonomik_orgutler_sosyal_sigortalara_kayitli_calisanlara_maas_destegi_verilmeli_h85736_be39a.jpg", "meta_img": "https://www.kibrisgazetesi.com/images/resize/100/600x315/haberler/2020/03/ekonomik_orgutler_sosyal_sigortalara_kayitli_calisanlara_maas_destegi_verilmeli_h85736_be39a.jpg", "images": ["https://www.kibrisgazetesi.com/images/banner/ozmerhan_gYf_1.gif", "https://www.kibrisgazetesi.com/images/resize/100/656x400/haberler/2020/03/ekonomik_orgutler_sosyal_sigortalara_kayitli_calisanlara_maas_destegi_verilmeli_h85736_be39a.jpg", "https://www.kibrisgazetesi.com/images/resize/80/127x82/haberler/thumbs/2020/03/turkiye_de_koronavirusten_can_kaybi_75_oldu_h85863_4ef50.jpg", "https://www.kibrisgazetesi.com/images/resize/80/127x82/haberler/thumbs/2020/03/sucuoglu_sigorta_emeklilerinin_maaslarin_yarin_odenecek_h85864_39281.jpg", "https://www.kibrisgazetesi.com/images/banner/logo_1.png", "https://www.kibrisgazetesi.com/images/banner/kibrisgazetesi_iveria_group_reklam_640X90_1.gif", "https://www.kibrisgazetesi.com/images/resize/80/334x215/haberler/thumbs/2020/03/devlet_herkesin_basina_bekci_dikemez_bu_salginin_onune_gecmek_hepimizin_elinde_h85868_48454.jpg", "https://www.kibrisgazetesi.com/images/haberler/thumbs/2020/03/suphi_coskun_dipkarpazda_bir_ailede_5_kiside_koronavirus_goruldu_h85867_53edd.gif", "https://www.kibrisgazetesi.com/images/resize/80/334x215/haberler/thumbs/2020/03/sucuoglu_sigorta_emeklilerinin_maaslarin_yarin_odenecek_h85864_39281.jpg", "https://www.kibrisgazetesi.com/thumb.php?src=https://www.kibrisgazetesi.com/images/banner/Kibris-gazetesi-digital-banner.png&w=720&h=90&q=80", "https://www.kibrisgazetesi.com/images/resize/80/127x82/haberler/thumbs/2020/03/kktcde_bir_kiside_daha_koronavirus_vakasi_h85865_fea3d.jpg", "https://www.kibrisgazetesi.com/images/banner/850X85-TROYFOREX-HIZ.gif", "https://www.kibrisgazetesi.com/images/resize/80/303x167/anketler/1/sizce-halkimiz-karantina-surecini-iyi-yonetebiliyor-mu_1.png", "https://www.kibrisgazetesi.com/images/banner/FROG_YENI.gif", "https://www.kibrisgazetesi.com/thumb.php?src=https://www.kibrisgazetesi.com/images/banner/meric.jpg&w=300&h=250&q=80", "https://www.kibrisgazetesi.com/images/resize/100/600x315/haberler/2020/03/ekonomik_orgutler_sosyal_sigortalara_kayitli_calisanlara_maas_destegi_verilmeli_h85736_be39a.jpg", "https://www.kibrisgazetesi.com/thumb.php?src=https://www.kibrisgazetesi.com/images/banner/Kibrisbanner-2.png&w=300&h=250&q=80", "https://www.kibrisgazetesi.com/images/resize/80/334x215/haberler/thumbs/2020/03/kktcde_bir_kiside_daha_koronavirus_vakasi_h85865_fea3d.jpg", "https://www.kibrisgazetesi.com/images/resize/80/320x206/haberler/thumbs/2020/03/hak_sen_ekonomik_onlem_onerilerini_paylasti_h85737_eeacf.jpg", "https://www.kibrisgazetesi.com/images/banner/logo.png", "https://www.kibrisgazetesi.com/images/resize/80/127x82/haberler/thumbs/2020/03/devlet_herkesin_basina_bekci_dikemez_bu_salginin_onune_gecmek_hepimizin_elinde_h85868_48454.jpg", "https://www.kibrisgazetesi.com/images/resize/80/334x215/haberler/thumbs/2020/03/ctp_hukumete_8_maddelik_oneri_sundu_h85862_05200.jpg", "https://www.kibrisgazetesi.com/thumb.php?src=https://www.kibrisgazetesi.com/images/banner/KYbrYs_Gazetesi_Banner_23_03_2020_1.png&w=300&h=250&q=80"], "movies": [], "text": "Ekonomik \u00d6rg\u00fctler, Sosyal Sigortalar\u2019a kay\u0131tl\u0131 t\u00fcm \u00f6zel sekt\u00f6r \u00e7al\u0131\u015fanlar\u0131na 2 bin TL devletten maa\u015f deste\u011fi verilmesi ve kredi faizlerinin s\u0131f\u0131ra yak\u0131n bir orana \u00e7ekecek \u00e7al\u0131\u015fmalar yap\u0131lmas\u0131 gerekti\u011fini kaydetti.\n\nEkonomik \u00d6rg\u00fctler \u201cSosyal Adalet ve E\u015fitlik i\u00e7in H\u00fck\u00fcmete Son Uyar\u0131\u201d ba\u015fl\u0131\u011f\u0131yla yapt\u0131\u011f\u0131 yaz\u0131l\u0131 a\u00e7\u0131klamada, iki maddelik temel isteklerini \u015f\u00f6yle a\u00e7\u0131klad\u0131:\n\n\u201cSosyal devlet anlay\u0131\u015f\u0131 \u00e7er\u00e7evesinde, birlik ve beraberli\u011fimizin korunabilmesi ad\u0131na nisan-may\u0131s-haziran aylar\u0131 i\u00e7in Sosyal Sigortalar\u2019a kay\u0131tl\u0131 t\u00fcm \u00f6zel sekt\u00f6r \u00e7al\u0131\u015fanlar\u0131na 2 bin TL devletten maa\u015f deste\u011fi olarak verilmelidir.\n\nFaiz oranlar\u0131 konusunda, Bankalar Birli\u011fi ve h\u00fck\u00fcmetle g\u00f6r\u00fc\u015fmelerimiz devam etmektedir. Ancak Ekonomik \u00d6rg\u00fctler olarak en az \u00fc\u00e7 ay boyunca bankalar\u0131n Merkez Bankas\u0131na ve devlete y\u00f6nelik y\u00fck\u00fcml\u00fcl\u00fckler azalt\u0131larak, kredi faizlerini s\u0131f\u0131ra yak\u0131n bir orana \u00e7ekecek \u00e7al\u0131\u015fmalar yap\u0131lmal\u0131d\u0131r.\u201d\n\nEkonomik \u00d6rg\u00fctler, bu hususlar\u0131n yerine getirilmemesi durumunda i\u00e7erisinde bulunduklar\u0131 bu s\u00fcre\u00e7te \u00f6zel sekt\u00f6r\u00fcn devlete olan y\u00fck\u00fcml\u00fcl\u00fcklerinin herhangi birini yerine getiremeyeceklerini kaydetti.\n\nEkonomik \u00d6rg\u00fctler \u015f\u00f6yle:\n\n\u201cK\u0131br\u0131s T\u00fcrk Ticaret Odas\u0131, K\u0131br\u0131s T\u00fcrk Sanayi Odas\u0131, K\u0131br\u0131s T\u00fcrk Otelciler Birli\u011fi, K\u0131br\u0131s T\u00fcrk \u0130n\u015faat M\u00fcteahhitleri Birli\u011fi, K\u0131br\u0131s T\u00fcrk Esnaf ve Zanaatk\u00e2rlar Birli\u011fi, K\u0131br\u0131s T\u00fcrk Bankalar Birli\u011fi, K\u0131br\u0131s T\u00fcrk Seyahat Acenteleri Birli\u011fi, Casino \u0130\u015fletmecileri Birli\u011fi, \u0130\u015fadamlar\u0131 Derne\u011fi, Gen\u00e7 \u0130\u015fadamlar\u0131 Derne\u011fi, KKTC M\u00dcS\u0130AD, S\u00fct \u00dcr\u00fcnleri \u0130malat\u00e7\u0131lar\u0131 Birli\u011fi, Mobilya Sanayicileri Derne\u011fi, Restoranc\u0131lar Birli\u011fi, Ta\u015focaklar\u0131 Birli\u011fi.\u201d", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "tr", "meta_favicon": "https://www.kibrisgazetesi.com//_themes/hs-retina/images/favicon.ico", "meta_data": {"content-language": "tr-TR", "og": {"site_name": "K\u0131br\u0131s Gazetesi", "title": "Ekonomik \u00d6rg\u00fctler: Sosyal Sigortalar\u2019a kay\u0131tl\u0131 \u00e7al\u0131\u015fanlara maa\u015f deste\u011fi verilmeli", "image": {"identifier": "https://www.kibrisgazetesi.com/images/resize/100/600x315/haberler/2020/03/ekonomik_orgutler_sosyal_sigortalara_kayitli_calisanlara_maas_destegi_verilmeli_h85736_be39a.jpg", "type": "image/jpeg", "width": 706, "height": 423}, "type": "article", "url": "https://www.kibrisgazetesi.com/kibris/ekonomik-orgutler-sosyal-sigortalara-kayitli-calisanlara-maas-h85736.html"}, "twitter": {"card": "summary_large_image", "url": "http://www.kibrisgazetesi.com/kibris/ekonomik-orgutler-sosyal-sigortalara-kayitli-calisanlara-maas-h85736.html", "domain": "https://www.kibrisgazetesi.com/", "site": "kibrisgazetesi", "title": "Ekonomik \u00d6rg\u00fctler: Sosyal Sigortalar\u2019a kay\u0131tl\u0131 \u00e7al\u0131\u015fanlara maa\u015f deste\u011fi verilmeli", "image": {"src": "https://www.kibrisgazetesi.com/images/haberler/2020/03/ekonomik_orgutler_sosyal_sigortalara_kayitli_calisanlara_maas_destegi_verilmeli_h85736_be39a.jpg"}}, "dc.language": "tr", "dc.source": "https://www.kibrisgazetesi.com/", "dc.title": "Ekonomik \u00d6rg\u00fctler: Sosyal Sigortalar\u2019a kay\u0131tl\u0131 \u00e7al\u0131\u015fanlara maa\u015f deste\u011fi verilmeli"}, "canonical_link": "https://www.kibrisgazetesi.com/kibris/ekonomik-orgutler-sosyal-sigortalara-kayitli-calisanlara-maas-h85736.html"}