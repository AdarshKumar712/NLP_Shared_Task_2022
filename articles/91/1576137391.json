{"source_url": "https://www.milliyet.com.tr", "url": "https://www.milliyet.com.tr/gundem/ceza-yazilacagini-anlayinca-once-agladi-sonra-gazetecilere-saldirdi-6187014", "title": "Ceza yaz\u0131laca\u011f\u0131n\u0131 anlay\u0131nca \u00f6nce a\u011flad\u0131 sonra gazetecilere sald\u0131rd\u0131!", "top_image": "https://i2.milimaj.com/i/milliyet/75/0x0/5e92f7cc554280044c187207.jpg", "meta_img": "https://i2.milimaj.com/i/milliyet/75/0x0/5e92f7cc554280044c187207.jpg", "images": ["https://i2.milimaj.com/i/milliyet/75/0x410/5e92f7cc554280044c187207.jpg", "https://i2.milimaj.com/i/milliyet/75/770x0/5e92f7ef554280044c187209", "https://i.milimaj.com/i/milliyet/75/0x0/5e8d915a5542840f84e73e75.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://i2.milimaj.com/i/milliyet/75/0x0/5e92f7cc554280044c187207.jpg", "https://s.milimaj.com/images/milliyet/milliyet_logo.png", "https://s.milimaj.com/images/common/backtohome.png", "https://s.milimaj.com/images/milliyet/milliyettv-logo-white.png"], "movies": [], "text": "\u0130\u00e7i\u015fleri Bakanl\u0131\u011f\u0131'n\u0131n soka\u011fa \u00e7\u0131kma yasa\u011f\u0131n\u0131 ilan etmesinin 2'inci g\u00fcn\u00fcnde Bursa polisi adeta \u015fehirde ku\u015f u\u00e7urtmuyor. \u015eehrin bir\u00e7ok noktas\u0131nda kontrol noktas\u0131 kurarak denetimlerine devam eden ediyor. Ekiplerin \u015fehrin bat\u0131 ve do\u011fusunu ba\u011flayan Acemler'de uygulamaya yapt\u0131\u011f\u0131 esnada, y\u00fcr\u00fcyerek 2 gen\u00e7 polis noktas\u0131ndan ge\u00e7meye \u00e7al\u0131\u015ft\u0131.\n\nPolis ekiplerinin durdurarak kimlik sorduklar\u0131 gen\u00e7ler, kimliklerinin \u00fcst\u00fcnde olmad\u0131\u011f\u0131n\u0131 s\u00f6yledi. Hastaneye gitmek i\u00e7in ambulans\u0131 arad\u0131klar\u0131n\u0131 s\u00f6yleyen gen\u00e7lerin yalan\u0131 \u00e7ok ge\u00e7meden a\u00e7\u0131\u011fa \u00e7\u0131kt\u0131. \u0130nceleme yapan ekipler ambulans\u0131n hi\u00e7 aranmad\u0131\u011f\u0131n\u0131 tespit etti.\n\nUygulama s\u0131ras\u0131nda polis ekiplerine de zor anlar ya\u015fatan 23 ya\u015f\u0131ndaki D.K. bu seferde gazetecilere y\u00f6neldi. \"Gidin al\u0131n terinizle para kazan\u0131n\" diyen gen\u00e7, daha sonra cep telefonunu \u00e7ekerek, gazetecileri g\u00f6r\u00fcnt\u00fclemeye ba\u015flad\u0131. D.K. telefonla gazetecileri \u00e7ekerek, \"\u0130\u015fte bunlar b\u00f6yle bedavadan para kazanan insanlar\" diyerek hakaret etmeye ba\u015flad\u0131. Gazetecilerin \"Neden d\u0131\u015fardayd\u0131n?\", \"Neden kimli\u011fin yoktu\" sorular\u0131n\u0131 cevaplamayan gen\u00e7, polisin uyar\u0131s\u0131n\u0131n ard\u0131ndan \"Gen\u00e7 fark\u0131na vard\u0131m\" diyerek a\u011flamaya ba\u015flad\u0131.\n\nG\u00d6REV\u0130N\u0130 YAPAN GAZETEC\u0130LERE SALDIRDI\n\n\u00d6nce a\u011flamaya ba\u015flayan ve daha sonra \u00f6z\u00fcr dileyen gen\u00e7, aniden aya\u011fa kalkarak gazetecilere sald\u0131rd\u0131. G\u00f6revi ba\u015f\u0131ndaki bir gazeteciye yumruk atmaya \u00e7al\u0131\u015fan D.A.,'y\u0131 polis ekipleri tuttu. Polis ekipleri, 2 gence H\u0131fz\u0131s\u0131hha Kanunu'na Muhalefetten 3 bin 186'\u015far lira idari para cezas\u0131 kesti. Kesilen cezalar\u0131n ard\u0131ndan da rahat durmayarak gazetecilere s\u00f6ylenen gen\u00e7, elindeki ceza makbuzunu g\u00f6stererek, \"\u00c7ek \u00e7ek, bunu da \u00e7ek\" diye ba\u011f\u0131rmaya ba\u015flad\u0131.\n\n\u0130dari cezas\u0131 kesilen gen\u00e7ler daha sonra geldikleri y\u00f6ne y\u00fcr\u00fcyerek b\u00f6lgeden uzakla\u015ft\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Son Dakika G\u00fcncel Haberler - Bursa'da soka\u011fa \u00e7\u0131kma yasa\u011f\u0131na uymay\u0131p polis kontrol noktas\u0131ndan ge\u00e7meye \u00e7al\u0131\u015fan gen\u00e7, ceza yaz\u0131laca\u011f\u0131n\u0131 anlay\u0131nca \u00f6nce a\u011flad\u0131, sonra g\u00f6revi ba\u015f\u0131ndaki gazetecilere sald\u0131rd\u0131.", "meta_lang": "tr", "meta_favicon": "https://s.milimaj.com/favicon/apple-touch-icon.png?v=octo-4.0.56.309", "meta_data": {"viewport": "width=device-width, initial-scale=1, maximum-scale=1, user-scalable=no", "og": {"url": "https://www.milliyet.com.tr/gundem/ceza-yazilacagini-anlayinca-once-agladi-sonra-gazetecilere-saldirdi-6187014", "title": "Ceza yaz\u0131laca\u011f\u0131n\u0131 anlay\u0131nca \u00f6nce a\u011flad\u0131 sonra gazetecilere sald\u0131rd\u0131!", "type": "article", "image": "https://i2.milimaj.com/i/milliyet/75/0x0/5e92f7cc554280044c187207.jpg", "site_name": "Milliyet", "description": "Bursa'da soka\u011fa \u00e7\u0131kma yasa\u011f\u0131na uymay\u0131p polis kontrol noktas\u0131ndan ge\u00e7meye \u00e7al\u0131\u015fan gen\u00e7, ceza yaz\u0131laca\u011f\u0131n\u0131 anlay\u0131nca \u00f6nce a\u011flad\u0131, sonra g\u00f6revi ba\u015f\u0131ndaki gazetecilere sald\u0131rd\u0131."}, "description": "Son Dakika G\u00fcncel Haberler - Bursa'da soka\u011fa \u00e7\u0131kma yasa\u011f\u0131na uymay\u0131p polis kontrol noktas\u0131ndan ge\u00e7meye \u00e7al\u0131\u015fan gen\u00e7, ceza yaz\u0131laca\u011f\u0131n\u0131 anlay\u0131nca \u00f6nce a\u011flad\u0131, sonra g\u00f6revi ba\u015f\u0131ndaki gazetecilere sald\u0131rd\u0131.", "twitter": {"card": "summary_large_image", "site": "@Milliyet", "creator": "@Milliyet", "url": "https://www.milliyet.com.tr/gundem/ceza-yazilacagini-anlayinca-once-agladi-sonra-gazetecilere-saldirdi-6187014", "title": "Ceza yaz\u0131laca\u011f\u0131n\u0131 anlay\u0131nca \u00f6nce a\u011flad\u0131 sonra gazetecilere sald\u0131rd\u0131!", "description": "Bursa'da soka\u011fa \u00e7\u0131kma yasa\u011f\u0131na uymay\u0131p polis ko...", "image": "https://i2.milimaj.com/i/milliyet/75/0x0/5e92f7cc554280044c187207.jpg"}, "msapplication-TileColor": "#ffffff", "msapplication-config": "https://s.milimaj.com/favicon/browserconfig.xml?v=octo-4.0.56.309", "theme-color": "#ffffff", "robots": "index,follow", "Classification": "News"}, "canonical_link": "https://www.milliyet.com.tr/gundem/ceza-yazilacagini-anlayinca-once-agladi-sonra-gazetecilere-saldirdi-6187014"}