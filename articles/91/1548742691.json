{"source_url": "https://web.archive.org", "url": "https://web.archive.org/web/20220207022753id_/https://www.haberler.com/park-ve-bahceler-mudurlugu-personeline-egitim-13016691-haberi/", "title": "Park ve Bah\u00e7eler M\u00fcd\u00fcrl\u00fc\u011f\u00fc personeline e\u011fitim", "top_image": "https://foto.haberler.com/haber/2020/03/15/park-ve-bahceler-mudurlugu-personeline-egitim-13016691_amp.jpg", "meta_img": "https://foto.haberler.com/haber/2020/03/15/park-ve-bahceler-mudurlugu-personeline-egitim-13016691_amp.jpg", "images": ["https://web.archive.org/static/reklam/advertisement.gif?ads=1", "https://www.haberler.com/_blank.gif", "data:image/svg+xml;base64,PHN2ZyB3aWR0aD0iMjQiIGhlaWdodD0iMjQiIHhtbG5zPSJodHRwOi8vd3d3LnczLm9yZy8yMDAwL3N2ZyI+CiA8dGl0bGUvPgoKIDxnPgogIDx0aXRsZT5iYWNrZ3JvdW5kPC90aXRsZT4KICA8cmVjdCBmaWxsPSJub25lIiBpZD0iY2FudmFzX2JhY2tncm91bmQiIGhlaWdodD0iNDAyIiB3aWR0aD0iNTgyIiB5PSItMSIgeD0iLTEiLz4KIDwvZz4KIDxnPgogIDx0aXRsZT5MYXllciAxPC90aXRsZT4KICA8cGF0aCBzdHJva2U9Im51bGwiIGlkPSJzdmdfMSIgZmlsbD0iI2ZmZmZmZiIgZD0ibTIyLjQ1ODMzMywxOC45NzMyMTdhNC4wNjcxMyw0LjA2NzEzIDAgMCAxIC04LjEzNDI1OSwwYTMuNzg4MjQxLDMuNzg4MjQxIDAgMCAxIDAuMTI3ODI0LC0wLjk2NDQ5MWwtNi4wODkwNzQsLTMuMDMyOTE3YTQuMDIwNjQ4LDQuMDIwNjQ4IDAgMCAxIC0yLjc1NDAyOCwxLjA5MjMxNWE0LjA2NzEzLDQuMDY3MTMgMCAwIDEgMCwtOC4xMzQyNTlhNC4wMjA2NDgsNC4wMjA2NDggMCAwIDEgMi43NTQwMjgsMS4wOTIzMTVsNi4wODkwNzQsLTMuMDMyOTE3YTMuNzg4MjQxLDMuNzg4MjQxIDAgMCAxIC0wLjEyNzgyNCwtMC45NjQ0OTFhNC4wNjcxMyw0LjA2NzEzIDAgMSAxIDQuMDY3MTMsNC4wNjcxM2E0LjAyMDY0OCw0LjAyMDY0OCAwIDAgMSAtMi43NTQwMjgsLTEuMDkyMzE1bC02LjA4OTA3NCwzLjAzMjkxN2EzLjcwNjg5OCwzLjcwNjg5OCAwIDAgMSAwLDEuOTI4OTgxbDYuMDg5MDc0LDMuMDMyOTE3YTQuMDIwNjQ4LDQuMDIwNjQ4IDAgMCAxIDIuNzU0MDI4LC0xLjA5MjMxNWE0LjA2NzEzLDQuMDY3MTMgMCAwIDEgNC4wNjcxMyw0LjA2NzEzeiIvPgogPC9nPgo8L3N2Zz4=", "https://foto.haberler.com/haber/2020/03/15/park-ve-bahceler-mudurlugu-personeline-egitim-13016691_amp.jpg", "https://www.haberler.com/static/img/tasarim/haberler-logo.svg", "data:image/gif;base64,R0lGODlhAQABAAD/ACwAAAAAAQABAAACADs=", "https://www.haberler.com/mstatic/assets/img/haberler-logo.png"], "movies": [], "text": "Tepeba\u015f\u0131 Belediyesi Park Bah\u00e7eler M\u00fcd\u00fcrl\u00fc\u011f\u00fc personeli i\u00e7in d\u00fczenlenen e\u011fitim \u00e7al\u0131\u015fmas\u0131nda, bitki yeti\u015ftiricili\u011finde s\u00fcrd\u00fcr\u00fclebilirlik ele al\u0131nd\u0131.\n\nTepeba\u015f\u0131 Belediyesi, personelinin bilin\u00e7lendirilmesi ad\u0131na y\u00fcr\u00fctt\u00fc\u011f\u00fc e\u011fitim \u00e7al\u0131\u015fmalar\u0131n\u0131 kesintisiz s\u00fcrd\u00fcr\u00fcyor. Bu kapsamda Park Bah\u00e7eler M\u00fcd\u00fcrl\u00fc\u011f\u00fc personeline y\u00f6nelik bitki yeti\u015ftiricili\u011finde s\u00fcrd\u00fcr\u00fclebilirlik konusu ele al\u0131nd\u0131. Tepeba\u015f\u0131 Belediyesinin Zincirlikuyu Mahallesi'nde bulunan \u015fantiyesinde d\u00fczenlenen e\u011fitimde, bitkilerin dayan\u0131kl\u0131l\u0131\u011f\u0131 a\u00e7\u0131s\u0131ndan personelin bilin\u00e7lendirilmesi hedeflenirken, besleme, bitki sa\u011fl\u0131\u011f\u0131n\u0131n korunmas\u0131, bitkilerin bak\u0131m\u0131nda dikkat edilmesi gereken hususlarda kritik bilgiler \u00e7al\u0131\u015fanlara aktar\u0131ld\u0131. Personelin yo\u011fun kat\u0131l\u0131m\u0131 ile d\u00fczenlenen e\u011fitimde Ziraat M\u00fchendisi \u00dcnal \u00c7olakel, personelin sorular\u0131n\u0131 da yan\u0131tlad\u0131.\n\nTepeba\u015f\u0131 Belediyesi yetkilileri, \u00e7al\u0131\u015fanlar\u0131n\u0131n mesleki bilgilerini g\u00fcncel tutmak amac\u0131 ile ger\u00e7ekle\u015ftirilen e\u011fitim faaliyetlerinin devam edece\u011fini bildirdi. - ESK\u0130\u015eEH\u0130R\n\n\u0130hlas Haber Ajans\u0131 - G\u00fcncel", "keywords": [], "meta_keywords": ["Tepeba\u015f\u0131", "Bitki", "G\u00fcncel"], "tags": [], "authors": [], "publish_date": "Sun Mar 15 15:03:00 2020", "summary": "", "article_html": "", "meta_description": "Tepeba\u015f\u0131 Belediyesi Park Bah\u00e7eler M\u00fcd\u00fcrl\u00fc\u011f\u00fc personeli i\u00e7in d\u00fczenlenen e\u011fitim \u00e7al\u0131\u015fmas\u0131nda, bitki yeti\u015ftiricili\u011finde s\u00fcrd\u00fcr\u00fclebilirlik ele al\u0131nd\u0131.", "meta_lang": "tr", "meta_favicon": "https://www.haberler.com/mstatic/favicons/haberler_new_logo_2.ico?v=1", "meta_data": {"image": "https://foto.haberler.com/haber/2020/03/15/park-ve-bahceler-mudurlugu-personeline-egitim-13016691_amp.jpg", "description": "Tepeba\u015f\u0131 Belediyesi Park Bah\u00e7eler M\u00fcd\u00fcrl\u00fc\u011f\u00fc personeli i\u00e7in d\u00fczenlenen e\u011fitim \u00e7al\u0131\u015fmas\u0131nda, bitki yeti\u015ftiricili\u011finde s\u00fcrd\u00fcr\u00fclebilirlik ele al\u0131nd\u0131.", "keywords": "Tepeba\u015f\u0131,Bitki,G\u00fcncel", "news_keywords": "Tepeba\u015f\u0131,Bitki,G\u00fcncel", "viewport": "width=device-width, initial-scale=1.0", "medium": "News", "dateCreated": "2020-03-15T15:03:00+03:00", "dateModified": "2020-03-15T15:03:00+03:00", "datePublished": "2020-03-15T15:03:00+03:00", "og": {"url": "https://www.haberler.com/park-ve-bahceler-mudurlugu-personeline-egitim-13016691-haberi/", "site_name": "Haberler.com", "locale": "tr_TR", "type": "article", "title": "Park ve Bah\u00e7eler M\u00fcd\u00fcrl\u00fc\u011f\u00fc personeline e\u011fitim", "description": "Tepeba\u015f\u0131 Belediyesi Park Bah\u00e7eler M\u00fcd\u00fcrl\u00fc\u011f\u00fc personeli i\u00e7in d\u00fczenlenen e\u011fitim \u00e7al\u0131\u015fmas\u0131nda, bitki yeti\u015ftiricili\u011finde s\u00fcrd\u00fcr\u00fclebilirlik ele al\u0131nd\u0131.", "image": {"identifier": "https://foto.haberler.com/haber/2020/03/15/park-ve-bahceler-mudurlugu-personeline-egitim-13016691_amp.jpg", "alt": "Park ve Bah\u00e7eler M\u00fcd\u00fcrl\u00fc\u011f\u00fc personeline e\u011fitim", "secure_url": "https://foto.haberler.com/haber/2020/03/15/park-ve-bahceler-mudurlugu-personeline-egitim-13016691_amp.jpg", "width": 1200, "height": 708, "type": "image/jpeg"}}, "article": {"content_tier": "free", "tag": "Tepeba\u015f\u0131,Bitki,G\u00fcncel", "section": "Guncel", "publisher": "https://www.facebook.com/Haberler", "author": "https://www.facebook.com/Haberler", "published_time": "2020-03-15T15:03:00+03:00", "modified_time": "2020-03-15T15:03:00+03:00"}, "fb": {"pages": 116642265047044, "page_id": 116642265047044, "app_id": 1094461860619988}, "twitter": {"card": "summary_large_image", "creator": "@Haberler", "site": "@Haberler", "title": "Park ve Bah\u00e7eler M\u00fcd\u00fcrl\u00fc\u011f\u00fc personeline e\u011fitim", "description": "Tepeba\u015f\u0131 Belediyesi Park Bah\u00e7eler M\u00fcd\u00fcrl\u00fc\u011f\u00fc personeli i\u00e7in d\u00fczenlenen e\u011fitim \u00e7al\u0131\u015fmas\u0131nda, bitki yeti\u015ftiricili\u011finde s\u00fcrd\u00fcr\u00fclebilirlik ele al\u0131nd\u0131.", "image": "https://foto.haberler.com/haber/2020/03/15/park-ve-bahceler-mudurlugu-personeline-egitim-13016691_amp.jpg", "url": "https://www.haberler.com/park-ve-bahceler-mudurlugu-personeline-egitim-13016691-haberi/"}, "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "robots": "max-image-preview:large", "apple-mobile-web-app-status-bar-style": "black", "apple-mobile-web-app-title": "Haberler.com", "msapplication-TileColor": "#ffffff", "msapplication-TileImage": "/mstatic/favicons/apple-icon-152x152.png", "theme-color": "#ffffff"}, "canonical_link": "https://www.haberler.com/park-ve-bahceler-mudurlugu-personeline-egitim-13016691-haberi/"}