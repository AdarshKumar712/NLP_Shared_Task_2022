{"source_url": "https://web.archive.org", "url": "https://web.archive.org/web/20200306192431id_/https://www.sondakika.com/haber/haber-gazze-ye-refah-sinir-kapisi-ndan-giris-yapanlara-12985795/", "title": "Gazze'ye Refah S\u0131n\u0131r Kap\u0131s\u0131'ndan giri\u015f yapanlara evde karantina uygulanacak", "top_image": "https://foto.sondakika.com/haber/2020/03/06/gazze-ye-refah-sinir-kapisi-ndan-giris-yapanl-12985795_local_sd.jpg", "meta_img": "https://foto.sondakika.com/haber/2020/03/06/gazze-ye-refah-sinir-kapisi-ndan-giris-yapanl-12985795_local_sd.jpg", "images": ["https://mc.yandex.ru/watch/14078032", "https://web.archive.org/static/images/Desktop_icon_2x_ios.png", "https://web.archive.org/static/reklam/advertisement.gif?ads=1", "http://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/Desktop_icon_2x_android.png", "https://foto.sondakika.com/haber/2020/03/06/kiz-arkadasini-silahla-vurduktan-sonra-intiha-12988808_170.jpg", "https://web.archive.org/static/images/blank.gif", "https://foto.sondakika.com/haber/2020/03/06/gazze-ye-refah-sinir-kapisi-ndan-giris-yapanl-12985795_local_sd.jpg", "https://web.archive.org/static/images/sosyal/icons/facebook.png", "https://web.archive.org/static/images/sosyal/icons/twitter.png", "https://foto.sondakika.com/haber/2020/03/06/3-ay-once-evlenen-hanife-gurdal-hamile-mi-12988100_4441_170.jpg", "https://foto.sondakika.com/haber/2020/03/06/sinan-akcil-ve-emrah-sosyal-medyada-birbirlerine-12989313_2035_170.jpg", "https://foto.sondakika.com/haber/2020/03/06/monaco-onyekuru-icin-13-5-milyon-euro-istiyor-12989009_3136_170.jpg", "https://web.archive.org/static/images/huawei-app-gallery-apk-download-link@2x.png", "https://web.archive.org/static/images/Logo2x.png", "https://web.archive.org/static/images/sosyal/icons/whatsapp.png"], "movies": [], "text": "Gazze'ye Refah S\u0131n\u0131r Kap\u0131s\u0131'ndan giri\u015f yapanlar, yeni tip koronavir\u00fcs (Kovid-19) salg\u0131n\u0131ndan korunma tedbirleri \u00e7er\u00e7evesinde evde 14 g\u00fcn karantinaya al\u0131nacak.\n\nGazze'de Sa\u011fl\u0131k Bakanl\u0131\u011f\u0131 taraf\u0131ndan yap\u0131lan a\u00e7\u0131klamada, Gazze'de Kovid-19 vakas\u0131n\u0131n tespit edilmedi\u011fi belirtildi.\n\nKovid-19 salg\u0131n\u0131ndan korunmak i\u00e7in baz\u0131 tedbirlerin uyguland\u0131\u011f\u0131 ifade edilen a\u00e7\u0131klamada bu kapsamda Rafah S\u0131n\u0131r Kap\u0131s\u0131'ndan giri\u015f yapanlar\u0131n, evde 14 g\u00fcn karantinaya al\u0131naca\u011f\u0131 kaydedildi.\n\nA\u00e7\u0131klamada, s\u00f6z konusu karara uymayanlara y\u00f6nelik hukuki i\u015flem yap\u0131laca\u011f\u0131 kaydedildi.\n\nFilistin Sa\u011fl\u0131k Bakan\u0131 Mey Keyle, d\u00fcn d\u00fczenledi\u011fi bas\u0131n toplant\u0131s\u0131nda, Bat\u0131 \u015eeria'n\u0131n g\u00fcneyindeki Beyt\u00fcllahim kentinde bulunan bir otelde \u00e7al\u0131\u015fan 7 Filistinliye Kovid-19 bula\u015ft\u0131\u011f\u0131n\u0131 bildirmi\u015fti.", "keywords": [], "meta_keywords": [""], "tags": [], "authors": [], "publish_date": "Fri Mar  6 02:24:02 2020", "summary": "", "article_html": "", "meta_description": "Gazze\u2019ye Refah S\u0131n\u0131r Kap\u0131s\u0131\u2019ndan giri\u015f yapanlar, yeni tip koronavir\u00fcs Kovid-19 salg\u0131n\u0131ndan korunma tedbirleri \u00e7er\u00e7evesinde evde 14 g\u00fcn karantinaya al\u0131nacak.", "meta_lang": "tr", "meta_favicon": "/favicon.ico", "meta_data": {"description": "Gazze\u2019ye Refah S\u0131n\u0131r Kap\u0131s\u0131\u2019ndan giri\u015f yapanlar, yeni tip koronavir\u00fcs Kovid-19 salg\u0131n\u0131ndan korunma tedbirleri \u00e7er\u00e7evesinde evde 14 g\u00fcn karantinaya al\u0131nacak.", "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "apple-mobile-web-app-capable": "yes", "robots": "index, follow", "og": {"article": {"section": "Politics", "published_time": "2020-03-06T02:24:02+03:00"}, "title": "Gazze'ye Refah S\u0131n\u0131r Kap\u0131s\u0131'ndan giri\u015f yapanlara evde karantina uygulanacak - Son Dakika", "description": "Gazze\u2019ye Refah S\u0131n\u0131r Kap\u0131s\u0131\u2019ndan giri\u015f yapanlar, yeni tip koronavir\u00fcs Kovid-19 salg\u0131n\u0131ndan korunma tedbirleri \u00e7er\u00e7evesinde evde 14 g\u00fcn karantinaya al\u0131nacak.", "type": "Article", "site_name": "Sondakika.com", "url": "https://www.sondakika.com/haber/haber-gazze-ye-refah-sinir-kapisi-ndan-giris-yapanlara-12985795/", "locale": "tr", "image": "https://foto.sondakika.com/haber/2020/03/06/gazze-ye-refah-sinir-kapisi-ndan-giris-yapanl-12985795_local_sd.jpg"}, "msapplication-starturl": "https://www.sondakika.com", "article": {"modified": "2020-03-06T02:24:02+03:00"}, "fb": {"app_id": 1796825793864208}, "twitter": {"site": "@sondakikacom", "creator": "@sondakikacom", "card": "summary"}, "dateUpdated": "2020-03-06T02:24:02+03:00", "msvalidate.01": "C043A8E7202FBDE0AC7B60B68F77938B"}, "canonical_link": "https://www.sondakika.com/haber/haber-gazze-ye-refah-sinir-kapisi-ndan-giris-yapanlara-12985795/"}