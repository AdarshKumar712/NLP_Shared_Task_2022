{"source_url": "https://nczas.com", "url": "https://nczas.com/2020/05/24/dobowy-bilans-epidemii-koronawirusa-w-polsce-oficjalne-dane-z-ministerstwa-zdrowia/", "title": "Dobowy bilans epidemii koronawirusa w Polsce. Oficjalne dane z Ministerstwa Zdrowia", "top_image": "https://nczas.com/wp-content/uploads/2020/05/koronawirus-1.jpg", "meta_img": "https://nczas.com/wp-content/uploads/2020/05/koronawirus-1.jpg", "images": ["https://nczas.com/wp-content/uploads/2020/05/krzysztof_bosak_debata-prezydencka_nczas.com_-218x150.jpg", "https://nczas.com/wp-content/uploads/2019/03/daniel_zenek_martyniuk_nczas.jpg", "https://nczas.com/wp-content/uploads/2019/07/logo_nczas_najwyzszy-czas.png", "https://nczas.com/wp-content/uploads/2020/06/dzien_dziecka_zadluzonego-100x70.jpg", "https://nczas.com/wp-content/uploads/2020/06/andrzej_sadowski-218x150.jpg", "https://nczas.com/wp-content/uploads/2020/05/lukasz_szumowski-1-100x70.jpg", "https://mc.yandex.ru/watch/52995412", "https://nczas.com/wp-content/uploads/2020/02/rpd_mikolaj_pawlak_rzecznik_praw_dziecka_nczas-218x150.jpg", "https://nczas.com/wp-content/uploads/2020/05/koronawirus-1-696x464.jpg", "https://nczas.com/wp-content/uploads/2020/01/500-plus-na-dziecko-100x70.jpg", "https://nczas.com/wp-content/uploads/2020/01/500-plus-na-dziecko-218x150.jpg", "https://nczas.com/wp-content/uploads/2020/06/dzien_dziecka_zadluzonego-218x150.jpg", "https://nczas.com/wp-content/uploads/2020/03/el\u017cbieta_witek-218x150.jpg", "https://nczas.com/wp-content/uploads/2020/06/stary_murzyn_senior_dziadek_sklep_usa_nczas-100x70.jpg", "https://nczas.com/wp-content/uploads/2020/05/restauracja_koronawirus-218x150.jpg", "https://nczas.com/wp-content/uploads/2020/02/rpd_mikolaj_pawlak_rzecznik_praw_dziecka_nczas-100x70.jpg", "https://nczas.com/wp-content/uploads/2020/05/dzieci_koronawirus-218x150.jpg", "https://nczas.com/wp-content/uploads/2020/05/koronawirus-1.jpg", "https://nczas.com/wp-content/uploads/2016/10/logo_nczas.png"], "movies": [], "text": "Ministerstwo Zdrowia poinformowa\u0142o w niedziel\u0119 w ci\u0105gu dnia o 395 nowych, potwierdzonych wynikami bada\u0144 laboratoryjnych, przypadkach zaka\u017cenia koronawirusem. Do 185 z nich dosz\u0142o na \u015al\u0105sku. Resort poda\u0142 te\u017c, \u017ce zmar\u0142y kolejne trzy osoby.\n\nW porannym zestawieniu MZ przekaza\u0142o, \u017ce potwierdzono w ca\u0142ym kraju zaka\u017cenie u 305 os\u00f3b \u2013 w tym u 161 os\u00f3b z woj. \u015bl\u0105skiego, a dw\u00f3ch chorych zmar\u0142o. W popo\u0142udniowej informacji resort poda\u0142, \u017ce jest 90 nowych zaka\u017ce\u0144 i jeden zgon.\n\nNowe potwierdzone rano przypadki zanotowano w wojew\u00f3dztwach: \u015bl\u0105skim (161), wielkopolskim (102), lubelskim (13), dolno\u015bl\u0105skim (8), \u015bwi\u0119tokrzyskim (7), pomorskim (4), lubuskim (3), opolskim (3), podlaskim (3) i w zachodniopomorskim (1).\n\nPrzypadki, o kt\u00f3rych poinformowano po po\u0142udniu, dotycz\u0105 os\u00f3b z wojew\u00f3dztw: \u015bl\u0105skiego (24), \u0142\u00f3dzkiego (23), mazowieckiego (20), dolno\u015bl\u0105skiego (11), ma\u0142opolskiego (5), pomorskiego (2), podlaskiego (1), \u015bwi\u0119tokrzyskiego (1), kujawsko-pomorskiego (1), podkarpackiego (1) i z lubuskiego (1).\n\nResort poinformowa\u0142 najpierw o \u015bmierci dw\u00f3ch os\u00f3b, a potem nast\u0119pnej. Zmarli byli w wieku od 49 do 82 lat. Wszyscy, jak poda\u0142o MZ, mieli choroby wsp\u00f3\u0142istniej\u0105ce. Zgony mia\u0142y miejsce w Cieszynie, Tychach i w K\u0119dzierzynie-Ko\u017alu.\n\nDotychczas \u2013 wed\u0142ug stanu na niedzielny wiecz\u00f3r \u2013 zanotowano 21 tys. 326 przypadk\u00f3w zaka\u017cenia koronawirusem i 996 zgon\u00f3w z jego powodu. Rano ministerstwo poda\u0142o, \u017ce wyzdrowia\u0142y 9 194 osoby zaka\u017cone koronawirusem. Wed\u0142ug danych resortu z powodu COVID-19 w szpitalach przebywa 2 242 chorych, a kwarantann\u0105 obj\u0119to 79 326 os\u00f3b. Ministerstwo Zdrowia poinformowa\u0142o te\u017c, \u017ce 19 tys. 529 os\u00f3b jest pod nadzorem epidemiologicznym.\n\nW sobot\u0119 MZ poinformowa\u0142o o 316 nowych, potwierdzonych wynikami bada\u0144 laboratoryjnych, przypadkach zaka\u017cenia koronawirusem, z kt\u00f3rych do 179 dosz\u0142o na \u015al\u0105sku. Resort poda\u0142 te\u017c w sobot\u0119, \u017ce zmar\u0142o 11 os\u00f3b.\n\n\ud83d\udcca W ci\u0105gu doby wykonano ponad 16,5 tys. test\u00f3w na #koronawirus. pic.twitter.com/644jDYHWxB \u2014 Ministerstwo Zdrowia (@MZ_GOV_PL) May 24, 2020\n\n(PAP)", "keywords": [], "meta_keywords": [""], "tags": [], "authors": [], "publish_date": "Sun May 24 00:00:00 2020", "summary": "", "article_html": "", "meta_description": "Ministerstwo Zdrowia poinformowa\u0142o w niedziel\u0119 w ci\u0105gu dnia o 395 nowych, potwierdzonych wynikami bada\u0144 laboratoryjnych, przypadkach zaka\u017cenia", "meta_lang": "pl", "meta_favicon": "https://nczas.com/wp-content/uploads/2019/12/favicon-nczas.png", "meta_data": {"viewport": "width=device-width, initial-scale=1.0", "description": "Ministerstwo Zdrowia poinformowa\u0142o w niedziel\u0119 w ci\u0105gu dnia o 395 nowych, potwierdzonych wynikami bada\u0144 laboratoryjnych, przypadkach zaka\u017cenia", "robots": "index, follow", "googlebot": "index, follow, max-snippet:-1, max-image-preview:large, max-video-preview:-1", "bingbot": "index, follow, max-snippet:-1, max-image-preview:large, max-video-preview:-1", "og": {"locale": "pl_PL", "type": "article", "title": "Dobowy bilans epidemii koronawirusa w Polsce. Oficjalne dane z Ministerstwa Zdrowia - NCZAS.COM", "description": "Ministerstwo Zdrowia poinformowa\u0142o w niedziel\u0119 w ci\u0105gu dnia o 395 nowych, potwierdzonych wynikami bada\u0144 laboratoryjnych, przypadkach zaka\u017cenia", "url": "https://nczas.com/2020/05/24/dobowy-bilans-epidemii-koronawirusa-w-polsce-oficjalne-dane-z-ministerstwa-zdrowia/", "site_name": "NCZAS.COM", "image": {"identifier": "https://nczas.com/wp-content/uploads/2020/05/koronawirus-1.jpg", "width": 1200, "height": 800}}, "article": {"publisher": "https://www.facebook.com/nczas", "published_time": "2020-05-24T16:24:47+00:00"}, "twitter": {"card": "summary_large_image"}, "generator": "WordPress 5.4.1", "onesignal": "wordpress-plugin"}, "canonical_link": "https://nczas.com/2020/05/24/dobowy-bilans-epidemii-koronawirusa-w-polsce-oficjalne-dane-z-ministerstwa-zdrowia/"}