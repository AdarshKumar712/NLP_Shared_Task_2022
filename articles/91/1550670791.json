{"source_url": "https://www.magnapolonia.org", "url": "https://www.magnapolonia.org/grozil-ludziom-w-kolejce-ze-pozaraza-ich-koronawirusem-zostal-ukarany-mandatem/", "title": "Grozi\u0142 ludziom w kolejce, \u017ce pozara\u017ca ich koronawirusem, zosta\u0142 ukarany mandatem", "top_image": "https://www.magnapolonia.org/wp-content/uploads/2019/07/policja_opole.jpg", "meta_img": "https://www.magnapolonia.org/wp-content/uploads/2019/07/policja_opole.jpg", "images": ["https://googleads.g.doubleclick.net/pagead/viewthroughconversion/932333069/?guid=ON&script=0", "https://pixel.quantserve.com/pixel/p-31iz6hfFutd16.gif?labels=Domain.magnapolonia_org,DomainId.173772", "https://sb.scorecardresearch.com/p?c1=2&c2=20015427&cv=2.0&cj=1", "https://www.magnapolonia.org/wp-content/uploads/2019/07/policja_opole.jpg", "https://www.magnapolonia.org/wp-content/themes/editorial-magna/images/reklama_top.png?v=1", "https://www.magnapolonia.org/wp-content/themes/editorial-magna/images/baner_strona-1.png", "https://www.magnapolonia.org/wp-content/uploads/2020/03/sprzeda\u017c_1200x628-1024x536.png", "https://www.magnapolonia.org/wp-content/themes/editorial-magna/images/reklama_top.png?v=2", "https://www.magnapolonia.org/wp-content/themes/editorial-magna/images/logo.png"], "movies": [], "text": "39-letni mieszkaniec Ch\u0119cin w woj. \u015bwi\u0119tokrzyskim podczas zakup\u00f3w w jednej z aptek zagrozi\u0142, \u017ce zarazi inne osoby koronawirusem. Za swoje zachowanie zosta\u0142 ukarany mandatem.\n\nGro\u017ana, a ostatecznie niepotrzebna interwencja policjant\u00f3w mia\u0142a miejsce wczoraj, po godzinie 10. Pracownicy jednej z aptek na terenie Ch\u0119cin powiadomili mundurowych o nieznanym m\u0119\u017cczy\u017anie, kt\u00f3ry przyszed\u0142 do lokalu, nie chcia\u0142 si\u0119 dostosowa\u0107 do obecnych przepis\u00f3w i zagrozi\u0142, \u017ce pozara\u017ca wszystkie osoby, bo w\u0142a\u015bnie wr\u00f3ci\u0142 z zagranicy.\n\nGdy na miejscu zjawili si\u0119 funkcjonariusze z Komisariatu Policji w Ch\u0119cinach, awanturnika ju\u017c nie by\u0142o. Str\u00f3\u017ce prawa szybko ustalili jednak, \u017ce m\u0119\u017cczyzn\u0105 by\u0142 39- letni mieszkaniec gminy. Mundurowi z zachowaniem \u015brodk\u00f3w ostro\u017cno\u015bci z\u0142o\u017cyli mu wizyt\u0119. W\u00f3wczas wysz\u0142o, \u017ce m\u0119\u017cczyzna do kraju powr\u00f3ci\u0142 ponad 1,5 miesi\u0105ca temu i nie ma \u017cadnych objaw\u00f3w zaka\u017cenia. 39- latek szczerze przyzna\u0142, \u017ce zdenerwowa\u0142 si\u0119 sposobem obs\u0142ugi, d\u0142ugim oczekiwaniem.\n\nW aptece obowi\u0105zywa\u0142y specjalnie wprowadzone procedury, ograniczaj\u0105ce przebywanie wewn\u0105trz do 2 os\u00f3b i konieczno\u015b\u0107 oczekiwania na swoj\u0105 kolej poza budynkiem r\u00f3wnie\u017c by\u0142a jednym z powod\u00f3w takiego zachowania m\u0119\u017cczyzny. 39- latek, w zwi\u0105zku z zak\u0142\u00f3ceniem \u0142adu i porz\u0105dku, zosta\u0142 ukarany mandatem.\n\nPowy\u017cszy przyk\u0142ad jest przestrog\u0105 i kolejnym apelem o rozs\u0105dne zachowanie. Pami\u0119tajmy, \u017ce wprowadzone ograniczenia spowodowane s\u0105 tylko i wy\u0142\u0105cznie trosk\u0105 o nasze zdrowie. Stosuj\u0105c si\u0119 do nich znacznie obni\u017camy ryzyko zaka\u017cenia. Traktujmy zalecenia powa\u017cnie i nie wykorzystujmy jako bazy do \u201eg\u0142upich \u017cart\u00f3w\u201d, gdy\u017c na powy\u017cszym przyk\u0142adzie, jest to zagro\u017cone kar\u0105.\n\n/swietokrzyska.policja.gov.pl/\n\nStanis\u0142aw Michalkiewicz! Stanis\u0142aw Krajski! Ewa Kurek! Rados\u0142aw Sikora i inni autorzy w Nowym numerze Magna Polonia! Sprawd\u017a ju\u017c teraz!! Kupuj\u0105c wpierasz wolne media! Podoba Ci si\u0119 to co robimy? Wesprzyj projekt Magna Polonia!", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "https://www.magnapolonia.org/wp-content/themes/editorial-magna/images/favicon.ico", "meta_data": {"viewport": "width=device-width, initial-scale=1", "generator": "WordPress 5.3.2", "og": {"type": "article", "title": "Grozi\u0142 ludziom w kolejce, \u017ce pozara\u017ca ich koronawirusem, zosta\u0142 ukarany mandatem", "url": "https://www.magnapolonia.org/grozil-ludziom-w-kolejce-ze-pozaraza-ich-koronawirusem-zostal-ukarany-mandatem/", "description": "39-letni mieszkaniec Ch\u0119cin w woj. \u015bwi\u0119tokrzyskim podczas zakup\u00f3w w jednej z aptek zagrozi\u0142, \u017ce zarazi inne osoby koronawirusem. Za swoje zachowanie zosta\u0142 ukarany mandatem. Gro\u017ana, a ostatecznie niepotrzebna interwencja policjant\u00f3w mia\u0142a miejsce wczoraj, po godzinie 10. Pracownicy jednej z aptek na terenie Ch\u0119cin powiadomili mundurowych o nieznanym m\u0119\u017cczy\u017anie, kt\u00f3ry przyszed\u0142 do lokalu, nie chcia\u0142 si\u0119 [\u2026]", "image": "https://www.magnapolonia.org/wp-content/uploads/2019/07/policja_opole.jpg"}, "onesignal": "wordpress-plugin"}, "canonical_link": "https://www.magnapolonia.org/grozil-ludziom-w-kolejce-ze-pozaraza-ich-koronawirusem-zostal-ukarany-mandatem/"}