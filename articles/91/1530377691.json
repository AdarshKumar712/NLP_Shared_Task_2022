{"source_url": "https://www.internethaber.com", "url": "https://www.internethaber.com/cumhurbaskani-erdogan-acikladi-libyada-iki-sehidimiz-var-2084511h.htm", "title": "Cumhurba\u015fkan\u0131 Erdo\u011fan a\u00e7\u0131klad\u0131: Libya'da iki \u015fehidimiz var", "top_image": "https://i.internethaber.com/2/714/402/storage/files/images/2020/02/25/erdogan-o7U4_cover.jpg.webp", "meta_img": "https://i.internethaber.com/2/714/402/storage/files/images/2020/02/25/erdogan-o7U4_cover.jpg.webp", "images": ["https://s.internethaber.com/assets/web/images/logo-footer.png", "https://i.internethaber.com/2/714/402/storage/files/images/2020/02/25/erdogan-o7U4_cover.jpg.webp", "https://s.internethaber.com/assets/web/images/logo-menu.png", "https://s.internethaber.com/assets/web/images/logo.png"], "movies": [], "text": "Cumhurba\u015fkan\u0131 Recep Tayyip Erdo\u011fan, Azerbaycan'a hareketi \u00f6ncesinde yapt\u0131\u011f\u0131 son dakika a\u00e7\u0131klamada, Libya'da iki askerimizin \u015fehit oldu\u011funu belirtti.\n\nAbone ol\n\nRusya inkar etse de \u0130dlib'teki hava sald\u0131r\u0131lar\u0131na Rus sava\u015f u\u00e7aklar\u0131n\u0131n destek verdi\u011fini belirten Cumhurba\u015fkan\u0131 Erdo\u011fan, Libya'da iki \u015fehidimiz oldu\u011funu a\u00e7\u0131klad\u0131.\n\n\"Arkada\u015flar bizim kendimize ait iki tane \u015fehidimiz var.\" a\u00e7\u0131klamas\u0131 yapan Erdo\u011fan, \"Ben bu rakam\u0131 a\u00e7\u0131klad\u0131m Bay Kemal ne yapacak bunu.\" s\u00f6zleriyle CHP lideri Kemal K\u0131l\u0131\u00e7daro\u011flu'na tepki g\u00f6sterdi.\n\nCumhurba\u015fkan\u0131 Erdo\u011fan'\u0131n a\u00e7\u0131klamas\u0131ndan sat\u0131r ba\u015flar\u0131 \u015f\u00f6yle:\n\nPutin ile g\u00f6r\u00fc\u015fme\n\nYol haritas\u0131yla ifademiz \u015fu anda malum T\u00fcrkiye-Rusya aras\u0131nda gerek \u0130dlib'de gerek Libya'da ya\u015fanan bir s\u00fcre\u00e7 var. \u00d6ncelikli \u0130dlib'i \u00e7\u00f6zmemiz laz\u0131m. Bunu Say\u0131n Putin ile en \u00fcst d\u00fczeyde ben g\u00f6r\u00fc\u015f\u00fcyorum, ayn\u0131 \u015fekilde bakanlar\u0131m\u0131z ve istihbarat g\u00f6r\u00fc\u015fmeleri oldu. Bunlar\u0131n de\u011ferlendirmesini T\u00fcrkiye olarak Rusya ile y\u00fcr\u00fct\u00fcyoruz. Say\u0131n Putin ile g\u00f6r\u00fc\u015ferek yol haritam\u0131zda ne gibi eksiklikler var de\u011ferlendiriyoruz.\n\nRusya rejim g\u00fc\u00e7lerine destek veriyor. \u0130nkar etseler de bunun tespitleri elimizde.\n\n\"Bu m\u00fccadeleye mecbur de\u011fil mahkumuz\"\n\n- B\u00fct\u00fcn Rusya rejim g\u00fc\u00e7lerine en \u00fcst d\u00fczeyde deste\u011fi veriyor. Bunun tespitleri elimizde. Dolay\u0131s\u0131yla bizim burada 911 km s\u0131n\u0131r\u0131m\u0131z varken biz b\u00f6yle bir m\u00fccadelenin i\u00e7erisinde olmayaca\u011f\u0131z da onlar m\u0131 olacak? Biz bu m\u00fccadelenin i\u00e7erisinde olmaya mecbur de\u011fil, mahk\u00fbmuz.\n\nT\u00fcrkiye-Rusya aras\u0131nda ya\u015fanan bir s\u00fcre\u00e7 var. En \u00fcst d\u00fczeyde g\u00f6r\u00fc\u015fmeleri yap\u0131yoruz. \u0130dlib'i s\u00fcratle \u00e7\u00f6zmemiz gerekiyor.\n\nPutin, Merkel ve Macron aras\u0131nda tam ittifak yok\n\n- Bu hafta sonu yap\u0131lan g\u00f6r\u00fc\u015fmelerle ilgili ise say\u0131n Macron ile ayn\u0131 \u015fekilde Merkel ve Say\u0131n Putin aras\u0131nda tam bir ittifak s\u00f6z konusu de\u011fil. Bizim Putin ile belirledi\u011fimiz tarih yani 5 Mart'ta bizim en k\u00f6t\u00fc ihtimalde Putin ile bir araya gelmemiz s\u00f6z konusu olabilir. Telefonun \u00f6tesine ge\u00e7ip y\u00fcz y\u00fcze bu g\u00f6r\u00fc\u015fmeleri yapmam\u0131z s\u00f6z konusu olacak.\n\nKoronavir\u00fcs i\u00e7in b\u00fct\u00fcn \u00f6nlemlerimizi ald\u0131k\n\n- Sa\u011fl\u0131k noktas\u0131ndaki hassasiyeti bir kenara koyamay\u0131z. Bilim kurulu ile yap\u0131lan \u00e7al\u0131\u015fmalar neticesinde en uygun olan neyse biz bu kararlara uymak durumunday\u0131z. \u0130ran'dan bir vir\u00fcs\u00fcn \u00fclkemize \u00e7\u0131karmas\u0131 bizde ciddi boyutlara ula\u015fabilir. \u015eu ana kadar biz b\u00fct\u00fcn tedbirlerimizi ald\u0131k.\n\nLibya'da iki \u015fehidimiz var, Fox \u00f6nce gazete olsun\n\n\"('Birka\u00e7 \u015fehit var' ifadesine yan\u0131t) Bak\u0131n Fox \u00f6nce gazete olsun. Fox \u00f6nce ciddi bir medya mensubu olsun. Bunu bir defa \u00f6\u011frenmemiz laz\u0131m. Yalan haber \u00fcretmeyi b\u0131rak\u0131n. Muhalefet \u00f6nce kendini yarg\u0131las\u0131n. Gidip Esed'le g\u00f6r\u00fc\u015feceksiniz diyorlar. Bu nas\u0131l muhalefet ya. Milyonlarca insan \u00fclkesini terk ediyor, Bay Kemal bunun hesab\u0131n\u0131 sormuyor kalk\u0131p bize ak\u0131l vermeye kalk\u0131yor. O akl\u0131 kendine sakla.\n\nBizim kendimize ait iki tane \u015fehidimiz var. Ben bu rakam\u0131 a\u00e7\u0131klad\u0131m Bay Kemal ne yapacak bunu.\n\nAzerbaycan ile ili\u015fkiler\n\n-\u00dclkemizin Azerbaycan'daki do\u011frudan yat\u0131r\u0131mlar\u0131na bakt\u0131\u011f\u0131m\u0131z zaman 11 milyar dolar\u0131 buluyor. Azerbaycan'\u0131n \u00fclkemizdeki yat\u0131r\u0131mlar\u0131n\u0131n bu y\u0131l sonuna kadar 20 milyar dolar\u0131 bulaca\u011f\u0131n\u0131 d\u00fc\u015f\u00fcn\u00fcyoruz.", "keywords": [], "meta_keywords": ["Recep Tayyip Erdo\u011fan", "Azerbaycan"], "tags": [], "authors": ["Internet Haber"], "publish_date": null, "summary": "", "article_html": "", "meta_description": "Cumhurba\u015fkan\u0131 Recep Tayyip Erdo\u011fan, Azerbaycan'a hareketi \u00f6ncesinde yapt\u0131\u011f\u0131 son dakika a\u00e7\u0131klamada, Libya'da iki askerimizin \u015fehit oldu\u011funu belirtti.", "meta_lang": "tr", "meta_favicon": "https://s.internethaber.com/assets/web/images/favicons/apple-icon-57x57.png", "meta_data": {"viewport": "width=device-width, initial-scale=1, shrink-to-fit=no", "description": "Cumhurba\u015fkan\u0131 Recep Tayyip Erdo\u011fan, Azerbaycan'a hareketi \u00f6ncesinde yapt\u0131\u011f\u0131 son dakika a\u00e7\u0131klamada, Libya'da iki askerimizin \u015fehit oldu\u011funu belirtti.", "keywords": "Recep Tayyip Erdo\u011fan,Azerbaycan", "fb": {"pages": 100431406701471}, "og": {"title": "Cumhurba\u015fkan\u0131 Erdo\u011fan a\u00e7\u0131klad\u0131: Libya'da iki \u015fehidimiz var", "type": "article", "url": "https://www.internethaber.com/cumhurbaskani-erdogan-acikladi-libyada-iki-sehidimiz-var-2084511h.htm", "description": "Cumhurba\u015fkan\u0131 Recep Tayyip Erdo\u011fan, Azerbaycan'a hareketi \u00f6ncesinde yapt\u0131\u011f\u0131 son dakika a\u00e7\u0131klamada, Libya'da iki askerimizin \u015fehit oldu\u011funu belirtti.", "image": "https://i.internethaber.com/2/714/402/storage/files/images/2020/02/25/erdogan-o7U4_cover.jpg.webp", "site_name": "Internet Haber"}, "thumbnail_height": 100, "thumbnail_width": 100, "twitter": {"site": "@internethaber", "creator": "@internethaber", "card": "summary_large_image", "url": "https://www.internethaber.com/cumhurbaskani-erdogan-acikladi-libyada-iki-sehidimiz-var-2084511h.htm", "domain": "https://www.internethaber.com", "title": "Cumhurba\u015fkan\u0131 Erdo\u011fan a\u00e7\u0131klad\u0131: Libya'da iki \u015fehidimiz var", "image": "https://i.internethaber.com/2/714/402/storage/files/images/2020/02/25/erdogan-o7U4_cover.jpg.webp", "description": "Cumhurba\u015fkan\u0131 Recep Tayyip Erdo\u011fan, Azerbaycan'a hareketi \u00f6ncesinde yapt\u0131\u011f\u0131 son dakika a\u00e7\u0131klamada, Libya'da iki askerimizin \u015fehit oldu\u011funu belirtti."}, "DC.Title": "Cumhurba\u015fkan\u0131 Erdo\u011fan a\u00e7\u0131klad\u0131: Libya'da iki \u015fehidimiz var", "DC.Creator": "Internet Haber", "DC.Subject": "Cumhurba\u015fkan\u0131 Erdo\u011fan a\u00e7\u0131klad\u0131: Libya'da iki \u015fehidimiz var", "DC.Description": "Cumhurba\u015fkan\u0131 Recep Tayyip Erdo\u011fan, Azerbaycan'a hareketi \u00f6ncesinde yapt\u0131\u011f\u0131 son dakika a\u00e7\u0131klamada, Libya'da iki askerimizin \u015fehit oldu\u011funu belirtti.", "DC.Publisher": "Internet Haber", "DC.Contributor": "Internet Haber", "DC.Date": "25-02-2020", "DC.Type": "Text", "DC.Source": "https://www.internethaber.com/cumhurbaskani-erdogan-acikladi-libyada-iki-sehidimiz-var-2084511h.htm", "DC.Language": "tr-TR", "msapplication-TileColor": "#ffffff", "msapplication-TileImage": "https://s.internethaber.com/assets/web/images/favicons/ms-icon-144x144.png", "theme-color": "#ffffff", "yandex-verification": "b4499d1ae8eadfa0"}, "canonical_link": "https://www.internethaber.com/cumhurbaskani-erdogan-acikladi-libyada-iki-sehidimiz-var-2084511h.htm"}