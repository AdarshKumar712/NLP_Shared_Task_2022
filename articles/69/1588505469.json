{"source_url": "https://www.yenisafak.com", "url": "https://www.yenisafak.com/spor/servet-yardimcidan-uyari-takimlari-uefa-belirleyecek-3536425", "title": "Servet Yard\u0131mc\u0131'dan uyar\u0131: \"Tak\u0131mlar\u0131 UEFA belirleyecek\"", "top_image": "https://img.piri.net/mnresize/600/-/resim/imagecrop/2020/04/25/10/52/resized_4f77a-30940cda38283981.jpg", "meta_img": "https://img.piri.net/mnresize/600/-/resim/imagecrop/2020/04/25/10/52/resized_4f77a-30940cda38283981.jpg", "images": ["https://www.yenisafak.com/assetsNew/img/anonymous.png?v=120200122113908", "https://img.piri.net/mnresize/640/-/resim/imagecrop/2020/04/24/02/44/resized_15d2d-23235aa2csm_128532649037057rh050_418db2ba17.jpg", "https://img.piri.net/mnresize/640/-/resim/imagecrop/2020/04/24/03/11/resized_42eff-96a7a93dwqqr.jpg", "https://mc.yandex.ru/watch/30098939", "https://d5nxst8fruw4z.cloudfront.net/atrk.gif?account=/mkNi1a4ZP00UF", "https://assets.yenisafak.com/yenisafak/wwwroot/images/google-news.png", "https://ads.creative-serving.com/pixel?id=3136712", "https://img.piri.net/mnresize/600/-/resim/imagecrop/2020/04/25/10/52/resized_4f77a-30940cda38283981.jpg", "https://www.facebook.com/tr?id=189199421519781&ev=PageView&noscript=1", "https://image.yenisafak.com/resim/imagecrop/2020/04/25/10/52/resized_4f77a-30940cda38283981.jpg", "https://img.piri.net/mnresize/640/-/resim/imagecrop/2020/04/24/04/55/resized_8d59f-1543_tur_picture_20200424_21345069_21345062.jpg"], "movies": [], "text": "T\u00fcrkiye Futbol Federasyonu (TFF) Birinci Ba\u015fkan Vekili Servet Yard\u0131mc\u0131, liglerin ne zaman ba\u015flayaca\u011f\u0131 konusunda, \"10 ma\u00e7 g\u00fcn\u00fcne ihtiyac\u0131m\u0131z var. Haziran ortas\u0131nda ba\u015flarsak, temmuz sonunda bitiririz diye planl\u0131yoruz. Planlama normal lig format\u0131 \u00fczerine. Seyircisiz oynama durumu ise kesin\" a\u00e7\u0131klamas\u0131n\u0131 yapt\u0131.\n\n\"UEFA'n\u0131n iki se\u00e7ene\u011fi var\"\n\n\"UEFA, Avrupa'da normalle\u015fmenin hissedildi\u011fini d\u00fc\u015f\u00fcn\u00fcyor. UEFA da \u00f6zellikle b\u00fcy\u00fck liglerin, haziran ba\u015f\u0131nda, hatta Almanya daha erken de olabilir, oynanabilece\u011fini d\u00fc\u015f\u00fcn\u00fcyor. Haziran ve temmuz ay\u0131nda yerel liglerin oynanmas\u0131, ayn\u0131 anda \u015eampiyonlar Ligi ve Avrupa Ligi ma\u00e7lar\u0131n\u0131n oynanmas\u0131. \u0130kinci alternatif ise UEFA, haziran ve temmuzda yerel ligleri bitirip, a\u011fustos ay\u0131nda kendi \u015fampiyonalar\u0131n\u0131 d\u00fczenleyecek. Bu durumda gelecek sezon ki Avrupa ma\u00e7lar\u0131n\u0131n ba\u015flamas\u0131 da ekim ay\u0131na sark\u0131yor. 20 Ekim gibi d\u00fc\u015f\u00fcn\u00fcl\u00fcyor.\"\n\n\"May\u0131s ay\u0131nda \u00e7al\u0131\u015fmalar ba\u015flamal\u0131\"\n\n\"Bug\u00fcn Ahmet A\u011fao\u011flu ba\u015fkan kendisi bahsetti, S\u00f6rloth gelmi\u015f. 15 g\u00fcnl\u00fck karantina s\u00fcreci i\u00e7erisinde. T\u00fcm kul\u00fcplerin futbolcular\u0131n\u0131 \u00e7a\u011f\u0131rmas\u0131 laz\u0131m. Haziran ortas\u0131nda ligleri ba\u015flat\u0131rsak, may\u0131s ortas\u0131nda \u00e7al\u0131\u015fmalar\u0131n ba\u015flamas\u0131 laz\u0131m. Her tak\u0131m d\u0131\u015far\u0131dan futbolcular\u0131n\u0131 getirtip, 15 g\u00fcnl\u00fck karantina s\u00fcrecini tamamlamak istiyordur. Futbolcular\u0131n test edilmesi, oturma d\u00fczeni, sahada ka\u00e7 ki\u015fi olacak, futbolcular\u0131n soyunma odas\u0131ndaki hijyenik durumlar\u0131 nas\u0131l olacak, bunlar\u0131n hepsinin kriterleri belirleniyor, TFF Sa\u011fl\u0131k Kurulu \u00e7al\u0131\u015f\u0131yor. Gelecek hafta UEFA'n\u0131n da protokolleri a\u00e7\u0131klan\u0131r\"\n\n\"Ligleri tamamlamayan \u00fclkelerde tak\u0131mlar\u0131 UEFA belirleyecek\"\n\n\"Bel\u00e7ika ve Hollanda liglerin devam etmeyece\u011fini bildirdi. Bu konuda UEFA \u00e7ok \u0131srarc\u0131, liglerin bitirilmesi konusunda. \u00d6zellikle b\u00fcy\u00fck ligler. \u0130lk 5 lig ve bizim ligimiz UEFA i\u00e7in \u00e7ok \u00f6nemli. Bel\u00e7ika ve Hollanda k\u00fc\u00e7\u00fck ligler, UEFA belki esnek davranabilir. Kolay bir \u015fekilde ben ligleri bitirdim, bu tak\u0131mlar\u0131 g\u00f6nderiyorum \u015feklinde karar verdi\u011finde ligler, UEFA kontrol edecek. UEFA ma\u00e7lar\u0131n sahada kazan\u0131lmas\u0131na \u00f6nem veriyor, sportif ba\u015far\u0131ya \u00f6nem veriyor. Liglerden gelen haberleri y\u00f6netim kurulu ele alacak ve ona g\u00f6re karar verecek. Tamamen yerel federasyonlar bu karar\u0131 veremeyecek. Her gelen talebi UEFA'n\u0131n kabul etmeyece\u011fini d\u00fc\u015f\u00fcn\u00fcyorum, di\u011fer arkada\u015flar\u0131m da \u00f6yle d\u00fc\u015f\u00fcn\u00fcyorlar. UEFA sportif ba\u015far\u0131y\u0131 \u00f6nemsiyor. Sa\u011fl\u0131k tabii ki \u00e7ok \u00f6nemli, devletlerin verece\u011fi karara UEFA'n\u0131n sayg\u0131 duymamas\u0131 gibi bir \u015fey s\u00f6z konusu de\u011fil ama s\u0131k\u0131 bir s\u00fcre\u00e7 izleyecek UEFA\"\n\nAlmanya'dan ilgin\u00e7 teklif: Futbolcular maskeyle oynas\u0131n Spiegel dergisinde yer alan haberde Almanya \u00c7al\u0131\u015fma Bakanl\u0131\u011f\u0131 \u0130\u015f G\u00fcvenli\u011fi Dairesinin, Alman Kul\u00fcpler Birli\u011fi (DFL) taraf\u0131ndan Bundesliga'n\u0131n yeniden ba\u015flamas\u0131 konusundaki sa\u011fl\u0131k ve hijyen tasar\u0131s\u0131na ili\u015fkin 3 sayfal\u0131k bir yaz\u0131 haz\u0131rlad\u0131\u011f\u0131 belirtildi.Yaz\u0131da Bundesliga'daki ma\u00e7lar\u0131n ba\u015flamas\u0131na olanak sa\u011flanmas\u0131 i\u00e7in yap\u0131lan \u00f6neriler aras\u0131nda sahada bulunan futbolcular\u0131n ve hakemlerin a\u011f\u0131z ve burun b\u00f6l\u00fcm\u00fcn\u00fc kapatmak i\u00e7in t\u0131bbi maske takmalar\u0131 istenildi\u011fi aktar\u0131lan haberde, maskelerin kaymas\u0131 durumunda kar\u015f\u0131la\u015fman\u0131n hemen durdurulmas\u0131 gerekti\u011fi ifade edildi.Haberde, maskelerin de\u011fi\u015ftirilmesi i\u00e7in de her 15 dakikada kar\u015f\u0131la\u015fman\u0131n k\u0131sa s\u00fcreli durdurulmas\u0131 istendi\u011fi kaydedildi.\u0130kinci \u00f6neri futbolcularla temasta olan herkesi karantinaya almakBundesliga'daki ma\u00e7lar\u0131n yeniden ba\u015flamas\u0131 i\u00e7in \u0130\u015f G\u00fcvenli\u011fi Dairesi taraf\u0131ndan yap\u0131lan di\u011fer \u00f6nerinin ise futbolcularla temasta olacak herkesin karantinaya al\u0131nmas\u0131 oldu\u011fu aktar\u0131lan haberde, futbolcular, teknik direkt\u00f6rler, sa\u011fl\u0131k elemanlar\u0131 ve futbolcularla do\u011frudan temasta bulunacak di\u011fer ki\u015filerin b\u00fcy\u00fck bir otele yerle\u015ftirilmesi \u00f6nerildi.Haberde ayr\u0131ca, oyuncular\u0131n normal m\u00fccadele d\u0131\u015f\u0131nda gol sevinci gibi durumlarda sosyal temas kural\u0131na uyulmas\u0131n\u0131n istendi\u011fi, buna uyulmamas\u0131 durumunda hakem taraf\u0131ndan uyar\u0131lmas\u0131n\u0131n \u00f6ng\u00f6r\u00fcld\u00fc\u011f\u00fc kaydedildi.Hen\u00fcz bakana sunulmad\u0131Almanya \u00c7al\u0131\u015fma Bakanl\u0131\u011f\u0131ndan yap\u0131lan a\u00e7\u0131klamada, b\u00f6yle bir yaz\u0131n\u0131n bulundu\u011funu ancak bunun \u00e7al\u0131\u015fma d\u00fczeyinde bir tasar\u0131 oldu\u011funu ve \u00c7al\u0131\u015fma Bakan\u0131 Hubertus Heil'e hen\u00fcz sunulmad\u0131\u011f\u0131 ifade edildi.Almanya'da 1. ve 2. futbol ligleri Kovid-19 salg\u0131n\u0131 sebebiyle 30 Nisan'a kadar ask\u0131ya al\u0131nm\u0131\u015f durumda.DFL Ba\u015fkan\u0131 Christian Seibert, d\u00fcn d\u00fczenledi\u011fi bas\u0131n toplant\u0131s\u0131nda kul\u00fcpler olarak liglerin ba\u015flamas\u0131 i\u00e7in haz\u0131rl\u0131kl\u0131 olduklar\u0131n\u0131, ancak liglerin ne zaman ba\u015flayaca\u011f\u0131na ili\u015fkin tarihin Alman h\u00fck\u00fcmeti ve eyalet ba\u015fbakanlar\u0131n\u0131n vermesi gerekti\u011fini ifade etmi\u015fti.Seibert, ma\u00e7lar\u0131n ba\u015flamas\u0131 hususunda bir dizi kurallar i\u00e7eren sa\u011fl\u0131k ve hijyen tasar\u0131s\u0131n\u0131n DFL taraf\u0131ndan haz\u0131rland\u0131\u011f\u0131n\u0131 a\u00e7\u0131klam\u0131\u015ft\u0131.Galeri: UEFA'n\u0131n futbol plan\u0131 ortaya \u00e7\u0131kt\u0131: Tarihte bir ilk ya\u015fanabilir\n\nFutbolun zirvesinde altyap\u0131 vurgusu Bakan Kasapo\u011flu, T\u00fcrkiye Futbol Federasyonu (TFF) Ba\u015fkan\u0131 Nihat \u00d6zdemir, Kul\u00fcpler Birli\u011fi Vakf\u0131 Ba\u015fkan\u0131 Mehmet Sepil ve S\u00fcper Lig kul\u00fcplerinin ba\u015fkanlar\u0131 ile g\u00f6r\u00fc\u015ft\u00fc. Video konferans y\u00f6ntemi ile ger\u00e7ekle\u015ftirilen toplant\u0131da Bakan Kasapo\u011flu'nun a\u00e7\u0131klamalar\u0131ndan sat\u0131r ba\u015flar\u0131 \u015f\u00f6yle;\"Bir sporcumuzun sa\u011fl\u0131\u011f\u0131n\u0131 asla hi\u00e7bir \u015feye de\u011fi\u015fmeyiz\"\"De\u011ferli kul\u00fcp ba\u015fkanlar\u0131m\u0131zla bir araday\u0131z. TFF Ba\u015fkan\u0131m\u0131z ve Kul\u00fcpler Birli\u011fi ile irtibat halindeyiz. \u0130n\u015fallah bu birlik ve beraberli\u011fin nicelerini de ger\u00e7ekle\u015ftiririz. Hepimiz i\u00e7in aslolan ligleri devam ettirmek olacakt\u0131r. Fakat sa\u011fl\u0131k her \u015feyin ba\u015f\u0131nda gelen bir unsur. Bir sporcumuzun sa\u011fl\u0131\u011f\u0131n\u0131 asla hi\u00e7bir \u015feye de\u011fi\u015fmeyiz.\"\"Bu s\u00fcrecin bir kazan\u0131m olmas\u0131n\u0131 temenni ediyoruz\"\"Spor camiam\u0131z ad\u0131na, hem mali anlamda hem de sportif anlamda yap\u0131lanlar\u0131 de\u011fil, yap\u0131lamayanlar\u0131 ortaya koymak durumunday\u0131z. Bu s\u00fcrecin bir kazan\u0131m olmas\u0131n\u0131 temenni ediyoruz. Amat\u00f6r bran\u015flar\u0131m\u0131z\u0131n desteklenmesi konusunda y\u00f6netmelik \u00e7al\u0131\u015fmalar\u0131m\u0131z da h\u0131zla s\u00fcr\u00fcyor.\"\"Altyap\u0131 \u00fczerine yo\u011funla\u015fmal\u0131y\u0131z\"\"\u00d6nemli olan bu s\u00fcreci nas\u0131l f\u0131rsata \u00e7evirebilece\u011fimiz. T\u00fcrk sporu i\u00e7in nas\u0131l bir kazan\u0131m elde ederiz, bunu d\u00fc\u015f\u00fcnmeliyiz. Bundan sonraki s\u00fcre\u00e7te d\u0131\u015fa ba\u011f\u0131ml\u0131 olmak yerine \u00fcretim ve altyap\u0131 \u00fczerine yo\u011funla\u015fmal\u0131y\u0131z.\"A\u00e7\u0131l\u0131\u015f konu\u015fmas\u0131ndan sonra Bakan Kasapo\u011flu, TFF Ba\u015fkan\u0131 \u00d6zdemir ve kul\u00fcp ba\u015fkanlar\u0131yla fikir al\u0131\u015fveri\u015finde bulundu. Toplant\u0131n\u0131n kalan b\u00f6l\u00fcm\u00fc kapal\u0131 olarak ger\u00e7ekle\u015ftirildi.\n\nSalg\u0131n futbol kurallar\u0131nda zorunlu de\u011fi\u015fikli\u011fe yol a\u00e7abilir Salg\u0131n nedeniyle evlerinde idman yapmak zorunda kalan futbolcular\u0131n ma\u00e7lar\u0131n ba\u015flamas\u0131 halinde ciddi sakatl\u0131k riskleri olu\u015fabilir. Bu sebeple Avrupa futbolunu y\u00f6netenler konuyla ilgili \u00e7al\u0131\u015fma yap\u0131yor.Galatasaray'da Roberto Mancini d\u00f6neminde ba\u015far\u0131l\u0131 teknik adamla birlikte \u00e7al\u0131\u015fan Ivan Carminati, idman bilimine dair \u00f6nemli mesajlar verdi. \u015eimdi Zenit'te g\u00f6rev yapan \u0130talyan hocan\u0131n Koronavir\u00fcs g\u00fcnleri i\u00e7in yapt\u0131\u011f\u0131 uyar\u0131lar\u0131 tecr\u00fcbeli gazeteci B\u00fclent Timurlenk yazd\u0131. \u0130\u015fte o bilgiler;\"\u0130ki ay aradan sonra ma\u00e7a \u00e7\u0131kmak i\u00e7in 3 hafta idman yetmez. Adale sakatl\u0131klar\u0131 \u00e7ok ya\u015fanacak. 5 oyuncu de\u011fi\u015fikli\u011finin liglerin kalan haftalar\u0131nda bu d\u00f6nem i\u00e7in ge\u00e7ici bir kural olarak uygulanmas\u0131 laz\u0131m. S\u0131cak havalar adale sakatl\u0131klar\u0131n\u0131 azalt\u0131r ama futbolcular\u0131n ufak gruplarla yapacaklar\u0131 idmanlar \u00f6ncesinde iyi \u0131s\u0131nmalar\u0131 ve fitness salonunda \u00e7al\u0131\u015fmalar\u0131 gerekiyor. Evdeki \u00e7al\u0131\u015fmalar elbette ki yetmez, mutfaktan uzak durmalar\u0131 gerekiyor. Bu d\u00f6nemde 2 kg fazlal\u0131k kabul edilebilir ama o 2 kg ile 4 kg aras\u0131nda \u00e7ok fark var futbolcular i\u00e7in. Uyku saatlerine dikkat etmeliler, \u00f6nemli olan 8 saat uyumak de\u011fil, bunu gece uyumak. Bug\u00fcnlerde sabaha kar\u015f\u0131 yat\u0131p \u00f6\u011flen kalkan futbolcular\u0131n eski d\u00fczenlerine d\u00f6nmeleri gerekiyor.\"\u0130lerleyen s\u00fcre\u00e7te UEFA'n\u0131n bu sezona \u00f6zel 5 oyuncu de\u011fi\u015fikli\u011fini g\u00fcndeme getirebilece\u011fi ve b\u00f6yle bir karar\u0131n \u00e7\u0131kmas\u0131n\u0131n s\u00fcrpriz olmayaca\u011f\u0131 belirtiliyor.Galeri: Bir d\u00f6nem S\u00fcper Lig'de forma giyen y\u0131ld\u0131z futbolcular \u015fimdi nerede?\n\n\n\n", "keywords": [], "meta_keywords": ["UEFA", "Servet Yard\u0131mc\u0131"], "tags": [], "authors": ["Mustafa G\u00f6ksel", "Yeni \u015eafak"], "publish_date": null, "summary": "", "article_html": "", "meta_description": "T\u00fcrkiye Futbol Federasyonu Birinci Ba\u015fkan Vekili Servet Yard\u0131mc\u0131, ma\u00e7 takvimiyle ilgili a\u00e7\u0131klamalarda bulunurken liglerini tamamlamadan bitiren \u00fclke federasyonl...", "meta_lang": "tr", "meta_favicon": "https://www.yenisafak.com/assetsNew/img/favicon-25.png", "meta_data": {"viewport": "width=device-width", "apple-mobile-web-app-capable": "yes", "apple-mobile-web-app-status-bar-style": "black", "msapplication-tap-highlight": "no", "fb": {"app_id": 1440785506190404, "pages": 129688390559139}, "image": "https://img.piri.net/mnresize/600/-/resim/imagecrop/2020/04/25/10/52/resized_4f77a-30940cda38283981.jpg", "description": "T\u00fcrkiye Futbol Federasyonu Birinci Ba\u015fkan Vekili Servet Yard\u0131mc\u0131, ma\u00e7 takvimiyle ilgili a\u00e7\u0131klamalarda bulunurken liglerini tamamlamadan bitiren \u00fclke federasyonl...", "msvalidate.01": "95F11EB833D9D049C2CDC855116F4442", "keywords": "UEFA,Servet Yard\u0131mc\u0131", "og": {"description": "T\u00fcrkiye Futbol Federasyonu Birinci Ba\u015fkan Vekili Servet Yard\u0131mc\u0131, ma\u00e7 takvimiyle ilgili a\u00e7\u0131klamalarda bulunurken liglerini tamamlamadan bitiren \u00fclke federasyonl...", "image": "https://img.piri.net/mnresize/600/-/resim/imagecrop/2020/04/25/10/52/resized_4f77a-30940cda38283981.jpg", "title": "Servet Yard\u0131mc\u0131'dan uyar\u0131:", "site_name": "Yeni \u015eafak", "url": "https://www.yenisafak.com/spor/servet-yardimcidan-uyari-takimlari-uefa-belirleyecek-3536425"}, "twitter": {"card": "summary_large_image", "url": "https://www.yenisafak.com/spor/servet-yardimcidan-uyari-takimlari-uefa-belirleyecek-3536425", "title": "Servet Yard\u0131mc\u0131'dan uyar\u0131:", "description": "T\u00fcrkiye Futbol Federasyonu Birinci Ba\u015fkan Vekili Servet Yard\u0131mc\u0131, ma\u00e7 takvimiyle ilgili a\u00e7\u0131klamalarda bulunurken liglerini tamamlamadan bitiren \u00fclke federasyonl...", "image": "https://img.piri.net/mnresize/600/-/resim/imagecrop/2020/04/25/10/52/resized_4f77a-30940cda38283981.jpg"}, "robots": "ALL", "cXenseParse": {"pir-main_class": "Detay", "articleid": 3536425, "pageclass": "article", "pir-main_type": "S\u0131cak Haber", "Url": "https://www.yenisafak.com/spor/servet-yardimcidan-uyari-takimlari-uefa-belirleyecek-3536425", "pir-pageclass": "Haber", "recs": {"publishtime": "2020-04-25T10:37:31Z"}, "title": "Servet Yard\u0131mc\u0131'dan uyar\u0131: \"Tak\u0131mlar\u0131 UEFA belirleyecek\"", "author": "Mustafa G\u00f6ksel", "pir-main_category": "Spor", "pir-sub_category": "S\u00fcper Lig", "cx_channel": "Site"}, "article": {"modified_time": "2020-04-25T10:55:31Z"}, "Rating": "General", "Distribution": "Global", "Copyright": "Yeni \u015eafak", "Author": "Yeni \u015eafak", "Classification": "Consumer", "DC.title": "Servet Yard\u0131mc\u0131'dan uyar\u0131: \"Tak\u0131mlar\u0131 UEFA belirleyecek\"", "DC.Creator": "Yeni \u015eafak", "DC.Subject": "Servet Yard\u0131mc\u0131'dan uyar\u0131: \"Tak\u0131mlar\u0131 UEFA belirleyecek\"", "DC.Description": "T\u00fcrkiye Futbol Federasyonu Birinci Ba\u015fkan Vekili Servet Yard\u0131mc\u0131, ma\u00e7 takvimiyle ilgili a\u00e7\u0131klamalarda bulunurken liglerini tamamlamadan bitiren \u00fclke federasyonl...", "DC.Publisher": "Yeni \u015eafak", "DC.Contributor": "Yeni \u015eafak", "DC.Date": "25-04-2020 10:37:31", "DC.Type": "Text", "DC.Source": "Yeni \u015eafak", "DC.Language": "tr-TR", "google-play-app": "app-id=yenisafak.com", "apple-itunes-app": "app-id=579620956", "maincategory": "Spor", "subcategory": "S\u00fcper Lig", "yandex-verification": "3dc8392bdb3d93fb"}, "canonical_link": "https://www.yenisafak.com/spor/servet-yardimcidan-uyari-takimlari-uefa-belirleyecek-3536425"}