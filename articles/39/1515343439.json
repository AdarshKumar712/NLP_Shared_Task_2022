{"source_url": "https://www.mynet.com", "url": "https://www.mynet.com/sabiha-gokecen-deki-ucak-kazasi-icin-abd-den-heyet-geldi-110106459727", "title": "Sabiha G\u00f6ke\u00e7en'deki u\u00e7ak kazas\u0131 i\u00e7in ABD'den heyet geldi", "top_image": "https://imgrosetta.mynet.com.tr/file/11794428/11794428-700x400.jpg", "meta_img": "https://imgrosetta.mynet.com.tr/file/11794428/11794428-700x400.jpg", "images": ["https://imgrosetta.mynet.com.tr/file/11794428/11794428-700x400.jpg", "data:image/gif;base64,R0lGODlhAQABAIABAM7Ozv///yH5BAEKAAEALAAAAAABAAEAAAICRAEAOw==", "https://img7.mynet.com/mynet-logo.png", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://img7.mynet.com/rosetta/services/static/google-news.svg", "data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw=="], "movies": [], "text": "Pegasus Hava Yollar\u0131'n\u0131n PC2193 say\u0131l\u0131 \u0130zmir-\u0130stanbul seferini yapan ve 5 \u015eubat\u2019ta saat 18.19'da Sabiha G\u00f6k\u00e7en Havaliman\u0131'na ini\u015f yapt\u0131ktan sonra pistten \u00e7\u0131kan Boeing 373 tipi yolcu u\u00e7a\u011f\u0131 enkaz alan\u0131ndaki \u00e7al\u0131\u015fmalar devam ediyor.\n\nKaza haberinin ard\u0131ndan Ula\u015f\u0131m Emniyeti \u0130nceleme Merkezince havaliman\u0131nda kazan\u0131n nedenini ara\u015ft\u0131rmak \u00fczere olu\u015fturulan komisyon ile birlikte konuyu ara\u015ft\u0131rmak \u00fczere ABD sivil havac\u0131l\u0131k otoritesi ile Boeing firmas\u0131 yetkililerinden olu\u015fan heyet de T\u00fcrkiye'ye geldi.\n\nNOT ALIP, FOTO\u011eRAFLAR \u00c7EKT\u0130LER\n\nEnkaz alan\u0131nda incelemelerine ba\u015flayan, u\u00e7ak ile ilgili notlar al\u0131p foto\u011fraf \u00e7eken heyet, kazada 3 par\u00e7aya b\u00f6l\u00fcnen u\u00e7akta imalat hatas\u0131 olup olmad\u0131\u011f\u0131n\u0131 inceliyor.\n\nU\u00c7AK PAR\u00c7ALARA AYRILACAK\n\nABD heyetinin incelemelerini tamamlamas\u0131n\u0131n ard\u0131ndan, u\u00e7ak par\u00e7alara ayr\u0131larak vin\u00e7 yard\u0131m\u0131yla kaza yerinden kald\u0131r\u0131lacak.\n\nPegasus teknik elemanlar\u0131, y\u00f6neticileri ve polislerin de bulundu\u011fu \u00e7al\u0131\u015fma alan\u0131nda, enkazda herhangi bir yang\u0131n \u00e7\u0131kmas\u0131 riskine kar\u015f\u0131n bir itfaiye arac\u0131 da haz\u0131r bekletiliyor.\n\nUla\u015f\u0131m Emniyeti \u0130nceleme Merkezi uzmanlar\u0131 ve ABD'li heyetin \u00e7al\u0131\u015fmalar\u0131 \u0131\u015f\u0131\u011f\u0131nda, kazaya ili\u015fkin \u00f6n raporun yakla\u015f\u0131k 1 ay i\u00e7inde haz\u0131rlanmas\u0131 bekleniyor.\n\n(AA-DHA)\n\n", "keywords": [], "meta_keywords": ["Sabiha G\u00f6k\u00e7en Havaliman\u0131", "u\u00e7ak kazas\u0131", "ABD"], "tags": [], "authors": ["G\u00fcncel Haberleri\u0307"], "publish_date": null, "summary": "", "article_html": "", "meta_description": "\u0130stanbul Sabiha G\u00f6k\u00e7en Havaliman\u0131'nda meydana gelen u\u00e7ak kazas\u0131n\u0131 ara\u015ft\u0131rmak \u00fczere ABD'nin sivil havac\u0131l\u0131k otoritesi ile Boeing firmas\u0131 yetkililerinden olu\u015fan heyet enkaz alan\u0131na geldi.", "meta_lang": "tr", "meta_favicon": "//s.mynet.com.tr/rosetta/services/haber/production/apple-touch-icon-57x57.png", "meta_data": {"fb": {"pages": "143217525724589,109532732434779", "app_id": 141232139244860}, "description": "\u0130stanbul Sabiha G\u00f6k\u00e7en Havaliman\u0131'nda meydana gelen u\u00e7ak kazas\u0131n\u0131 ara\u015ft\u0131rmak \u00fczere ABD'nin sivil havac\u0131l\u0131k otoritesi ile Boeing firmas\u0131 yetkililerinden olu\u015fan heyet enkaz alan\u0131na geldi.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1.0", "keywords": "Sabiha G\u00f6k\u00e7en Havaliman\u0131, u\u00e7ak kazas\u0131, ABD", "news_keywords": "Sabiha G\u00f6k\u00e7en Havaliman\u0131, u\u00e7ak kazas\u0131, ABD, Sabiha G\u00f6ke\u00e7en'deki u\u00e7ak kazas\u0131 i\u00e7in ABD'den heyet geldi", "og": {"site_name": "Mynet Haber", "locale": "tr", "url": "https://www.mynet.com/sabiha-gokecen-deki-ucak-kazasi-icin-abd-den-heyet-geldi-110106459727", "type": "article", "title": "Sabiha G\u00f6ke\u00e7en'deki u\u00e7ak kazas\u0131 i\u00e7in ABD'den heyet geldi", "description": "\u0130stanbul Sabiha G\u00f6k\u00e7en Havaliman\u0131'nda meydana gelen u\u00e7ak kazas\u0131n\u0131 ara\u015ft\u0131rmak \u00fczere ABD'nin sivil havac\u0131l\u0131k otoritesi ile Boeing firmas\u0131 yetkililerinden olu\u015fan heyet enkaz alan\u0131na geldi.", "image": "https://imgrosetta.mynet.com.tr/file/11794428/11794428-700x400.jpg"}, "twitter": {"card": "summary_large_image", "site": "@HaberMynet", "title": "Sabiha G\u00f6ke\u00e7en'deki u\u00e7ak kazas\u0131 i\u00e7in ABD'den heyet geldi", "description": "\u0130stanbul Sabiha G\u00f6k\u00e7en Havaliman\u0131'nda meydana gelen u\u00e7ak kazas\u0131n\u0131 ara\u015ft\u0131rmak \u00fczere ABD'nin sivil havac\u0131l\u0131k otoritesi ile Boeing firmas\u0131 yetkililerinden olu\u015fan heyet enkaz alan\u0131na geldi.", "image": "https://imgrosetta.mynet.com.tr/file/11794428/11794428-700x400.jpg"}}, "canonical_link": "https://www.mynet.com/sabiha-gokecen-deki-ucak-kazasi-icin-abd-den-heyet-geldi-110106459727"}