{"source_url": "http://www.trthaber.com", "url": "http://www.trthaber.com/haber/turkiye/istanbulda-maske-denetimi-yapildi-494984.html", "title": "\u0130stanbul'da maske denetimi yap\u0131ld\u0131", "top_image": "https://www.trthaber.com/resimler/1316000/1317734.jpg", "meta_img": "https://www.trthaber.com/resimler/1316000/1317734.jpg", "images": ["http://www.trthaber.com/static/images/google-news-button.png", "http://www.trthaber.com/haber/turkiye/resimler/1316000/1317929.jpg", "http://www.trthaber.com/static/images/e-mail.png", "https://certify.alexametrics.com/atrk.gif?account=ep3uq1FYxz20cv", "http://www.trthaber.com/static/images/facebook.png", "http://www.trthaber.com/static/images/search-icon.png", "https://mc.yandex.ru/watch/50115481", "http://www.trthaber.com/static/images/linkedin.png", "https://www.trthaber.com/resimler/1316000/1317734.jpg", "http://www.trthaber.com/static/images/play-button-2.png", "http://www.trthaber.com/haber/turkiye/resimler/1318000/1318005.jpg", "https://www.trthaber.com/static/images/header-compact-logo.png", "http://www.trthaber.com/static/images/koronavirus-sitene-ekle-banner-300x250.jpg", "http://www.trthaber.com/static/images/whatsapp.png", "http://www.trthaber.com/static/images/twitter.png"], "movies": [], "text": "\u0130\u00e7i\u015fleri Bakanl\u0131\u011f\u0131n\u0131n 81 ilin valili\u011fine g\u00f6nderdi\u011fi talimat do\u011frultusunda, \u0130stanbul Valili\u011fince a\u00e7\u0131k alanlarda maske takma zorunlulu\u011fu getirildi.\n\nBu kapsamda \u0130stanbul Emniyetine ba\u011fl\u0131 ekipler kentin d\u00f6rt bir yan\u0131nda sosyal mesafe kontrol\u00fcne ek olarak maske denetimi de yaparak, gerekli uyar\u0131larda bulundu.\n\nBeyo\u011flu, \u015ei\u015fli, Be\u015fikta\u015f ve Fatih il\u00e7elerinde, G\u00fcvenlik B\u00fcro Amirli\u011fi ve trafik ekiplerince sabah saatlerinden itibaren meydanlarda ve bir\u00e7ok noktada kontroller yap\u0131ld\u0131.\n\nSosyal mesafeye uymayan ve maskeyi kural\u0131na uygun takmayan vatanda\u015flar uyar\u0131l\u0131rken, uyar\u0131lara ald\u0131rmay\u0131p maske takmayan vatanda\u015flara ise 900 lira ceza kesildi.\n\nM\u0131s\u0131r \u00c7ar\u015f\u0131s\u0131 ve Tahtakale'de dola\u015fan ekipler sosyal mesafe kural\u0131na uymayan ve maskelerini kural\u0131na g\u00f6re takmayan vatanda\u015flar\u0131 cezai i\u015flem konusunda uyard\u0131.\n\nDenetim s\u0131ras\u0131nda baz\u0131 vatanda\u015flar\u0131n, \"Maske takmayanlar bizim hakk\u0131m\u0131z\u0131 yiyor. Kesinlikle ceza kesilmesi gerekiyor.\" dedi.\n\nAnadolu Yakas\u0131'nda da bir\u00e7ok cadde ve sokakta megafonlarla vatanda\u015flar ikaz edildi.\n\nVatanda\u015flar\u0131n polisin denetiminden memnun oldu\u011fu g\u00f6zlendi.", "keywords": [], "meta_keywords": ["istanbul", "maske denetimi"], "tags": [], "authors": [], "publish_date": null, "summary": "", "article_html": "", "meta_description": "\u0130stanbul'da a\u00e7\u0131k alanlarda maske zorunlulu\u011fu karar\u0131n\u0131n ard\u0131ndan Beyo\u011flu, \u015ei\u015fli, Be\u015fikta\u015f ve Fatih il\u00e7elerinde emniyet ekiplerince maske denetimi yap\u0131ld\u0131.", "meta_lang": "tr", "meta_favicon": "https://www.trthaber.com/static/favicon.ico", "meta_data": {"fb": {"pages": 127630700588623}, "description": "\u0130stanbul'da a\u00e7\u0131k alanlarda maske zorunlulu\u011fu karar\u0131n\u0131n ard\u0131ndan Beyo\u011flu, \u015ei\u015fli, Be\u015fikta\u015f ve Fatih il\u00e7elerinde emniyet ekiplerince maske denetimi yap\u0131ld\u0131.", "keywords": "istanbul, maske denetimi", "og": {"title": "\u0130stanbul'da maske denetimi yap\u0131ld\u0131", "description": "\u0130stanbul'da a\u00e7\u0131k alanlarda maske zorunlulu\u011fu karar\u0131n\u0131n ard\u0131ndan Beyo\u011flu, \u015ei\u015fli, Be\u015fikta\u015f ve Fatih il\u00e7elerinde emniyet ekiplerince maske denetimi yap\u0131ld\u0131.", "image": "https://www.trthaber.com/resimler/1316000/1317734.jpg"}, "p": {"domain_verify": "d84e2d14ad1b4fe58877beb901e5cdcc"}, "twitter": {"card": "summary_large_image", "site": "@trthaber", "url": "https://www.trthaber.com/haber/turkiye/istanbulda-maske-denetimi-yapildi-494984.html", "title": "\u0130stanbul'da maske denetimi yap\u0131ld\u0131", "description": "\u0130stanbul'da a\u00e7\u0131k alanlarda maske zorunlulu\u011fu karar\u0131n\u0131n ard\u0131ndan Beyo\u011flu, \u015ei\u015fli, Be\u015fikta\u015f ve Fatih il\u00e7elerinde emniyet ekiplerince maske denetimi yap\u0131ld\u0131.", "image": "https://www.trthaber.com/resimler/1316000/1317734.jpg"}}, "canonical_link": ""}