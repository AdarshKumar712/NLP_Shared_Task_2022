{"source_url": "https://web.archive.org", "url": "https://web.archive.org/web/20200119091707id_/https://www.mynet.com/sosyal-medyada-tanistilar-sonrasi-korkunc-yalin-ayak-kacarken-kameraya-yakalandi-110106396366", "title": "Sosyal medyada tan\u0131\u015ft\u0131lar, sonras\u0131 korkun\u00e7! Yal\u0131n ayak ka\u00e7arken kameraya yakaland\u0131", "top_image": "https://imgrosetta.mynet.com.tr/file/11714408/11714408-700x400.jpg", "meta_img": "https://imgrosetta.mynet.com.tr/file/11714408/11714408-700x400.jpg", "images": ["data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw==", "https://imgrosetta.mynet.com.tr/file/11714408/11714408-700x400.jpg", "data:image/gif;base64,R0lGODlhAQABAIABAM7Ozv///yH5BAEKAAEALAAAAAABAAEAAAICRAEAOw==", "https://img7.mynet.com/mynet-logo.png"], "movies": [], "text": "K\u00fc\u00e7\u00fckcekmece, Atakent mahallesinde 14 Ocak'ta meydana gelen olayda bir evden gelen silah sesleri \u00fczerine \u00e7evrede oturan vatanda\u015flar polisi arayarak yard\u0131m istedi. Olay yerine gelen polis ekipleri kap\u0131y\u0131 k\u0131rarak i\u00e7eri girdiklerinde karn\u0131ndan vurularak a\u011f\u0131r yaralanan Or\u00e7un Yaman ile kar\u015f\u0131la\u015ft\u0131. Hemen hastaneye kald\u0131r\u0131lan Or\u00e7un Yaman t\u00fcm \u00e7abalara ra\u011fmen kurtar\u0131lamayarak hayat\u0131n\u0131 kaybetti.\n\nKAT\u0130L VE MAKTUL YANYANA G\u00d6R\u00dcNT\u00dcLENM\u0130\u015e\n\nAsayi\u015f \u015eube M\u00fcd\u00fcrl\u00fc\u011f\u00fc taraf\u0131ndan olayla ilgili ba\u015flat\u0131lan soru\u015fturmada polis Or\u00e7un Yaman'\u0131n son olarak sosyal medya \u00fczerinden tan\u0131\u015ft\u0131\u011f\u0131 bir ki\u015fi ile bulu\u015ftu\u011funu tespit etti. Olay\u0131n meydana geldi\u011fi g\u00fcvenlik kameralar\u0131 incelendi\u011finde \u00f6ld\u00fcr\u00fclen Or\u00e7un Yaman ile \u015f\u00fcpheli Onur D.'nin birlikte apartmana girerken g\u00f6r\u00fcnt\u00fclendi\u011fi tespit edildi. Daha sonra ayn\u0131 kamera bu kez Onur D.'yi elindeki po\u015fetle ayakkab\u0131lar\u0131 olmadan tela\u015f i\u00e7inde tek ba\u015f\u0131na ka\u00e7\u0131\u015f\u0131n\u0131 g\u00f6r\u00fcnt\u00fclendi\u011fi g\u00f6r\u00fcld\u00fc.\n\nBEYL\u0130KD\u00dcZ\u00dcN'DE G\u00d6ZALTINA ALINDI, C\u0130NAYET\u0130 \u0130T\u0130RAF ETT\u0130\n\nPolis bu kamera g\u00f6r\u00fcnt\u00fclerinden \u00f6nce \u015f\u00fcphelinin e\u015fkalini ard\u0131ndan kimli\u011fini tespit etti. Beylikd\u00fcz\u00fc'nde bir adrese yap\u0131lan operasyonda Onur D. g\u00f6zalt\u0131na al\u0131nd\u0131. Cinayet B\u00fcro Amirli\u011fine getirilen \u015f\u00fcpheli Onur D.'nin su\u00e7unu itiraf etti\u011fi, sosyal medya \u00fczerinden tan\u0131\u015ft\u0131\u011f\u0131 ve arkada\u015f oldu\u011fu Or\u00e7un Yaman ile olay g\u00fcn\u00fc bulu\u015ftu\u011fu birlikte bir \u015feyler i\u00e7mek \u00fczere eve gittikleri burada aralar\u0131nda \u00e7\u0131kan tart\u0131\u015fma sonucu cinayeti i\u015fledi\u011fini s\u00f6yledi\u011fi \u00f6\u011frenildi.\n\nADL\u0130YEYE SEVK ED\u0130LD\u0130\n\n\u015e\u00fcpheli Onur Dilek'in bir s\u00fcre \u00f6nce cezaevinde \u00e7\u0131kt\u0131\u011f\u0131, yaralama ve h\u0131rs\u0131zl\u0131k gibi su\u00e7lardan daha \u00f6nceden 20 kez polise geli\u015f kayd\u0131 oldu\u011fu belirtildi. \u015e\u00fcpheli adliyeye sevk edildi.\n\n(DHA)\n\n", "keywords": [], "meta_keywords": ["sosyal medya", "cinayet", "K\u00fc\u00e7\u00fck\u00e7ekmece"], "tags": [], "authors": ["G\u00fcncel Haberleri\u0307"], "publish_date": null, "summary": "", "article_html": "", "meta_description": "\u0130stanbul K\u00fc\u00e7\u00fck\u00e7ekmece'de evde tabancayla vurularak \u00f6ld\u00fcr\u00fclen Or\u00e7un Yaman'\u0131n (28) katil zanl\u0131s\u0131 Onur D. (29) yakaland\u0131. \u0130kilin sosyal medya \u00fczerinden tan\u0131\u015ft\u0131\u011f\u0131, i\u00e7ki i\u00e7mek evde bulu\u015ftuklar\u0131 s\u0131rada aralar\u0131nda kavga \u00e7\u0131kt\u0131\u011f\u0131 \u00f6\u011frenildi. Sald\u0131rganla Or\u00e7un Yaman'\u0131n birlikte apartmana girmelerinin ard\u0131ndan Onur D.'nin yal\u0131n ayak tela\u015fla ka\u00e7\u0131\u015f\u0131 g\u00fcvenlik kameralar\u0131na yans\u0131d\u0131.", "meta_lang": "tr", "meta_favicon": "//s.mynet.com.tr/rosetta/services/haber/production/apple-touch-icon-57x57.png", "meta_data": {"fb": {"pages": "143217525724589,109532732434779", "app_id": 141232139244860}, "description": "\u0130stanbul K\u00fc\u00e7\u00fck\u00e7ekmece'de evde tabancayla vurularak \u00f6ld\u00fcr\u00fclen Or\u00e7un Yaman'\u0131n (28) katil zanl\u0131s\u0131 Onur D. (29) yakaland\u0131. \u0130kilin sosyal medya \u00fczerinden tan\u0131\u015ft\u0131\u011f\u0131, i\u00e7ki i\u00e7mek evde bulu\u015ftuklar\u0131 s\u0131rada aralar\u0131nda kavga \u00e7\u0131kt\u0131\u011f\u0131 \u00f6\u011frenildi. Sald\u0131rganla Or\u00e7un Yaman'\u0131n birlikte apartmana girmelerinin ard\u0131ndan Onur D.'nin yal\u0131n ayak tela\u015fla ka\u00e7\u0131\u015f\u0131 g\u00fcvenlik kameralar\u0131na yans\u0131d\u0131.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1.0", "keywords": "sosyal medya, cinayet, K\u00fc\u00e7\u00fck\u00e7ekmece", "news_keywords": "sosyal medya, cinayet, K\u00fc\u00e7\u00fck\u00e7ekmece, Sosyal medyada tan\u0131\u015ft\u0131lar, sonras\u0131 korkun\u00e7! Yal\u0131n ayak ka\u00e7arken kameraya yakaland\u0131", "og": {"site_name": "Mynet Haber", "locale": "tr", "url": "https://www.mynet.com/sosyal-medyada-tanistilar-sonrasi-korkunc-yalin-ayak-kacarken-kameraya-yakalandi-110106396366", "type": "article", "title": "Sosyal medyada tan\u0131\u015ft\u0131lar, sonras\u0131 korkun\u00e7! Yal\u0131n ayak ka\u00e7arken kameraya yakaland\u0131", "description": "\u0130stanbul K\u00fc\u00e7\u00fck\u00e7ekmece'de evde tabancayla vurularak \u00f6ld\u00fcr\u00fclen Or\u00e7un Yaman'\u0131n (28) katil zanl\u0131s\u0131 Onur D. (29) yakaland\u0131. \u0130kilin sosyal medya \u00fczerinden tan\u0131\u015ft\u0131\u011f\u0131, i\u00e7ki i\u00e7mek evde bulu\u015ftuklar\u0131 s\u0131rada aralar\u0131nda kavga \u00e7\u0131kt\u0131\u011f\u0131 \u00f6\u011frenildi. Sald\u0131rganla Or\u00e7un Yaman'\u0131n birlikte apartmana girmelerinin ard\u0131ndan Onur D.'nin yal\u0131n ayak tela\u015fla ka\u00e7\u0131\u015f\u0131 g\u00fcvenlik kameralar\u0131na yans\u0131d\u0131.", "image": "https://imgrosetta.mynet.com.tr/file/11714408/11714408-700x400.jpg"}, "twitter": {"card": "summary_large_image", "site": "@HaberMynet", "title": "Sosyal medyada tan\u0131\u015ft\u0131lar, sonras\u0131 korkun\u00e7! Yal\u0131n ayak ka\u00e7arken kameraya yakaland\u0131", "description": "\u0130stanbul K\u00fc\u00e7\u00fck\u00e7ekmece'de evde tabancayla vurularak \u00f6ld\u00fcr\u00fclen Or\u00e7un Yaman'\u0131n (28) katil zanl\u0131s\u0131 Onur D. (29) yakaland\u0131. \u0130kilin sosyal medya \u00fczerinden tan\u0131\u015ft\u0131\u011f\u0131, i\u00e7ki i\u00e7mek evde bulu\u015ftuklar\u0131 s\u0131rada aralar\u0131nda kavga \u00e7\u0131kt\u0131\u011f\u0131 \u00f6\u011frenildi. Sald\u0131rganla Or\u00e7un Yaman'\u0131n birlikte apartmana girmelerinin ard\u0131ndan Onur D.'nin yal\u0131n ayak tela\u015fla ka\u00e7\u0131\u015f\u0131 g\u00fcvenlik kameralar\u0131na yans\u0131d\u0131.", "image": "https://imgrosetta.mynet.com.tr/file/11714408/11714408-700x400.jpg"}}, "canonical_link": "https://www.mynet.com/sosyal-medyada-tanistilar-sonrasi-korkunc-yalin-ayak-kacarken-kameraya-yakalandi-110106396366"}