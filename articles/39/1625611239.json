{"source_url": "https://web.archive.org", "url": "https://web.archive.org/web/20201010053023id_/https://kobieta.wp.pl/madeleine-mccann-uznana-za-martwa-zaginieciem-3-latki-zyl-caly-swiat-6517876947012288a", "title": "Madeleine McCann uznana za martw\u0105. Zagini\u0119ciem 3-latki \u017cy\u0142 ca\u0142y \u015bwiat", "top_image": "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkQFYUtXCXksWgV6SExWJjgORysKDB4oJh5FLw0THj84RFQ-E0xGfnsPXD0KD1E2ew5YLB8HHy42Dw16TlJWYmUIU35XV1QrY0YNeUMBHXpkCVF3QltUe2cKDGwH", "meta_img": "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkQFYUtXCXksWgV6SExWJjgORysKDB4oJh5FLw0THj84RFQ-E0xGfnsPXD0KD1E2ew5YLB8HHy42Dw16TlJWYmUIU35XV1QrY0YNeUMBHXpkCVF3QltUe2cKDGwH", "images": ["https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkR6YU5WSHthRFFgDRNZIjNFRSJVUQF_Z10Ae0NaBmJlWAd2SlUJe2NEXiEYClU7NUVFIB1BTQ==", "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkR6YUxXBDdgXwxhHApcKiYORSFUBEI6JApCPlQTXGA1G1xhDFIfKz0YRSIbGh8qOQlQKlUCUitsXwF_HE4BLDJbGHoeBwdibFwMLFdWAC0wUg12HlcDLm1JSA==", "https://kobieta.wp.pl/Nzc0OTk5YRsCUjlnRE5sDkEKbTAEF2JYFhJ1dkRHfExVCX9tXAJ5TkxDJzscGykTBQ88Jh0IJRUBWSogChMvGRdZIDpWXz0VBVZpJAcIPhsIX2kiVgBgTkFN", "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkR6YU9TSHpkRFFgDRNZIjNFRSJVUgR7ZV0GeklaA2JlWAF2TVUIeWJYGiUVAVkqIEVFIB1BTQ==", "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkR6YU9TSHpkRFFgDRNZIjNFRSJVUQF_Z10Ae0NaBmJlWAd2SlUJe2NEXiEYClU7NUVFIB1BTQ==", "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkR6YU9VSHthRFxgDRMePzhEVGETTEM7M0RFJRxMUih6G1spWB4=", "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkR6YU9TSHpkRFFgDRNZIjNFRSJVUgB9Yl4Dd0hVCWJiXwd5TVoBfmBEXiEYClU7NUZGNB8FVSJ6G1spWB4=", "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkQFYUtXCXksWgV6SExWJjgORysKDB4oJh5FLw0THj84RFQ-E0xGfnsPXD0KD1E2ew5YLB8HHy42Dw16TlJWYmUIU35XV1QrY0YNeUMBHXpkCVF3QltUe2cKDGwH", "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkR6YU5WSHthRFFgDRNZIjNFRSJVUgB9Yl4Dd0hVCWJiXwd5TVoBfmBEXiEYClU7NUZGNB8FVSJ6G1spWB4=", "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkR6YU5WSHthRFFgDRNZIjNFRSJVUgZ3bVkBf01TAmJ5WgF2SVEHd2NdDWERDFImMR9UYAoNV20p", "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkR6YU5WSHthRFFgDRNZIjNFRSJVUgR7ZV0GeklaA2JlWAF2TVUIeWJYGiUVAVkqIEVFIB1BTQ==", "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkR6YU9TSHpkRFFgDRNZIjNFRSJVUgZ3bVkBf01TAmJ5WgF2SVEHd2NdDWERDFImMR9UYAoNV20p", "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkR6YU9TSHpkRFFgDRNZIjNFRSJVUgd_ZFsAf0tbAmJgWQJ9SFUEem1EXiEYClU7NUVFIB1BTQ==", "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkR6YU5WSHthRFFgDRNZIjNFRSJVUgd_ZFsAf0tbAmJgWQJ9SFUEem1EXiEYClU7NUVFIB1BTQ=="], "movies": [], "text": "Madeleine McCann znikn\u0119\u0142a w pokoju hotelowego w Portugalii w 2007 roku, a \u015bledztwo, kt\u00f3re kosztowa\u0142o ponad 20 mln dolar\u00f3w, przez d\u0142ugi okres sta\u0142o w miejscu. Przypominamy, w jakich okoliczno\u015bciach zagin\u0119\u0142a dziewczynka.\n\nMaddie McCann by\u0142a najstarsz\u0105 c\u00f3rk\u0105 pary lekarzy. Zagin\u0119\u0142a 3 maja 2007 w Portugalii, gdzie sp\u0119dza\u0142a wakacje ze swoimi rodzicami w kurorcie Praia da Luz. Wieczorem rodzice po\u0142o\u017cyli dzieci spa\u0107 i wyszli na kolacj\u0119 do pobliskiej restauracji. Gdy wr\u00f3cili do domu o godzinie 22, odkryli, \u017ce 3-latki nie by\u0142o w pokoju, a jedno z okien w apartamencie by\u0142o otwarte.\n\nZagini\u0119cie Madeleine McCann\n\nZagini\u0119ciem 3-latki \u017cy\u0142 ca\u0142y \u015bwiat, a spraw\u0119 okrzykni\u0119to \"jedn\u0105 z najbardziej tajemniczych w XXI\". Przez ostatnie 13 lat \u015bledczy weryfikowali wszystkie mo\u017cliwe teorii dotycz\u0105ce zagini\u0119cia dziecka. Na pocz\u0105tku podejrzewali, \u017ce zosta\u0142a zabita przez w\u0142amywaczy, a z czasem ich podejrzenia spad\u0142y na rodzic\u00f3w. Nie znale\u017ali jednak na to \u017cadnych dowod\u00f3w.\n\nDetektyw wynaj\u0119ty do badania sprawy, Kevin Halligen, by\u0142 nazywany przez znajomych \"sekretnym szpiegiem w stylu Jamesa Bonda\". McCannonowie nie byli jednak zadowoleni z jego us\u0142ug. Detektyw obieca\u0142 im dostarczy\u0107 wyci\u0105gi rozm\u00f3w telefonicznych oraz zdj\u0119cia satelitarne z nocy, w kt\u00f3rej zagin\u0119\u0142a dziewczynka. Niestety, wkr\u00f3tce okaza\u0142o si\u0119, \u017ce fotografie satelitarne by\u0142y najpewniej zdj\u0119ciami \u015bci\u0105gni\u0119tymi z Google Earth\n\nHistoria Madeleine McCann od\u017cy\u0142a tu\u017c po emisji serialu dokumentalnego Netflixa po\u015bwi\u0119conego zagini\u0119ciu dziewczynki. Rodzice Maddie odm\u00f3wili jednak jego tw\u00f3rcom rozmowy.\n\nNiedawno w sprawie zagini\u0119cia dziewczynki pojawi\u0142y si\u0119 nowe fakty. \u015aledczy znale\u017ali dowody na to, \u017ce porywaczem m\u00f3g\u0142 by\u0107 43-letni Niemiec, kt\u00f3ry w latach 1995-2007 mieszka\u0142 w tym samym kurorcie, w kt\u00f3rym zatrzymali si\u0119 pa\u0144stwo McCann. M\u0119\u017cczyzna odbywa obecnie kar\u0119 w wi\u0119zieniu za liczne przest\u0119pstwa na tle seksualnym. Zdaniem niemieckiej prokuratury dziewczynka nie \u017cyje.\n\n\"Za mocne brwi, za mocne rz\u0119sy\". Makija\u017cystka o b\u0142\u0119dach Polek", "keywords": [], "meta_keywords": ["maddie mccann"], "tags": ["Przepisy na grilla", "maddie mccann", "tle seksualnym"], "authors": ["Maja Ko\u0142odziejczyk"], "publish_date": "Thu Jun  4 14:52:00 2020", "summary": "", "article_html": "", "meta_description": "Madeleine McCann znikn\u0119\u0142a w pokoju hotelowego w Portugalii w 2007 roku, a \u015bledztwo, kt\u00f3re kosztowa\u0142o ponad 20 mln dolar\u00f3w, przez d\u0142ugi okres sta\u0142o w miejscu. Przypominamy, w jakich okoliczno\u015bciach zagin\u0119\u0142a", "meta_lang": "pl", "meta_favicon": "https://kobieta.wp.pl/Nzc0OTk5YRsCUjlnRE5sJUEKbQs0ahElPG8QCzRqESU8bxALNGoRJTxvEAs0ahElPG8QCzRqESU8bxALNGoRJTxvEAs0ahElPG8QCzRqESU8bxALNGoRJTxvEAs0ahElPG8QCzRqESU8bxALNGoRJTxvEAs0ahElPG8QCzRqESU8bxALNGoRJTxvEAs0ahElPG8QCzRqESU8bxALNGoRJTxvEAs0ahElPG8QCzRqESU8bxALNGoRJTxvEAs0ahElPG8QCzRqESU8bxALNGoRJTxvEAs0ahElPG8QCzRqESU8bxALNGoRJTxvEAs0ahElPG8QCzRqESU8bxALNGoRJTxvEAs0ahElPG8QCzRqESU8bxALNGoRJTxvEAs0ahElPG8QCzRqESU8b214SUBsQEEfPCAKQScZTANhbEUGfkNMBn1lD1EsH1pSKjBYVnpMU1F4MFwFLxhbAnwwD1F5GwUeJjcEFzM=", "meta_data": {"gaf": "bvudedra", "og": {"site_name": "kobieta.wp.pl", "locale": "pl_PL", "url": "https://kobieta.wp.pl/madeleine-mccann-uznana-za-martwa-zaginieciem-3-latki-zyl-caly-swiat-6517876947012288a", "type": "article", "title": "Madeleine McCann uznana za martw\u0105. Zagini\u0119ciem 3-latki \u017cy\u0142 ca\u0142y \u015bwiat", "description": "Madeleine McCann znikn\u0119\u0142a w pokoju hotelowego w Portugalii w 2007 roku, a \u015bledztwo, kt\u00f3re kosztowa\u0142o ponad 20 mln dolar\u00f3w, przez d\u0142ugi okres sta\u0142o w miejscu. Przypominamy, w jakich okoliczno\u015bciach zagin\u0119\u0142a", "image": "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkQFYUtXCXksWgV6SExWJjgORysKDB4oJh5FLw0THj84RFQ-E0xGfnsPXD0KD1E2ew5YLB8HHy42Dw16TlJWYmUIU35XV1QrY0YNeUMBHXpkCVF3QltUe2cKDGwH"}, "fb": {"app_id": 227957087405158, "pages": 133002276750780}, "twitter": {"site": "@wirtualnapolska", "domain": "kobieta.wp.pl", "card": "summary_large_image", "url": "https://kobieta.wp.pl/madeleine-mccann-uznana-za-martwa-zaginieciem-3-latki-zyl-caly-swiat-6517876947012288a", "description": "Madeleine McCann znikn\u0119\u0142a w pokoju hotelowego w Portugalii w 2007 roku, a \u015bledztwo, kt\u00f3re kosztowa\u0142o ponad 20 mln dolar\u00f3w, przez d\u0142ugi okres sta\u0142o w miejscu. Przypominamy, w jakich okoliczno\u015bciach zagin\u0119\u0142a", "image": "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkQFYUtXCXksWgV6SExWJjgORysKDB4oJh5FLw0THj84RFQ-E0xGfnsPXD0KD1E2ew5YLB8HHy42Dw16TlJWYmUIU35XV1QrY0YNeUMBHXpkCVF3QltUe2cKDGwH"}, "google-site-verification": "RCgsopChr4I-gwsar6utLms3HxO6lrgw6GO3SfzHsQg", "keywords": "maddie mccann", "article": {"publisher": "https://www.facebook.com/kobietawppl", "published_time": "2020-06-04T14:52:00.000Z", "modified_time": "2020-06-04T13:49:11.000Z"}, "artice": {"tag": "maddie mccann"}, "news_keywords": "maddie mccann", "author": "Maja Ko\u0142odziejczyk", "description": "Madeleine McCann znikn\u0119\u0142a w pokoju hotelowego w Portugalii w 2007 roku, a \u015bledztwo, kt\u00f3re kosztowa\u0142o ponad 20 mln dolar\u00f3w, przez d\u0142ugi okres sta\u0142o w miejscu. Przypominamy, w jakich okoliczno\u015bciach zagin\u0119\u0142a", "msapplication-TileImage": "https://v.wpimg.pl/Nzc0OTk5YRsCUjlnRE5sDkEKbT0CF2JYFhJ1dkR6YUtXBDdlXwFhHk1HPz0GUmAKDx9-Y1gBe01SCHp5WgV8QloAeGxTBWEcAkYmNwRbY0taAjdlUgdgCg1XbSk=", "theme-color": "#ba6d78"}, "canonical_link": "https://kobieta.wp.pl/madeleine-mccann-uznana-za-martwa-zaginieciem-3-latki-zyl-caly-swiat-6517876947012288a"}