{"source_url": "https://www.dunya.com", "url": "https://www.dunya.com/dunya/ab-temsilcisinden-covid-19-siyasi-istikrarsizliklara-yol-acabilir-uyarisi-haberi-470153", "title": "AB temsilcisinden \"COVID-19 siyasi istikrars\u0131zl\u0131klara yol a\u00e7abilir\" uyar\u0131s\u0131", "top_image": "https://www.dunya.com/files/2020/5/12/470153/470153.jpg?v=1589310920", "meta_img": "https://www.dunya.com/files/2020/5/12/470153/470153.jpg?v=1589310920", "images": ["https://i.dunya.com/2/336/185/files/2020/5/8/469805/469805.jpg?v=1588914132", "https://s.dunya.com/assets/site/css/ulker-logo-n.png", "https://s.dunya.com/assets/site/files/playstore.png", "https://i.dunya.com/1/670/377/files/2020/5/12/470153/470153.jpg?v=1589310920", "https://i.dunya.com/2/336/185/files/2020/5/12/470215/470215.jpg?v=1589374820", "https://i.dunya.com/2/336/185/files/2020/5/8/469813/469813.jpg?v=1588914100", "https://s.dunya.com/gunun-birinci-sayfasi.jpg?v=13.05.2020.19", "https://www.dunya.com/files/2020/5/12/470153/470153.jpg?v=1589310920", "https://s.dunya.com/assets/site/css/logo_xs.png", "https://i.dunya.com/2/336/185/files/2020/5/8/469810/469810.jpg?v=1588888657", "https://cdn.flipboard.com/badges/flipboard_srsw.png", "https://s.dunya.com/assets/site/css/dunya_40_yil.jpg", "https://s.dunya.com/assets/site/files/appstore.svg"], "movies": [], "text": "12 May\u0131s 2020\n\nAvrupa Birli\u011fi (AB) D\u0131\u015f \u0130li\u015fkiler ve G\u00fcvenlik Politikas\u0131 Y\u00fcksek Temsilcisi Josep Borrell, yeni tip koronavir\u00fcs (COVID-19) salg\u0131n\u0131n\u0131n, Orta Do\u011fu ve Kuzey Afrika'n\u0131n yan\u0131 s\u0131ra d\u00fcnyan\u0131n \u00e7e\u015fitli b\u00f6lgelerinde siyasi istikrars\u0131zl\u0131\u011fa yol a\u00e7abilece\u011fi uyar\u0131s\u0131nda bulundu.\n\nBorrell, AB \u00fcyesi \u00fclkelerin savunma bakanlar\u0131n\u0131n video konferans toplant\u0131s\u0131 ard\u0131ndan bas\u0131n mensuplar\u0131na a\u00e7\u0131klamalarda bulundu.\n\nYeni tip koronavir\u00fcs salg\u0131n\u0131n\u0131n Orta Do\u011fu ve Kuzey Afrika'daki etkilerine ili\u015fkin soruyu yan\u0131tlayan Borrell, sadece bu b\u00f6lgelerde de\u011fil Latin Amerika ve Afrika'n\u0131n tamam\u0131nda petrol ve turizm gelirlerinde ya\u015fanan kay\u0131plar\u0131n siyasal istikrars\u0131zl\u0131\u011fa yol a\u00e7abilece\u011fini ifade etti.\n\nBorrell, \u0130srail'in Do\u011fu Kud\u00fcs'teki yasa d\u0131\u015f\u0131 yerle\u015fim birimlerini geni\u015fletme karar\u0131n\u0131n gelecek hafta AB d\u0131\u015fi\u015fleri bakanlar\u0131 toplant\u0131s\u0131nda ele al\u0131naca\u011f\u0131n\u0131 belirtti.\n\nAB'nin Birle\u015fmi\u015f Milletler'in (BM) silah ambargosunun denetlenmesi i\u00e7in ba\u015flatt\u0131\u011f\u0131 \"\u0130rini Operasyonu\"na ili\u015fkin soruya Borrell, Libya'da herhangi bir taraf\u0131 hedef almad\u0131klar\u0131n\u0131, sadece havadan ve denizden b\u00f6lgeye silah ula\u015ft\u0131r\u0131lmas\u0131n\u0131 engellemek istediklerini \u00f6ne s\u00fcrd\u00fc.D\n\nKaynak: AA", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "AB D\u0131\u015f \u0130li\u015fkiler ve G\u00fcvenlik Politikas\u0131 Y\u00fcksek Temsilcisi Borrell, COVID-19 salg\u0131n\u0131n\u0131n, Orta Do\u011fu ve Kuzey Afrika'n\u0131n yan\u0131 s\u0131ra d\u00fcnyan\u0131n \u00e7e\u015fitli b\u00f6lgelerinde...", "meta_lang": "tr", "meta_favicon": "https://s.dunya.com/assets/site/icons/apple-icon-57x57.png", "meta_data": {"description": "AB D\u0131\u015f \u0130li\u015fkiler ve G\u00fcvenlik Politikas\u0131 Y\u00fcksek Temsilcisi Borrell, COVID-19 salg\u0131n\u0131n\u0131n, Orta Do\u011fu ve Kuzey Afrika'n\u0131n yan\u0131 s\u0131ra d\u00fcnyan\u0131n \u00e7e\u015fitli b\u00f6lgelerinde...", "viewport": "width=1050", "msapplication-TileColor": "#ffffff", "msapplication-TileImage": "https://s.dunya.com/assets/site/icons/ms-icon-144x144.png", "theme-color": "#ffffff", "DC.date.issued": "2020-05-12T21:26:00+0300", "Rating": "General", "title": "AB temsilcisinden COVID-19 siyasi istikrars\u0131zl\u0131klara yol a\u00e7abilir uyar\u0131s\u0131", "og": {"title": "AB temsilcisinden COVID-19 siyasi istikrars\u0131zl\u0131klara yol a\u00e7abilir uyar\u0131s\u0131", "type": "website", "url": "https://www.dunya.com/dunya/ab-temsilcisinden-covid-19-siyasi-istikrarsizliklara-yol-acabilir-uyarisi-haberi-470153", "description": "AB D\u0131\u015f \u0130li\u015fkiler ve G\u00fcvenlik Politikas\u0131 Y\u00fcksek Temsilcisi Borrell, COVID-19 salg\u0131n\u0131n\u0131n, Orta Do\u011fu ve Kuzey Afrika'n\u0131n yan\u0131 s\u0131ra d\u00fcnyan\u0131n \u00e7e\u015fitli b\u00f6lgelerinde siyasi istikrars\u0131zl\u0131\u011fa yol a\u00e7abilece\u011fi uyar\u0131s\u0131nda bulundu.", "image": {"identifier": "https://www.dunya.com/files/2020/5/12/470153/470153.jpg?v=1589310920", "width": 693, "height": 407}, "site_name": "D\u00fcnya Gazetesi"}, "twitter": {"site": "@dunya", "creator": "@dunya", "card": "summary_large_image", "url": "https://www.dunya.com/dunya/ab-temsilcisinden-covid-19-siyasi-istikrarsizliklara-yol-acabilir-uyarisi-haberi-470153", "domain": "https://www.dunya.com/dunya/ab-temsilcisinden-covid-19-siyasi-istikrarsizliklara-yol-acabilir-uyarisi-haberi-470153", "title": "AB temsilcisinden COVID-19 siyasi istikrars\u0131zl\u0131klara yol a\u00e7abilir uyar\u0131s\u0131", "image": "https://www.dunya.com/files/2020/5/12/470153/470153.jpg?v=1589310920", "description": "12.05.2020"}, "robots": "index, follow", "Mediapartners-Google": "index, follow", "google-site-verification": "h2znDuHyXGRO2Zq-DkRyh4JMLt9lMkjNY9HmN2jq9jc", "msvalidate.01": "44B11A49BB122FC729A16CEC959E4D49", "yandex-verification": "c0cd5724b8e04f7c", "pocket-site-verification": "fe3fb5c0111e56c92f135ff555a11e", "fb": {"pages": 118287164904009}}, "canonical_link": "https://www.dunya.com/dunya/ab-temsilcisinden-covid-19-siyasi-istikrarsizliklara-yol-acabilir-uyarisi-haberi-470153"}