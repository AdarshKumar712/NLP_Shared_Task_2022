{"source_url": "https://nczas.com", "url": "https://nczas.com/2020/01/01/podrozujacy-w-czasie-donald-tusk-jego-ksiazka-szczerze-jest-nieszczera-i-pelna-sprzecznosci/", "title": "Lataj\u0105cy w czasie Donald Tusk. Jego ksi\u0105\u017cka \"Szczerze\" jest nieszczera", "top_image": "https://nczas.com/wp-content/uploads/2019/12/Donald_Tusk_EPP_nczas.jpg", "meta_img": "https://nczas.com/wp-content/uploads/2019/12/Donald_Tusk_EPP_nczas.jpg", "images": ["https://nczas.com/wp-content/uploads/2019/07/logo_nczas_najwyzszy-czas.png", "https://nczas.com/wp-content/uploads/2019/12/Leopard-Czo\u0142g-100x70.jpg", "https://nczas.com/wp-content/uploads/2019/12/marian_banas_nczas-218x150.jpg", "https://mc.yandex.ru/watch/52995412", "https://nczas.com/wp-content/uploads/2020/01/pedofil_w\u0142brzych_nczas.com_-100x70.jpg", "https://nczas.com/wp-content/uploads/2019/09/doda_koncert_alaluna-100x70.jpg", "https://sb.scorecardresearch.com/p?c1=2&c2=20015427&cv=2.0&cj=1", "https://pixel.quantserve.com/pixel/p-31iz6hfFutd16.gif?labels=Domain.nczas_com,DomainId.85908", "https://nczas.com/wp-content/uploads/2020/01/zima_polska_snieg_opady_nczas-218x150.jpg", "https://nczas.com/wp-content/uploads/2019/12/straz_pozarna_woz-100x70.jpg", "https://nczas.com/wp-content/uploads/2020/01/pedofil_w\u0142brzych_nczas.com_-218x150.jpg", "https://nczas.com/wp-content/uploads/2020/01/Kazimierz_Marcinkiewicz_nczas.com_-218x150.jpg", "https://nczas.com/wp-content/uploads/2019/12/prenumerata-2020-nczas-kup-dostan-gratis.png", "https://nczas.com/wp-content/uploads/2020/01/barbara_skrzypek_jarek_kaczynski_nczas-100x70.jpg", "https://nczas.com/wp-content/uploads/2020/01/Kazimierz_Marcinkiewicz_nczas.com_-100x70.jpg", "https://nczas.com/wp-content/uploads/2019/12/korwin-mikke-konfederacja-218x150.jpg", "https://nczas.com/wp-content/uploads/2019/12/Donald_Tusk_EPP_nczas-696x464.jpg", "https://nczas.com/wp-content/uploads/2020/01/pawel_krolikowski-2-100x70.jpg", "https://nczas.com/wp-content/uploads/2019/12/Donald_Tusk_EPP_nczas.jpg", "https://nczas.com/wp-content/uploads/2019/12/Leopard-Czo\u0142g-218x150.jpg", "https://nczas.com/wp-content/uploads/2020/01/Slawomir_Nitras_nczas.com_-218x150.jpg", "https://nczas.com/wp-content/uploads/2019/12/korwin-mikke-konfederacja-100x70.jpg", "https://nczas.com/wp-content/uploads/2019/09/doda_koncert_alaluna-218x150.jpg", "https://nczas.com/wp-content/uploads/2019/12/marian_banas_nczas-100x70.jpg", "https://nczas.com/wp-content/uploads/2016/10/logo_nczas.png", "https://nczas.com/wp-content/uploads/2019/12/straz_pozarna_woz-218x150.jpg"], "movies": [], "text": "Ksi\u0105\u017cka Tuska pt. \u201eSzczerze\u201d jest pe\u0142na kompromituj\u0105cych b\u0142\u0119d\u00f3w. Pisane w formie pami\u0119tnika wspomnienia nijak maj\u0105 si\u0119 do rzeczywisto\u015bci. Mylone s\u0105 daty, wydarzenia, stanowiska.\n\nPrzyk\u0142ad pierwszy: Tusk szczerze cieszy si\u0119 z wyczynu Roberta Lewandowskiego, kt\u00f3ry we wrze\u015bniu 2015 roku w zaledwie dziewi\u0119\u0107 minut strzeli\u0142 pi\u0119\u0107 goli przeciwko Wolfsburgowi. Ustanowi\u0142 tym absolutny rekord.\n\n\u201eNie wierzy\u0142em w\u0142asnym oczom\u201d \u2013 wspomina by\u0142y premier. I wszystko by\u0142oby pi\u0119knie, gdyby nie fakt, \u017ce Tusk cieszy\u0142 si\u0119 z wyczynu \u201eLewego\u201d 6 kwietnia 2017 roku, czyli prawie dwa lata p\u00f3\u017aniej. Sk\u0105d taka data? By\u0107 mo\u017ce st\u0105d, \u017ce tego dnia w serwisie YouTube zosta\u0142 opublikowany jeden z film\u00f3w z tego meczu.\n\nPrzyk\u0142ad drugi: Tusk szczerze wsp\u00f3\u0142czuje opozycji sytuacji, w jakiej si\u0119 znalaz\u0142a. Wspomina \u201edramatyczn\u0105 okupacj\u0119 sali sejmowej\u201d, trzyma za wszystkich kciuki. Nie podoba mu si\u0119 jedynie wyjazd w tym czasie Ryszarda Petru do Petru do Portugalii.\n\n\u201ePowa\u017cnym problemem jest wyjazd Ryszarda Petru na wakacje. (\u2026) Zgrzyta ten kontrast mi\u0119dzy s\u0142oneczn\u0105 pla\u017c\u0105 i zimn\u0105, ciemn\u0105 warszawsk\u0105 ulic\u0105 wype\u0142nion\u0105 demonstrantami wspieraj\u0105cymi pos\u0142\u00f3w okupuj\u0105cych Sejm. Taki dysonans mo\u017ce si\u0119 okaza\u0107 rujnuj\u0105cy dla Nowoczesnej i jej lidera\u201d \u2013 pisa\u0142 Tusk.\n\nI zn\u00f3w by\u0142oby pi\u0119knie, gdyby nie fakt, \u017ce Tusk wsp\u00f3\u0142czu\u0142 wszystkim 3 stycznia 2016 roku. Opisywane wydarzenia mia\u0142y miejsce rok p\u00f3\u017aniej. Najwyra\u017aniej lataj\u0105cy w czasie Tusk wszystko przewidzia\u0142 i trzyma\u0142 kciuki za opozycj\u0119 12 miesi\u0119cy wcze\u015bniej.\n\nPanie Premierze @donaldtusk okupacj\u0119 sali sejmowej i podr\u00f3\u017c R.Petru opisa\u0142 Pan w pami\u0119tniku o ca\u0142y rok za wcze\u015bnie. pic.twitter.com/LfXMF0Vsei \u2014 Jacek Prusinowski (@jprusinowski) December 29, 2019\n\nPrzyk\u0142ad trzeci i kolejne: Tusk szczerze nie rozumie, dlaczego Bart\u0142omiej Misiewicz zosta\u0142 wiceministrem obrony narodowej. I tak jak mo\u017cna spiera\u0107 si\u0119 o kompetencje Misiewicza i zarzuca\u0107, \u017ce w polityce znalaz\u0142 si\u0119 tylko przez znajomo\u015bci, tak nie mo\u017cna myli\u0107 zasadniczych fakt\u00f3w. Misiewicz nigdy wiceministrem nie by\u0142. To by\u0142o jednak za trudne do wy\u0142apania dla szczerego Tuska (albo osoby, kt\u00f3ra w jego imieniu ksi\u0105\u017ck\u0119 pisa\u0142a).\n\nA takie by\u0142o zdziwienie jak \u017co\u0142nierze tytu\u0142owali ministrem @MisiewiczB , ot\u00f3\u017c @donaldtusk te\u017c my\u015bla\u0142, \u017ce ma do czynienia z wiceszefem resortu obrony narodowej. pic.twitter.com/jdLNzJ2rme \u2014 Jacek Prusinowski (@jprusinowski) December 29, 2019\n\nPanie Premierze @donaldtusk , a jakim to cudem zanotowa\u0142 Pan pod dat\u0105 11.05.2016 zapowied\u017a audytu rz\u0105d\u00f3w PO-PSL? Tego dnia w Sejmie prezentowano wyniki audytu zapowiedzianego w 2015 roku. pic.twitter.com/Yn5mHAoLgh \u2014 Jacek Prusinowski (@jprusinowski) December 29, 2019\n\nZ innych fragment\u00f3w, kt\u00f3re mo\u017cemy przeczyta\u0107 przebija si\u0119 popis niez\u0142ej megalomanii. Tusk kreuje si\u0119 na mi\u0142o\u015bnika kultury, sztuki, intelektualist\u0119 oraz\u2026 smakosza.\n\n\"Siedz\u0119 w s\u0142o\u0144cu na tarasie,[\u2026] ogl\u0105dam reprodukcje obraz\u00f3w Kokoschki, a z telefonu puszczam V symfoni\u0119 Mahlera. Popijam powoli malwazj\u0119. Dawno nie czu\u0142em si\u0119 tak szcz\u0119\u015bliwy\". Na szcz\u0119\u015bcie nie ca\u0142a ksi\u0105\u017cka jest tak z\u0142a, ale zbyt szczera te\u017c nie jest. Srogie ocieplanie wizerunku pic.twitter.com/6jpzwBrVkb \u2014 Ryszard \u0141uczyn (@ryszardluczyn) December 11, 2019\n\nDzie\u0144 z \u017cycia Donalda Tuska. Jak on pisz\u0105c na wakacjach dziennik, zapami\u0119tuje z g\u0142owy te wszystkie cytaty, nazwiska, ksi\u0105\u017cki? Cz\u0142owiek renesansu. pic.twitter.com/0PLUdmTPv6 \u2014 Marcin Makowski (@makowski_m) December 12, 2019", "keywords": [], "meta_keywords": [""], "tags": [], "authors": ["Please Enter Your Name Here"], "publish_date": "Wed Jan  1 00:00:00 2020", "summary": "", "article_html": "", "meta_description": "Tusk i jego ksi\u0105\u017cka \"Szczerze\" to wyl\u0119garnia b\u0142\u0119d\u00f3w. Pisane w formie pami\u0119tnika wspomnienia nijak maj\u0105 si\u0119 do rzeczywisto\u015bci. Zobacz wpadki premiera!", "meta_lang": "pl", "meta_favicon": "https://nczas.com/wp-content/uploads/2019/12/favicon-nczas.png", "meta_data": {"viewport": "width=device-width, initial-scale=1.0", "og": {"image": {"identifier": "https://nczas.com/wp-content/uploads/2019/12/Donald_Tusk_EPP_nczas.jpg", "secure_url": "https://nczas.com/wp-content/uploads/2019/12/Donald_Tusk_EPP_nczas.jpg", "width": 1200, "height": 800}, "locale": "pl_PL", "type": "article", "title": "Lataj\u0105cy w czasie Donald Tusk. Jego ksi\u0105\u017cka \"Szczerze\" jest nieszczera", "description": "Tusk i jego ksi\u0105\u017cka \"Szczerze\" to wyl\u0119garnia b\u0142\u0119d\u00f3w. Pisane w formie pami\u0119tnika wspomnienia nijak maj\u0105 si\u0119 do rzeczywisto\u015bci. Zobacz wpadki premiera!", "url": "https://nczas.com/2020/01/01/podrozujacy-w-czasie-donald-tusk-jego-ksiazka-szczerze-jest-nieszczera-i-pelna-sprzecznosci/", "site_name": "NCZAS.COM"}, "description": "Tusk i jego ksi\u0105\u017cka \"Szczerze\" to wyl\u0119garnia b\u0142\u0119d\u00f3w. Pisane w formie pami\u0119tnika wspomnienia nijak maj\u0105 si\u0119 do rzeczywisto\u015bci. Zobacz wpadki premiera!", "robots": "max-snippet:-1, max-image-preview:large, max-video-preview:-1", "article": {"section": "polska", "published_time": "2020-01-01T08:15:13+00:00"}, "twitter": {"card": "summary_large_image", "description": "Tusk i jego ksi\u0105\u017cka \"Szczerze\" to wyl\u0119garnia b\u0142\u0119d\u00f3w. Pisane w formie pami\u0119tnika wspomnienia nijak maj\u0105 si\u0119 do rzeczywisto\u015bci. Zobacz wpadki premiera!", "title": "Lataj\u0105cy w czasie Donald Tusk. Jego ksi\u0105\u017cka \"Szczerze\" jest nieszczera", "image": "https://nczas.com/wp-content/uploads/2019/12/Donald_Tusk_EPP_nczas.jpg"}, "generator": "WordPress 5.1.4", "onesignal": "wordpress-plugin"}, "canonical_link": "https://nczas.com/2020/01/01/podrozujacy-w-czasie-donald-tusk-jego-ksiazka-szczerze-jest-nieszczera-i-pelna-sprzecznosci/"}