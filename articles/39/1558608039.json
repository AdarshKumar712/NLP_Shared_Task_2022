{"source_url": "http://www.aydinses.com", "url": "http://www.aydinses.com/genel/sozleri-tepki-ceken-imam-yanlis-anlasildim-dedi-h1612642.html", "title": "T\u00fcrkiye, haber, haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "top_image": "http://www.aydinses.com/images/haberler/2020/03/sozleri_tepki_ceken_imam_yanlis_anlasildim_dedi.jpg", "meta_img": "http://www.aydinses.com/images/haberler/2020/03/sozleri_tepki_ceken_imam_yanlis_anlasildim_dedi.jpg", "images": ["http://www.sanalbasin.com/dcms-themes/sanalbasin/img/sanalbasin_uyesidir.png", "http://www.aydinses.com/images/haberler/2020/03/sozleri_tepki_ceken_imam_yanlis_anlasildim_dedi.jpg", "http://www.aydinses.com/images/banner/logoayyildiz01.jpg", "http://www.aydinses.com/images/banner/aydinsestv.gif", "http://www.aydinses.com/_themes/hs-elegant/images/space.png", "https://mc.yandex.ru/watch/27888939", "http://www.aydinses.com/images/banner/rus.gif"], "movies": [], "text": "D\u0130YARBAKIR'da imam Abdulbari Y.'nin koronavir\u00fcs tedbirleri kapsam\u0131nda camiden yapt\u0131\u011f\u0131 anonsta sokak hayvanlar\u0131ndan koronavir\u00fcs bula\u015fabilece\u011fi s\u00f6zleri tepkiye neden oldu. M\u00fcft\u00fcl\u00fc\u011f\u00fcn hakk\u0131nda soru\u015fturma ba\u015flatt\u0131\u011f\u0131 Abdulbari Y., tepkiler \u00fczerine hayvanlara merhamet konulu bilgilendirme yap\u0131p, s\u00f6zlerinin yanl\u0131\u015f anla\u015f\u0131ld\u0131\u011f\u0131n\u0131 \u00f6ne s\u00fcrd\u00fc.Merkez Sur il\u00e7esinin k\u0131rsal Kozan Mahallesi'nde imaml\u0131k yapan Abdulbari Y., k\u00fcresel salg\u0131n koronavir\u00fcse kar\u015f\u0131 cami hoparl\u00f6r\u00fcnden vatanda\u015flar\u0131 K\u00fcrt\u00e7e uyard\u0131. \u0130mam Abdulbari Y.'nin uyar\u0131 konu\u015fmas\u0131ndaki sokak hayvanlar\u0131ndan koronavir\u00fcs bula\u015fabilece\u011fi s\u00f6zlerini i\u00e7eren video, Hayvanlar\u0131 Koruma Kurtarma ve Ya\u015fatma Derne\u011fi (HAYKURDER) taraf\u0131ndan sosyal medyada payla\u015f\u0131l\u0131nca tepki \u00e7ekti. Abdulbari Y. hakk\u0131nda m\u00fcft\u00fcl\u00fck taraf\u0131ndan soru\u015fturma ba\u015flat\u0131ld\u0131.Tepkiler \u00fczerine imam Abdulbari Y., ikinci uyar\u0131 anonsu yapt\u0131. Abdulbari Y., K\u00fcrt\u00e7e ve T\u00fcrk\u00e7e olarak camiden yapt\u0131\u011f\u0131 ikinci uyar\u0131s\u0131nda \u0130slamiyet'te hayvanlara merhamet \u00fczerine bilgi verdi.\u2018YANLI\u015e ANLA\u015eILDIM\u2019Abdulbari Y., konu\u015fmas\u0131nda ilk konu\u015fmas\u0131ndaki s\u00f6zlerinin bir b\u00f6l\u00fcm\u00fcn\u00fcn al\u0131nd\u0131\u011f\u0131n\u0131 ve yanl\u0131\u015f anla\u015f\u0131ld\u0131\u011f\u0131n\u0131 savundu. Abdulbari Y., \u015funlar\u0131 s\u00f6yledi:\"Karde\u015flerim, d\u00fcn yapt\u0131\u011f\u0131m konu\u015fmada bir yanl\u0131\u015f anla\u015f\u0131lma oldu. Hayvanlara kar\u015f\u0131 merhametli olun ve onlara zarar vermeyin. Ben sadece temizlikten bahsettim, yanl\u0131\u015f anla\u015f\u0131ld\u0131. Peygamber efendimiz buyuruyor ki 'Yery\u00fcz\u00fcndekilere merhamet edin ki g\u00f6ktekiler de size merhamet etsin.\"MAHALLE HALKI \u0130MAMA DESTEK VERD\u0130Mahalle halk\u0131 da s\u00f6zlerinin \u00e7arp\u0131t\u0131larak verildi\u011fine inand\u0131klar\u0131n\u0131 belirtikleri imama destek verdi. Mahalleli, s\u00f6z konusu anonsun Mira\u00e7 Kandili'nin oldu\u011fu g\u00fcn yar\u0131m saatlik konu\u015fman\u0131n i\u00e7erisinden al\u0131nan bir b\u00f6l\u00fcm oldu\u011funu ifade etti.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "meta_lang": "tr", "meta_favicon": "http://www.aydinses.com/images/banner/favicon.ico", "meta_data": {"description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "author": "aydinses", "developer": "aydinses", "designer": "aydinses", "viewport": "width=970, initial-scale=1, shrink-to-fit=no", "theme-color": "#dc3545", "og": {"site_name": "aydinses", "title": "S\u00f6zleri tepki \u00e7eken imam 'yanl\u0131\u015f anla\u015f\u0131ld\u0131m' dedi", "description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "image": {"identifier": "http://www.aydinses.com/images/haberler/2020/03/sozleri_tepki_ceken_imam_yanlis_anlasildim_dedi.jpg", "type": "image/jpeg", "width": 600, "height": 332}, "type": "article", "url": "http://www.aydinses.com/genel/sozleri-tepki-ceken-imam-yanlis-anlasildim-dedi-h1612642.html"}, "twitter": {"card": "summary_large_image", "url": "http://www.aydinses.com/genel/sozleri-tepki-ceken-imam-yanlis-anlasildim-dedi-h1612642.html", "domain": "http://www.aydinses.com/", "site": "aydinses", "title": "S\u00f6zleri tepki \u00e7eken imam 'yanl\u0131\u015f anla\u015f\u0131ld\u0131m' dedi", "description": "D\u0130YARBAKIR'da imam Abdulbari Y.'nin koronavir\u00fcs tedbirleri kapsam\u0131nda camiden yapt\u0131\u011f\u0131 anonsta sokak hayvanlar\u0131ndan koronavir\u00fcs bula\u015fabilece\u011fi s\u00f6zleri tepkiye neden oldu. M\u00fcft\u00fcl\u00fc\u011f\u00fcn hakk\u0131nda soru\u015fturma ba\u015flatt\u0131\u011f\u0131 Abdulbari Y., tepkiler...", "image": {"src": "http://www.aydinses.com/images/haberler/2020/03/sozleri_tepki_ceken_imam_yanlis_anlasildim_dedi.jpg"}}, "dc.language": "tr", "dc.source": "http://www.aydinses.com/", "dc.title": "T\u00fcrkiye, haber, haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "dc.description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "fb": {"pages": 135071793170594}}, "canonical_link": "http://www.aydinses.com/genel/sozleri-tepki-ceken-imam-yanlis-anlasildim-dedi-h1612642.html"}