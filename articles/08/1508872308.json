{"source_url": "https://www.haberler.com", "url": "https://www.haberler.com/baskan-sahiner-deprem-bolgesinde-12864734-haberi/", "title": "Ba\u015fkan \u015eahiner deprem b\u00f6lgesinde", "top_image": "https://foto.haberler.com/haber/2020/01/29/baskan-sahiner-deprem-bolgesinde-12864734_amp.jpg", "meta_img": "https://foto.haberler.com/haber/2020/01/29/baskan-sahiner-deprem-bolgesinde-12864734_amp.jpg", "images": ["https://foto.haberler.com/haber/2020/01/29/baskan-sahiner-deprem-bolgesinde-12864734_amp.jpg", "https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://www.haberler.com/static/images/sosyal/icons/google-news-icon-white.png", "https://foto.haberler.com/haber/2020/01/29/baskan-sahiner-deprem-bolgesinde-12864734_o.jpg", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "29.01.2020 14:32 | Son G\u00fcncelleme: 29.01.2020 14:37\n\nSungurlu Belediye Ba\u015fkan\u0131 Abdulkadir \u015eahiner, Elaz\u0131\u011f'\u0131n Sivrice il\u00e7esinde 6.8 b\u00fcy\u00fckl\u00fc\u011f\u00fcnde meydana gelen ve depremin \u015fiddetli hissedildi\u011fi Malatya'n\u0131n Do\u011fanyol il\u00e7esine ziyarette bulundu.\n\n\n\nBa\u015fkan yard\u0131mc\u0131s\u0131 Bahri Sezen ile birlikte Malatya'n\u0131n Do\u011fanyol il\u00e7esine ba\u011fl\u0131 k\u00f6ylere giden Ba\u015fkan \u015eahiner, k\u00f6y muhtarlar\u0131yla g\u00f6r\u00fc\u015ft\u00fc. Depremzede ailelere ba\u015fsa\u011fl\u0131\u011f\u0131 ve ge\u00e7mi\u015f olsun dileklerini ileten Ba\u015fkan \u015eahiner, Sungurlu halk\u0131n\u0131n selam\u0131n\u0131 getirdiklerini s\u00f6yledi.\n\n\n\nSungurlu'da 4 g\u00fcn boyunca 3 t\u0131r dolusu yard\u0131m malzemesi toplad\u0131klar\u0131n\u0131 s\u00f6yleyen Ba\u015fkan \u015eahiner, bir t\u0131r dolusu yard\u0131m malzemesini Do\u011fanyol il\u00e7esine b\u0131rakt\u0131.\n\n\n\nDaha sonra G\u00f6k\u00e7e K\u00f6y\u00fc'ne giden Ba\u015fkan \u015eahiner, depremde zarar g\u00f6ren evleri inceledi.\n\n\n\nDurumu hem yerinde g\u00f6rmek, hem de toplad\u0131\u011f\u0131m\u0131z yard\u0131m malzemelerini k\u00f6y muhtarlar\u0131 ve vatanda\u015flara bizzat kendimiz ula\u015ft\u0131rmak i\u00e7in buraday\u0131m diyen Ba\u015fkan \u015eahiner, \"Allah, tekrar s\u00f6yl\u00fcyorum yaral\u0131lar\u0131m\u0131za \u015fifa versin. Hayat\u0131n\u0131 kaybeden karde\u015flerimize Cenab\u0131 Hak rahmet eylesin. Mekanlar\u0131 cennet olsun. B\u00f6yle durumlarda konu\u015facak bir \u015fey olmuyor. Onun i\u00e7in birlik ve beraberli\u011fe ihtiya\u00e7 oldu\u011fu bir d\u00f6nem ve bunu da T\u00fcrk milleti g\u00f6sterdi. Hi\u00e7bir siyasi ayr\u0131\u015fma g\u00f6stermeden herkes burada ve bir ipin ucundan tutmaya \u00e7al\u0131\u015ft\u0131k. Hep birlikte in\u015fallah bu ac\u0131lar bir daha ya\u015fanmaz\" dedi.\n\n\n\nBa\u015fkan \u015eahiner daha sonra Elaz\u0131\u011f'a gitmek \u00fczere Malatya'dan ayr\u0131ld\u0131. - \u00c7ORUM\n\nKaynak: \u0130HA", "keywords": [], "meta_keywords": [""], "tags": ["Sungurlu", "Do\u011fanyol", "Malatya"], "authors": [], "publish_date": null, "summary": "", "article_html": "", "meta_description": "Sungurlu Belediye Ba\u015fkan\u0131 Abdulkadir \u015eahiner, Elaz\u0131\u011f'\u0131n Sivrice il\u00e7esinde 6.8 b\u00fcy\u00fckl\u00fc\u011f\u00fcnde meydana gelen ve depremin \u015fiddetli hissedildi\u011fi Malatya'n\u0131n Do\u011fanyol il\u00e7esine ziyarette bulundu.", "meta_lang": "tr", "meta_favicon": "/touch-icon-iphone.png", "meta_data": {"description": "Sungurlu Belediye Ba\u015fkan\u0131 Abdulkadir \u015eahiner, Elaz\u0131\u011f'\u0131n Sivrice il\u00e7esinde 6.8 b\u00fcy\u00fckl\u00fc\u011f\u00fcnde meydana gelen ve depremin \u015fiddetli hissedildi\u011fi Malatya'n\u0131n Do\u011fanyol il\u00e7esine ziyarette bulundu.", "image": "https://foto.haberler.com/haber/2020/01/29/baskan-sahiner-deprem-bolgesinde-12864734_amp.jpg", "medium": "news", "dateCreated": "2020-01-29T14:32:00+03:00", "dateUpdated": "2020-01-29T14:37:57+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Ba\u015fkan \u015eahiner deprem b\u00f6lgesinde", "description": "Sungurlu Belediye Ba\u015fkan\u0131 Abdulkadir \u015eahiner, Elaz\u0131\u011f'\u0131n Sivrice il\u00e7esinde 6.8 b\u00fcy\u00fckl\u00fc\u011f\u00fcnde meydana gelen ve depremin \u015fiddetli hissedildi\u011fi Malatya'n\u0131n Do\u011fanyol il\u00e7esine ziyarette bulundu.", "url": "https://www.haberler.com/baskan-sahiner-deprem-bolgesinde-12864734-haberi/", "image": {"identifier": "https://foto.haberler.com/haber/2020/01/29/baskan-sahiner-deprem-bolgesinde-12864734_amp.jpg", "secure_url": "https://foto.haberler.com/haber/2020/01/29/baskan-sahiner-deprem-bolgesinde-12864734_amp.jpg", "width": 1200, "height": 900}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/baskan-sahiner-deprem-bolgesinde-12864734-haberi/"}