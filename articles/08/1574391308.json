{"source_url": "https://otopress.pl", "url": "https://otopress.pl/2020/04/10/lukasz-szumowski-apel/", "title": "\u0141ukasz Szumowski z wa\u017cnym apelem do Polak\u00f3w. Chodzi o \u015bwi\u0119ta wielkanocne", "top_image": "https://otopress.pl/wp-content/uploads/2020/04/\u0141ukasz-Szumowski-2.jpg", "meta_img": "https://otopress.pl/wp-content/uploads/2020/04/\u0141ukasz-Szumowski-2.jpg", "images": ["https://otopress.pl/wp-content/themes/otopress/assets/images/svg/puff-red.svg", "https://otopress.pl/wp-content/uploads/2020/04/\u0141ukasz-Szumowski-2.jpg", "https://www.facebook.com/tr?id=351633365426000&ev=PageView&noscript=1", "https://otopress.pl/wp-content/uploads/2018/09/STOPKA.png", "https://otopress.pl/wp-content/themes/otopress/assets/images/logo-footer.png"], "movies": [], "text": "\u0141ukasz Szumowski opublikowa\u0142 wa\u017cny apel do obywateli naszego kraju. W sieci pojawi\u0142o si\u0119 nagranie, w kt\u00f3rym zwr\u00f3ci\u0142 si\u0119 do wszystkich Polak\u00f3w. Jego apel dotyczy zbli\u017caj\u0105cych si\u0119 \u015bwi\u0105t wielkanocnych. S\u0142owa Ministra Zdrowia powinny da\u0107 do my\u015blenia.\n\n\u0141ukasz Szumowski z uwagi na panuj\u0105c\u0105 pandemi\u0119 koronawirusa musi trzyma\u0107 r\u0119k\u0119 na pulsie przez ca\u0142y czas. M\u0119\u017cczyzna obawia si\u0119, \u017ce w zwi\u0105zku ze \u015bwi\u0119tami wielkanocnymi b\u0119dziemy mie\u0107 do czynienia ze zwi\u0119kszeniem rozprzestrzeniania si\u0119 wirusa. G\u0142\u00f3wn\u0105 przyczyn\u0105 tego zjawiska mia\u0142yby by\u0107 wyjazdy do rodziny, z kt\u00f3rych zaleca si\u0119 zrezygnowa\u0107. M\u0119\u017cczyzna podkre\u015bla, \u017ce tegoroczne \u015bwi\u0119ta b\u0119d\u0105 znacznie r\u00f3\u017cni\u0142y si\u0119 od poprzednich, jednak z uwagi na panuj\u0105c\u0105 pandemi\u0119 nakazuje si\u0119 wci\u0105\u017c stosowa\u0107 do obostrze\u0144. Samotne \u015bwi\u0119ta s\u0105 jedyn\u0105 opcj\u0105 na to, by zapobiec rozprzestrzenianiu si\u0119 choroby. W opublikowanym nagraniu nie zabrak\u0142o r\u00f3wnie\u017c \u017cycze\u0144.\n\n\u201eZ okazji tych nadchodz\u0105cych \u015bwi\u0105t Wielkiej Nocy \u017cycz\u0119 pa\u0144stwu spokoju, wytrwa\u0142o\u015bci, si\u0142y i zdrowia. Wiem, \u017ce te \u015bwi\u0119ta b\u0119d\u0105 inne ni\u017c do tej pory, dla wielu z pa\u0144stwa oznaczaj\u0105 samotno\u015b\u0107, dla wielu b\u0119d\u0105 to \u015bwi\u0119ta z dala od najbli\u017cszych, ale niech te \u015bwi\u0119ta nadal b\u0119d\u0105 \u015bwi\u0119tami nadziei. Nadziei nowego \u017cycia. Na to, \u017ce nied\u0142ugo wr\u00f3cimy do normalno\u015bci, do tego, \u017ceby zn\u00f3w spotyka\u0107 si\u0119 z bliskimi, ale dzisiaj wytrwajmy. B\u0105d\u017amy w domach, ale dzwo\u0144my, spotykajmy si\u0119 wirtualnie z najbli\u017cszymi. Wiem, \u017ce to jest czas trudny, ale tak jak powiedzia\u0142em, je\u015bli to prze\u017cyjemy, g\u0142\u00f3wnie duchowo, b\u0119dzie to czas nadziei. Wszystkiego dobrego\u201d \u2013 m\u00f3wi \u0141ukasz Szumowski.\n\nWarto zastanowi\u0107 si\u0119 nad s\u0142owami Ministra Zdrowia. Ka\u017cde wychodzenie z domu jest dla nas zagro\u017ceniem, tym bardziej, je\u015bli musimy przemieszcza\u0107 si\u0119 komunikacj\u0105 miejsk\u0105. \u017byjemy w dobie rozwini\u0119tej elektroniki, dzi\u0119ki czemu kontakt z cz\u0142onkami rodziny mieszkaj\u0105cymi w innym miejscu nie jest du\u017cym utrudnieniem. Dzi\u0119ki pozostaniu w domach nie b\u0119dziemy nara\u017ca\u0107 siebie i rodziny.", "keywords": [], "meta_keywords": [""], "tags": [], "authors": ["Wr\u00f3blewska And\u017celika"], "publish_date": "Fri Apr 10 00:00:00 2020", "summary": "", "article_html": "", "meta_description": "\u0141ukasz Szumowski opublikowa\u0142 wa\u017cny apel do obywateli naszego kraju. W sieci pojawi\u0142o si\u0119 nagranie, w kt\u00f3rym zwr\u00f3ci\u0142 si\u0119 do wszystkich Polak\u00f3w.", "meta_lang": "pl", "meta_favicon": "https://otopress.pl/wp-content/themes/otopress/assets/images/favicons/favicon.png", "meta_data": {"viewport": "width=device-width, initial-scale=1, minimum-scale=1, user-scalable=no", "theme-color": "#fff", "mobile-web-app-capable": "yes", "description": "\u0141ukasz Szumowski opublikowa\u0142 wa\u017cny apel do obywateli naszego kraju. W sieci pojawi\u0142o si\u0119 nagranie, w kt\u00f3rym zwr\u00f3ci\u0142 si\u0119 do wszystkich Polak\u00f3w.", "robots": "max-snippet:-1, max-image-preview:large, max-video-preview:-1", "og": {"locale": "pl_PL", "type": "article", "title": "\u0141ukasz Szumowski z wa\u017cnym apelem do Polak\u00f3w. Chodzi o \u015bwi\u0119ta wielkanocne", "description": "\u0141ukasz Szumowski opublikowa\u0142 wa\u017cny apel do obywateli naszego kraju. W sieci pojawi\u0142o si\u0119 nagranie, w kt\u00f3rym zwr\u00f3ci\u0142 si\u0119 do wszystkich Polak\u00f3w.", "url": "https://otopress.pl/2020/04/10/lukasz-szumowski-apel/", "site_name": "OTOPRESS", "image": {"identifier": "https://otopress.pl/wp-content/uploads/2020/04/\u0141ukasz-Szumowski-2.jpg", "secure_url": "https://otopress.pl/wp-content/uploads/2020/04/\u0141ukasz-Szumowski-2.jpg", "width": 1117, "height": 518}}, "article": {"publisher": "https://www.facebook.com/OTOPRESSpl/", "tag": "wielkanoc", "section": "Polityka", "published_time": "2020-04-10T10:54:22+00:00"}, "twitter": {"card": "summary_large_image", "description": "\u0141ukasz Szumowski opublikowa\u0142 wa\u017cny apel do obywateli naszego kraju. W sieci pojawi\u0142o si\u0119 nagranie, w kt\u00f3rym zwr\u00f3ci\u0142 si\u0119 do wszystkich Polak\u00f3w.", "title": "\u0141ukasz Szumowski z wa\u017cnym apelem do Polak\u00f3w. Chodzi o \u015bwi\u0119ta wielkanocne", "site": "@otopresspl", "image": "https://otopress.pl/wp-content/uploads/2020/04/\u0141ukasz-Szumowski-2.jpg", "creator": "@otopresspl"}, "generator": "WordPress 5.4", "onesignal": "wordpress-plugin", "google-site-verification": "VQLRXKcCnWJh2rS1xraeyGih2nQSQmfcEmGjsriwQRg", "msvalidate.01": "397A63A7E0BC5B7611912AC355225C7F"}, "canonical_link": "https://otopress.pl/2020/04/10/lukasz-szumowski-apel/"}