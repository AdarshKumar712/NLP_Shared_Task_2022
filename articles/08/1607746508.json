{"source_url": "https://www.evrensel.net", "url": "https://www.evrensel.net/haber/404861/fatih-portakal-evimin-ustunde-drone-ucurup-ailemi-hedef-gosteriyorlar", "title": "Fatih Portakal: Evimin \u00fcst\u00fcnde drone u\u00e7urup ailemi hedef g\u00f6steriyorlar", "top_image": "https://www.evrensel.net/wm/haber/fb/upload/dosya/130036.jpg", "meta_img": "https://www.evrensel.net/wm/haber/fb/upload/dosya/130036.jpg", "images": ["https://www.evrensel.net/images/840/upload/dosya/130036.jpg", "https://www.evrensel.net/images/120/upload/dosya/130036.jpg", "https://www.evrensel.net/tema/evr19/img/255x420.jpg", "https://www.evrensel.net/tema/evrensel16/images/logobeyaz.png", "https://www.evrensel.net/upload/yazar/cache/100x100/yazar_8b4fd51c0fab91325d1a9728401be338429d3986.jpg", "https://www.evrensel.net/tema/evr19/img/ebulten.jpeg", "https://www.evrensel.net/images/120/upload/dosya/154793.jpg", "https://www.evrensel.net/tema/evr19/img/255x210.jpg", "https://www.evrensel.net/tema/evr19/img/255x170.jpg", "https://rev.evrensel.net/www/delivery/avw.php?zoneid=7&n=4f16dfd", "https://www.evrensel.net/upload/yazar/cache/100x100/yazar_4fa8d537d44625f506f96a873566ae6169f9d184.jpg", "https://www.evrensel.net/upload/dosya/130036.jpg", "https://rev.evrensel.net/www/delivery/avw.php?zoneid=6&n=4f7ee6c", "https://www.evrensel.net/images/570/upload/dosya/162219.jpg", "https://www.evrensel.net/upload/yazar/cache/100x100/yazar_e6b59b536e6a06ba3c835e042c77e7b1523c45ce.jpg", "https://www.evrensel.net/upload/dosya/161765.jpg", "https://www.evrensel.net/images/120/upload/dosya/155530.jpg", "https://www.evrensel.net/tema/evr19/img/600x10.jpg", "https://www.evrensel.net/upload/diger/link_28d524c41b049d7c898798803961e94ca7ebe8f8.jpeg", "https://www.evrensel.net/images/840/upload/dosya/161694.jpg", "https://www.evrensel.net/wm/haber/fb/upload/dosya/130036.jpg", "https://www.evrensel.net/upload/diger/link_0da2f7c47dc7b2abf311fa1a9403a8ad226fd430.jpg", "https://www.evrensel.net/upload/yazar/cache/100x100/yazar_1a5f69e365560ffa192104152211cea362773676.jpg"], "movies": [], "text": "Gazeteci Fatih Portakakal, Seferihisar'daki arazisinin drone ile \u00e7ekilen foto\u011fraflar\u0131n\u0131n da yer ald\u0131\u011f\u0131 ve kendisini imar ka\u00e7ak\u00e7\u0131l\u0131\u011f\u0131 ile su\u00e7layan haberle ilgili a\u00e7\u0131klama yapt\u0131. Portakal, \"Dron kald\u0131r\u0131p evimin \u00fcst\u00fcnde u\u00e7uruyorlar. \u00d6zel m\u00fclk\u00fcm\u00fc yukardan dikizleme hukuksuzlu\u011funu ger\u00e7ekle\u015ftiriyorlar. Evimin adresini payla\u015f\u0131p bizimle ya\u015fayanlar\u0131, e\u015fimi hedef g\u00f6sterme sorumsuzlu\u011funu yap\u0131yorlar\" dedi\u011fi a\u00e7\u0131klamas\u0131nda arazisi ile ilgili detaylar\u0131 anlatt\u0131.\n\nYeni As\u0131r gazetesi \"Fatih Portakal ka\u00e7ak\u00e7\u0131 \u00e7\u0131kt\u0131\" man\u015fetiyle \u00e7\u0131kt\u0131\u011f\u0131 bug\u00fcnk\u00fc say\u0131s\u0131nda Portakal'\u0131n arazisinin drone ile \u00e7ekilmi\u015f foto\u011fraf\u0131na yer verdi ve Portakal'\u0131 \"Yasalar\u0131 \u00e7i\u011fnmeyerek imar ka\u00e7ak\u00e7\u0131l\u0131\u011f\u0131 yapmakla\", \"Muhte\u015fem \u00e7iftlik evine yasalara ayk\u0131r\u0131 \u015fekilde 3 ayr\u0131 yap\u0131 dikmekle\" su\u00e7lad\u0131.\n\n\"HEDEF G\u00d6STERME SORUMSUZLU\u011eU\"\n\nFatih Portakal, Twitter'dan yapt\u0131\u011f\u0131 a\u00e7\u0131klamalarda \u015fu ifadelere ve detaylara yer verdi:\n\n\"Dron kald\u0131r\u0131p evimin \u00fcst\u00fcnde u\u00e7uruyorlar. #YeniAs\u0131r\u2019i, #DHA\u2019s\u0131 \u00f6zel m\u00fclk\u00fcm\u00fc yukardan dikizleme hukuksuzlu\u011funu ger\u00e7ekle\u015ftiriyorlar. #AA bile oraya geliyor. Evimin adresini payla\u015f\u0131p bizimle ya\u015fayanlar\u0131, e\u015fimi hedef g\u00f6sterme sorumsuzlu\u011funu yap\u0131yorlar.\"\n\n\"E\u011fer ba\u015flar\u0131na bir \u015fey gelecek olursa sorumlusu sizlersiniz. \u0130tibar cellad\u0131 olarak hakk\u0131n\u0131zda emniyette \u015fikayette bulunuldu. Umar\u0131m k\u00f6t\u00fc bir durum ya\u015fanmaz!\"\n\n\"\u0130MAR BARI\u015eINDAN YARARLANILAN YERLER 7 METREKARE KONTEYNER, 8 METREKARE TEMELS\u0130Z ODA\"\n\n\"\u0130tibar cellatlar\u0131n\u0131n bel alt\u0131 vuru\u015flar\u0131na gelince, olay \u015fu: Dronla \u00e7ektikleri arazimin fotosunda imar bar\u0131\u015f\u0131ndan yararland\u0131\u011f\u0131m\u0131z yerler: alt\u0131nda 7 m2 konteyner olan sundurma, 8 m2 temelsiz oda ve ah\u015fap k\u00fct\u00fckler \u00fczerine oturtulmu\u015f kald\u0131r/kondur ah\u015fap alan...\"\n\n\"K\u00dcMES\u0130 ES GE\u00c7MEM\u0130\u015eLER; K\u00d6PEKLER\u0130 \u0130HMAL ETM\u0130\u015eLER\"\n\n\"Dron marifeti ile \u00e7ekilmi\u015f fotoda basvuru yok denilen 3 yerse: 4 taraf\u0131 a\u00e7\u0131k sundurmal\u0131 garaj, ailenin i\u00e7in mekan ki, 2016 y\u0131l\u0131nda kullan\u0131m belgesi zaten al\u0131nm\u0131\u015ft\u0131. Komi\u011fi i\u00e7inde 25 tavu\u011fun ikamet etti\u011fi k\u00fcmes. Bildi\u011fin k\u00fcmes! K\u00f6peklerin kafeslerini kayda de\u011fer g\u00f6rmemi\u015fler.\n\n\"Son durum: Bu \u00f6\u011flen h\u0131zl\u0131 bir \u015fekilde sehircilik bakanl\u0131\u011f\u0131ndan geldiler. \u0130\u00e7eri ald\u0131k ve her yere bakt\u0131rd\u0131k. Rapor haz\u0131rlanacakm\u0131\u015f. Bildireceklermi\u015f. Neticeyi bildiririm. Not: tavuklar\u0131 evsiz b\u0131rakmay\u0131n.\"\n\n15 May\u0131s 2020 tarihli Yeni As\u0131r gazetesi man\u015feti.\n\nFAHRETT\u0130N ALTUN'UN EV\u0130N\u0130N FOTO\u011eRAFLARI \u00c7EK\u0130LMES\u0130 SORU\u015eTURMA KONUSU OLMU\u015eTU\n\nCumhurba\u015fkanl\u0131\u011f\u0131 \u0130leti\u015fim Ba\u015fkan\u0131 Fahrettin Altun'un, Kuzguncuk\u2019ta vak\u0131f arazisinde izinsiz in\u015faat ger\u00e7ekle\u015ftirdi\u011fi iddialar\u0131 \u00fczerine evinin foto\u011fraflanmas\u0131 \u00f6zel m\u00fclk\u00fcn mahreminin a\u00e7\u0131klanmas\u0131, Altun'un ve e\u015finin hedef g\u00f6sterildi\u011fi gibi iddialarla g\u00fcnlerce g\u00fcndem olmu\u015ftu. Foto\u011fraflama ile ilgili CHP \u00dcsk\u00fcdar \u0130l\u00e7e Ba\u015fkan\u0131 Suat \u00d6z\u00e7a\u011fda\u015f hakk\u0131nda soru\u015fturma ba\u015flat\u0131lm\u0131\u015ft\u0131. Olay\u0131n akabininde CHP \u0130stanbul \u0130l Ba\u015fkan\u0131 Canan Kaftanc\u0131o\u011flu'na da ayn\u0131 konuyla ilgili \u201csu\u00e7u ve su\u00e7luyu \u00f6vme, su\u00e7a azmettirme\u201d su\u00e7lamalar\u0131yla soru\u015fturma a\u00e7\u0131lm\u0131\u015ft\u0131. CHP Genel Ba\u015fkan Yard\u0131mc\u0131s\u0131 \u00d6zg\u00fcr \u00d6zel'in araziye ve imar ka\u00e7ak\u00e7\u0131l\u0131\u011f\u0131 iddialar\u0131na ili\u015fkin a\u00e7\u0131klamalar\u0131na Altun'un ba\u015fvurusu \u00fczerine eri\u015fim engeli getirildi. Mahkemeler, \u00e7\u0131kan haberlere tekzip kararlar\u0131 ald\u0131. Cumhuriyet gazetesi muhabir ve sorumlu y\u00f6neticileri haberle ilgili ifadeye \u00e7a\u011fr\u0131ld\u0131. Bas\u0131n \u0130lan Kurumu, \u00d6zg\u00fcr \u00d6zel'in konu ile ilgili a\u00e7\u0131klamas\u0131n\u0131 haberle\u015ftirdi\u011fimiz i\u00e7in Evrensel'den savunma istedi. (HABER MERKEZ\u0130)\n\nGazeteci Fatih Portakal hakk\u0131nda 3 y\u0131la kadar hapis istemiyle dava a\u00e7\u0131ld\u0131\n\nCanan Kaftanc\u0131o\u011flu, Fahrettin Altun\u2019un ka\u00e7ak yap\u0131s\u0131 nedeniyle ifadeye \u00e7a\u011fr\u0131ld\u0131\n\nB\u0130K, \u00d6zg\u00fcr \u00d6zel\u2019in s\u00f6zlerini haberle\u015ftirdi\u011fimiz i\u00e7in savunma istedi", "keywords": [], "meta_keywords": [""], "tags": [], "authors": ["Evrensel Gazetesi"], "publish_date": null, "summary": "", "article_html": "", "meta_description": "Gazeteci Fatih Portakal, Yeni As\u0131r man\u015fetinde arazisinin detaylar\u0131na yer verilip hedef g\u00f6sterildi\u011fi haberle ilgili a\u00e7\u0131klama yapt\u0131.", "meta_lang": "tr", "meta_favicon": "https://www.evrensel.net/tema/evrensel16/img/apple-touch-icon.png", "meta_data": {"title": "Fatih Portakal: Evimin \u00fcst\u00fcnde drone u\u00e7urup ailemi hedef g\u00f6steriyorlar", "description": "Gazeteci Fatih Portakal, Yeni As\u0131r man\u015fetinde arazisinin detaylar\u0131na yer verilip hedef g\u00f6sterildi\u011fi haberle ilgili a\u00e7\u0131klama yapt\u0131.", "og": {"type": "website", "site_name": "Evrensel.net", "url": "https://www.evrensel.net/haber/404861/fatih-portakal-evimin-ustunde-drone-ucurup-ailemi-hedef-gosteriyorlar?a=de451", "title": "Fatih Portakal: Evimin \u00fcst\u00fcnde drone u\u00e7urup ailemi hedef g\u00f6steriyorlar", "description": "Gazeteci Fatih Portakal, Yeni As\u0131r man\u015fetinde arazisinin detaylar\u0131na yer verilip hedef g\u00f6sterildi\u011fi haberle ilgili a\u00e7\u0131klama yapt\u0131.", "image": {"identifier": "https://www.evrensel.net/wm/haber/fb/upload/dosya/130036.jpg", "height": 628, "width": 1200}}, "twitter": {"card": "summary_large_image", "site": "@evrenselgzt", "image": "https://www.evrensel.net/wm/haber/tw/upload/dosya/130036.jpg", "dnt": "on", "app": {"name": {"googleplay": "evrensel"}, "id": {"googleplay": "net.evrensel.android"}}}, "viewport": "width=device-width, initial-scale=1, shrink-to-fit=no", "author": "Evrensel Gazetesi", "apple-mobile-web-app-title": "Evrensel", "application-name": "Evrensel", "msapplication-TileColor": "#aa1218", "theme-color": "#aa1218", "msapplication-TileImage": "https://www.evrensel.net/app/evrensel-mobil-logo-144.png", "apple-itunes-app": "app-id=984477039, affiliate-data=1000l35432, app-argument=https://www.evrensel.net", "ia": {"rules_url": "https://www.evrensel.net/rules.json"}, "fb": {"pages": 360933977920, "app_id": 1124553000937864}}, "canonical_link": "https://www.evrensel.net/haber/404861/fatih-portakal-evimin-ustunde-drone-ucurup-ailemi-hedef-gosteriyorlar"}