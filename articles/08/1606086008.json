{"source_url": "https://pl.sputniknews.com", "url": "https://pl.sputniknews.com/swiat/2020051412407347-nyt-dane-w-naszych-artykulach-o-koronawirusie-sa-prawdziwe-sputnik/", "title": "NYT: Nie dezinformujemy nt. koronawirusa w Rosji", "top_image": "https://cdnpl2.img.sputniknews.com/images/670/47/6704783.jpg", "meta_img": "https://cdnpl2.img.sputniknews.com/images/670/47/6704783.jpg", "images": ["https://mc.yandex.ru/watch/28683981", "https://cdnpl1.img.sputniknews.com/img/670/47/6704781_0:15:3000:1638_1000x541_80_0_0_14895bd0004644ba0525e758b3066688.jpg", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "https://pl.sputniknews.com/services/counter/?project=&obj_id=12407347&obj_type=article&action_type=&ts=1590035511", "https://cdnpl1.img.sputniknews.com/i/avatar-default.png", "https://cdnpl2.img.sputniknews.com/images/670/47/6704783.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://mc.yandex.ru/watch/26863203", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='705'%20height='375'%3E%3C/svg%3E"], "movies": [], "text": "Korporacja medialna New York Times, kt\u00f3ra wydaje gazet\u0119 o tej samej nazwie, potwierdza rzetelno\u015b\u0107 publikacji odno\u015bnie statystyk Covid-19 w Rosji, powiedzia\u0142a w rozmowie ze Sputnikiem wiceprezes firmy ds. komunikacji Danielle Rhodes.\n\n\u201eJeste\u015bmy przekonani co do rzetelno\u015bci naszego materia\u0142u opartego na danych opublikowanych przez oficjalny resort pa\u0144stwowy i wywiadzie z ekspertami instytut\u00f3w pa\u0144stwowych.\n\n\u017badne fakty przytoczone w naszym artykule nie powinny by\u0107 negowane\n\n\u2013 o\u015bwiadczy\u0142a.\n\nKomisja Dumy Pa\u0144stwowej poprosi\u0142a wcze\u015bniej rosyjskie MSZ o podj\u0119cie dzia\u0142a\u0144 wobec NYT i Financial Times po tendencyjnych artyku\u0142ach o Covid-19, nawet z mo\u017cliwym cofni\u0119ciem ich akredytacji w Rosji. Parlamentarzy\u015bci zwr\u00f3cili r\u00f3wnie\u017c uwag\u0119, \u017ce publikacje pojawi\u0142y si\u0119 w tym samym czasie.\n\nSzef komisji Wasilij Piskariow nazwa\u0142 niedopuszczalnym dla poziomu tych gazet pojawianie si\u0119 artyku\u0142\u00f3w opartych na domys\u0142ach. P\u00f3\u017aniej rzecznik prasowa MSZ Rosji Maria Zacharowa poinformowa\u0142a , \u017ce do redakcji FT i NYT zostan\u0105 skierowane listy z \u017c\u0105daniem sprostowania dezinformacji o koronawirusie w Rosji, otrzymaj\u0105 je redaktorzy naczelni przez ambasady w USA i Wielkiej Brytanii.\n\nWcze\u015bniej na \u0142amach NYT ukaza\u0142a si\u0119 publikacja, w kt\u00f3rej Rosja zosta\u0142a oskar\u017cona o zorganizowanie systemu dezinformacji w kwestii opieki zdrowotnej, kt\u00f3ry rzekomo sprzyja rozprzestrzenianiu niebezpiecznych chor\u00f3b, w tym koronawirusa i Eboli.\n\nZobaczymy po pandemii\n\nJak podkre\u015bli\u0142 deputowany, liczy\u0107 trzeba nie na podstawie przeprowadzonych test\u00f3w, a na podstawie ilo\u015bci przebadanych pacjent\u00f3w, bo jeden chory jest testowany minimum dwa razy, p\u00f3ki wynik nie b\u0119dzie ujemny. Sumowanie test\u00f3w poskutkuje fa\u0142szywymi statystykami.\n\n\u015amiertelno\u015b\u0107 b\u0119dziemy szacowa\u0107 po zako\u0144czeniu pandemii, na razie oceniamy bie\u017c\u0105c\u0105 sytuacj\u0119, a kiedy to si\u0119 sko\u0144czy, b\u0119dziemy mieli pe\u0142en obraz. To po prostu nieprofesjonalny \u201eszum\u201d \u2013 o\u015bwiadczy\u0142 deputowany Dumy Pa\u0144stwowej, wcze\u015bniej naczelny lekarz sanitarny Rosji Giennadij Oniszczenko, komentuj\u0105c doniesienia FT.\n\nWed\u0142ug ostatnich danych w Rosji wykryto ponad 252 tys. przypadk\u00f3w koronawirusa. Od pocz\u0105tku epidemii zmar\u0142o 2305 os\u00f3b.", "keywords": [], "meta_keywords": ["artyku\u0142y gazet USA o koronawirusie w rosji", "epidemia koronawirusa w Rosji"], "tags": ["fake news", "epidemia", "Koronawirus Liczba zaka\u017conych: Liczba os\u00f3b, kt\u00f3re wyzdrowia\u0142y: Liczba ofiar \u015bmiertelnych:", "statystyka", "choroba", "Maria Zacharowa", "New York Times", "skandal", "Rosja", "koronawirus", "MSZ Rosji"], "authors": [], "publish_date": null, "summary": "", "article_html": "", "meta_description": "Korporacja medialna New York Times, kt\u00f3ra wydaje gazet\u0119 o tej samej nazwie, potwierdza rzetelno\u015b\u0107 publikacji odno\u015bnie statystyk Covid-19 w Rosji, powiedzia\u0142a w rozmowie...", "meta_lang": "pl", "meta_favicon": "https://cdnpl2.img.sputniknews.com/i/sputnik.png", "meta_data": {"description": "Korporacja medialna New York Times, kt\u00f3ra wydaje gazet\u0119 o tej samej nazwie, potwierdza rzetelno\u015b\u0107 publikacji odno\u015bnie statystyk Covid-19 w Rosji, powiedzia\u0142a w rozmowie...", "keywords": "artyku\u0142y gazet USA o koronawirusie w rosji, epidemia koronawirusa w Rosji", "news_keywords": "artyku\u0142y gazet USA o koronawirusie w rosji, epidemia koronawirusa w Rosji", "robots": "all", "format-detection": "telephone=no", "analytics": {"site_domain": "pl.sputniknews.com", "article_id": 12407347, "p_ts": 1589437800, "rubric": "swiat", "tags": "artyku\u0142y gazet USA o koronawirusie w rosji, epidemia koronawirusa w Rosji"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://pl.sputniknews.com/swiat/2020051412407347-nyt-dane-w-naszych-artykulach-o-koronawirusie-sa-prawdziwe-sputnik/", "title": "NYT: Nie dezinformujemy nt. koronawirusa w Rosji", "description": "Korporacja medialna New York Times, kt\u00f3ra wydaje gazet\u0119 o tej samej nazwie, potwierdza rzetelno\u015b\u0107 publikacji odno\u015bnie statystyk Covid-19 w Rosji, powiedzia\u0142a w rozmowie...", "image": "https://pl.sputniknews.com/sharing_snippet/12407347.png?1589437800"}, "fb": {"app_id": 102846830059534, "pages": 998778393644558}, "apple-itunes-app": "app-id=969452947, app-argument=com.sputniknews://article?issuer_id=36&issuer_article_id=12407347", "google-play-app": "app-id=com.sputniknews.sputnik", "og": {"title": "NYT: Nie dezinformujemy nt. koronawirusa w Rosji", "url": "https://pl.sputniknews.com/swiat/2020051412407347-nyt-dane-w-naszych-artykulach-o-koronawirusie-sa-prawdziwe-sputnik/", "type": "website", "description": "Korporacja medialna New York Times, kt\u00f3ra wydaje gazet\u0119 o tej samej nazwie, potwierdza rzetelno\u015b\u0107 publikacji odno\u015bnie statystyk Covid-19 w Rosji, powiedzia\u0142a w rozmowie...", "image": {"identifier": "https://cdnpl2.img.sputniknews.com/images/670/47/6704783.jpg", "width": 700, "height": 440}}, "lastmod": "2020-05-14T10:34:25Z", "pubdate": "2020-05-14T08:30:00Z", "url_type": "usual"}, "canonical_link": "https://pl.sputniknews.com/swiat/2020051412407347-nyt-dane-w-naszych-artykulach-o-koronawirusie-sa-prawdziwe-sputnik/"}