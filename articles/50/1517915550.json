{"source_url": "https://www.haberler.com", "url": "https://www.haberler.com/gokdelenlerin-yikimi-havadan-goruntulendi-12907592-haberi/", "title": "G\u00f6kdelenlerin y\u0131k\u0131m\u0131 havadan g\u00f6r\u00fcnt\u00fclendi", "top_image": "https://foto.haberler.com/haber/2020/02/11/gokdelenlerin-yikimi-havadan-goruntulendi-12907592_amp.jpg", "meta_img": "https://foto.haberler.com/haber/2020/02/11/gokdelenlerin-yikimi-havadan-goruntulendi-12907592_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://foto.haberler.com/haber/2020/02/11/gokdelenlerin-yikimi-havadan-goruntulendi-12907592_amp.jpg", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://foto.haberler.com/haber/2020/02/11/gokdelenlerin-yikimi-havadan-goruntulendi-12907592_o.jpg", "https://www.haberler.com/static/images/sosyal/icons/google-news-icon-white.png", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "11.02.2020 14:25 | Son G\u00fcncelleme: 11.02.2020 14:26\n\nCumhurba\u015fkan\u0131 Recep Tayyip Erdo\u011fan'\u0131n sordu\u011fu 3 bloklu g\u00f6kdelenlerin y\u0131k\u0131m\u0131 havadan g\u00f6r\u00fcnt\u00fclendi.\n\nCumhurba\u015fkan\u0131 Recep Tayyip Erdo\u011fan'\u0131n partisinin baz\u0131 milletvekilleriyle bir araya geldi\u011fi isti\u015fare toplant\u0131s\u0131nda sordu\u011fu Ordu'da Kiraz Liman\u0131 Mahallesi'ndeki kumsal \u00fczerinde in\u015fa edilen 3 bloklu g\u00f6kdelen i\u00e7in mahkemeden y\u0131k\u0131m karar\u0131 \u00e7\u0131kt\u0131.\n\n200 y\u0131ll\u0131k Osmanl\u0131 M\u00fcsl\u00fcman mezarl\u0131\u011f\u0131n\u0131n \u00fczerine yap\u0131ld\u0131\u011f\u0131 ve Cumhurba\u015fkan\u0131 Recep Tayyip Erdo\u011fan'\u0131n \"Bina ne oldu? Daha y\u0131k\u0131lmad\u0131 m\u0131?\" diye sordu\u011fu binan\u0131n y\u0131k\u0131m\u0131 i\u00e7in Ordu \u0130dare Mahkemesi y\u0131k\u0131m karar\u0131 verdi. Karar \u00fczerine Ordu B\u00fcy\u00fck\u015fehir Belediyesi ekipleri bu sabah mahkemenin karar\u0131n\u0131 konsorsiyum \u015firketine tebli\u011f etti. Tebli\u011fin ard\u0131ndan y\u0131k\u0131m i\u00e7in i\u015f makineleri alana geldi.\n\nToplamda 4 a\u011f\u0131r i\u015f makinesinin \u00e7al\u0131\u015fmalara zeminden ba\u015flad\u0131\u011f\u0131 alanda binalar kolonlar\u0131ndan y\u0131k\u0131lmaya ba\u015flan\u0131rken, \u00e7al\u0131\u015fmalar ise havadan g\u00f6r\u00fcnt\u00fclendi. Ekipler, b\u00f6lgede geni\u015f g\u00fcvenlik \u00f6nlemleri alt\u0131nda y\u0131k\u0131m \u00e7al\u0131\u015fmalar\u0131n\u0131 s\u00fcrd\u00fcr\u00fcyor.\n\n(Selim Ku\u015fcu/\u0130HA)\n\nKaynak: \u0130HA\n\nHaber Videosu", "keywords": [], "meta_keywords": [""], "tags": ["Kiraz", "Recep Tayyip Erdo\u011fan"], "authors": [], "publish_date": null, "summary": "", "article_html": "", "meta_description": "G\u00f6kdelenlerin y\u0131k\u0131m\u0131 havadan g\u00f6r\u00fcnt\u00fclendi Cumhurba\u015fkan\u0131 Recep Tayyip Erdo\u011fan'\u0131n sordu\u011fu 3 bloklu g\u00f6kdelenlerin y\u0131k\u0131m\u0131 havadan g\u00f6r\u00fcnt\u00fclendi.", "meta_lang": "tr", "meta_favicon": "/touch-icon-iphone.png", "meta_data": {"description": "G\u00f6kdelenlerin y\u0131k\u0131m\u0131 havadan g\u00f6r\u00fcnt\u00fclendi Cumhurba\u015fkan\u0131 Recep Tayyip Erdo\u011fan'\u0131n sordu\u011fu 3 bloklu g\u00f6kdelenlerin y\u0131k\u0131m\u0131 havadan g\u00f6r\u00fcnt\u00fclendi.", "image": "https://foto.haberler.com/haber/2020/02/11/gokdelenlerin-yikimi-havadan-goruntulendi-12907592_amp.jpg", "medium": "news", "dateCreated": "2020-02-11T14:25:32+03:00", "dateUpdated": "2020-02-11T14:26:54+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "G\u00f6kdelenlerin y\u0131k\u0131m\u0131 havadan g\u00f6r\u00fcnt\u00fclendi", "description": "Cumhurba\u015fkan\u0131 Recep Tayyip Erdo\u011fan'\u0131n sordu\u011fu 3 bloklu g\u00f6kdelenlerin y\u0131k\u0131m\u0131 havadan g\u00f6r\u00fcnt\u00fclendi.", "url": "https://www.haberler.com/gokdelenlerin-yikimi-havadan-goruntulendi-12907592-haberi/", "image": {"identifier": "https://foto.haberler.com/haber/2020/02/11/gokdelenlerin-yikimi-havadan-goruntulendi-12907592_amp.jpg", "secure_url": "https://foto.haberler.com/haber/2020/02/11/gokdelenlerin-yikimi-havadan-goruntulendi-12907592_amp.jpg", "width": 1200, "height": 676}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/gokdelenlerin-yikimi-havadan-goruntulendi-12907592-haberi/"}