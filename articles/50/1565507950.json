{"source_url": "https://www.haberler.com", "url": "https://www.haberler.com/suriyeli-kanaat-onderlerine-korona-uyarisi-13077123-haberi/", "title": "Suriyeli kanaat \u00f6nderlerine korona uyar\u0131s\u0131", "top_image": "https://foto.haberler.com/haber/2020/04/01/suriyeli-kanaat-onderlerine-korona-uyarisi-13077123_o.jpg", "meta_img": "https://foto.haberler.com/haber/2020/04/01/suriyeli-kanaat-onderlerine-korona-uyarisi-13077123_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://foto.haberler.com/haber/2020/04/01/suriyeli-kanaat-onderlerine-korona-uyarisi-13077123_o.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Suriyeli kanaat \u00f6nderlerine korona uyar\u0131s\u0131 Adana Valisi Mahmut Demirta\u015f, Suriyeli kanaat \u00f6nderlerine korona vir\u00fcsle m\u00fccadele \u00e7al\u0131\u015fmalar\u0131 kapsam\u0131nda al\u0131nan tedbirlerle ilgili uyar\u0131larda bulundu.\n\nAdana Valisi Mahmut Demirta\u015f, Suriyeli kanaat \u00f6nderlerine korona vir\u00fcsle m\u00fccadele \u00e7al\u0131\u015fmalar\u0131 kapsam\u0131nda al\u0131nan tedbirlerle ilgili uyar\u0131larda bulundu.\n\nVali Mahmut Demirta\u015f, valilik toplant\u0131 salonunda bir araya geldi\u011fi kanaat \u00f6nderlerine, t\u00fcm d\u00fcnyay\u0131 etkisi alt\u0131na alan korona vir\u00fcsle m\u00fccadelenin en iyi \u015fekilde ger\u00e7ekle\u015fmesi i\u00e7in kentte ya\u015fayan her bir insan\u0131n al\u0131nan tedbirlere ko\u015fulsuz riayet etmesi gerekti\u011fine vurgulad\u0131. Vali Demirta\u015f, \"\u0130limizde bulunan Suriyeli misafirlerimizden de hem kendi sa\u011fl\u0131klar\u0131 hem de toplum sa\u011fl\u0131\u011f\u0131 i\u00e7in ayn\u0131 hassasiyeti g\u00f6stermelerini bekliyoruz. \u00c7\u00fcnk\u00fc bir ki\u015finin tedbirsizli\u011fi vir\u00fcs\u00fcn yay\u0131lmas\u0131na, m\u00fccadelenin sekteye u\u011framas\u0131na neden olabilir.\" dedi.\n\nHi\u00e7 kimsenin \"Bana bir \u015fey olmaz\" mant\u0131\u011f\u0131yla hareket etmemesi gerekti\u011fini ifade eden Vali Demirta\u015f, \"Durumun ciddiyetinin fark\u0131nda olmam\u0131z, tedbiri elden b\u0131rakmam\u0131z laz\u0131m. Bu s\u00fcre\u00e7te yapmam\u0131z gerekenler zorunlu olmad\u0131k\u00e7a evden \u00e7\u0131kmamak, \u00e7\u0131kmak zorunda kal\u0131rsak sosyal mesafe kural\u0131na uymak. Hatta evimizde de ailemize kar\u015f\u0131 sosyal mesafe kural\u0131n\u0131 uygulamal\u0131y\u0131z. Ellerimizi su ve sabunla dezenfekte etmeli ve hijyen kurallar\u0131n\u0131 da hi\u00e7 aksatmadan yerine getirmeliyiz\" dedi.\n\nUzmanlar\u0131n yapt\u0131\u011f\u0131 uyar\u0131lar\u0131n dikkate al\u0131nmas\u0131n\u0131n hayati \u00f6nem arz etti\u011fini ifade eden Vali Demirta\u015f, herkesin \u00fczerine d\u00fc\u015fenleri yerine getirmesi halinde bu s\u0131k\u0131nt\u0131l\u0131 s\u00fcrecin en az kay\u0131pla atlat\u0131laca\u011f\u0131na y\u00fcrekten inand\u0131\u011f\u0131n\u0131 ifade etti. - ADANA\n\nKaynak: \u0130HA", "keywords": [], "meta_keywords": ["Mahmut Demirta\u015f", "Adana", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Adana Valisi Mahmut Demirta\u015f, Suriyeli kanaat \u00f6nderlerine korona vir\u00fcsle m\u00fccadele \u00e7al\u0131\u015fmalar\u0131 kapsam\u0131nda al\u0131nan tedbirlerle ilgili uyar\u0131larda bulundu.", "meta_lang": "tr", "meta_favicon": "/touch-icon-iphone.png", "meta_data": {"description": "Adana Valisi Mahmut Demirta\u015f, Suriyeli kanaat \u00f6nderlerine korona vir\u00fcsle m\u00fccadele \u00e7al\u0131\u015fmalar\u0131 kapsam\u0131nda al\u0131nan tedbirlerle ilgili uyar\u0131larda bulundu.", "keywords": "Mahmut Demirta\u015f, Adana, G\u00fcncel", "image": "https://foto.haberler.com/haber/2020/04/01/suriyeli-kanaat-onderlerine-korona-uyarisi-13077123_o.jpg", "robots": "index, follow", "medium": "news", "dateCreated": "2020-04-01T16:57:31+03:00", "dateUpdated": "2020-04-01T16:57:44+03:00", "msapplication-starturl": "https://www.haberler.com", "article": {"id": 13077123, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Mahmut Demirta\u015f, Adana, G\u00fcncel"}, "og": {"url": "https://www.haberler.com/suriyeli-kanaat-onderlerine-korona-uyarisi-13077123-haberi/", "site_name": "Haberler.com", "locale": "tr_TR", "type": "article", "title": "Suriyeli kanaat \u00f6nderlerine korona uyar\u0131s\u0131", "description": "Adana Valisi Mahmut Demirta\u015f, Suriyeli kanaat \u00f6nderlerine korona vir\u00fcsle m\u00fccadele \u00e7al\u0131\u015fmalar\u0131 kapsam\u0131nda al\u0131nan tedbirlerle ilgili uyar\u0131larda bulundu.", "image": {"identifier": "https://foto.haberler.com/haber/2020/04/01/suriyeli-kanaat-onderlerine-korona-uyarisi-13077123_o.jpg", "secure_url": "https://foto.haberler.com/haber/2020/04/01/suriyeli-kanaat-onderlerine-korona-uyarisi-13077123_o.jpg", "width": 640, "height": 427}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/suriyeli-kanaat-onderlerine-korona-uyarisi-13077123-haberi/", "card": "summary_large_image", "site": "Haberler", "title": "Suriyeli kanaat \u00f6nderlerine korona uyar\u0131s\u0131", "description": "Adana Valisi Mahmut Demirta\u015f, Suriyeli kanaat \u00f6nderlerine korona vir\u00fcsle m\u00fccadele \u00e7al\u0131\u015fmalar\u0131 kapsam\u0131nda al\u0131nan tedbirlerle ilgili uyar\u0131larda bulundu.", "image": "https://foto.haberler.com/haber/2020/04/01/suriyeli-kanaat-onderlerine-korona-uyarisi-13077123_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/suriyeli-kanaat-onderlerine-korona-uyarisi-13077123-haberi/"}