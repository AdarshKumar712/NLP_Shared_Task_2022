{"source_url": "http://www.aydinses.com", "url": "http://www.aydinses.com/guvenlik/misafiri-yalniz-biraktin-deyip-2-cocuk-annesi-esini-sicak-suyla-hasladi-h1587063.html", "title": "T\u00fcrkiye, haber, haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "top_image": "http://www.aydinses.com/images/resize/100/600x315/haberler/2020/01/misafiri_yalniz_biraktin_deyip_2_cocuk_annesi_esini_sicak_suyla_hasladi.jpg", "meta_img": "http://www.aydinses.com/images/resize/100/600x315/haberler/2020/01/misafiri_yalniz_biraktin_deyip_2_cocuk_annesi_esini_sicak_suyla_hasladi.jpg", "images": ["http://www.aydinses.com/images/banner/logoayyildiz01.jpg", "http://www.aydinses.com/images/banner/aydinsestv.gif", "http://www.aydinses.com/images/resize/100/600x315/haberler/2020/01/misafiri_yalniz_biraktin_deyip_2_cocuk_annesi_esini_sicak_suyla_hasladi.jpg", "http://www.aydinses.com/_themes/hs-elegant/images/space.png", "https://mc.yandex.ru/watch/27888939", "http://www.aydinses.com/images/banner/rus.gif"], "movies": [], "text": "KARAB\u00dcK\u2019te, \u0130smail A., 2 \u00e7ocuk annesi e\u015fi G\u00fclten A.'y\u0131 (41), \"Misafiri yaln\u0131z b\u0131rakt\u0131n\u0131z\" diyerek \u00e7aydanl\u0131ktaki s\u0131cak suyu \u00fczerine d\u00f6k\u00fcp, yakt\u0131. Annesinin evine s\u0131\u011f\u0131nan G\u00fclten A., e\u015finden \u015fikayet\u00e7i oldu. \u0130smail A.'ya 1 ay evden uzakla\u015ft\u0131rma cezas\u0131 verildi.Bir fabrikada i\u015f\u00e7i olarak \u00e7al\u0131\u015fan \u0130smail A. iddiaya g\u00f6re, 15 g\u00fcn \u00f6nce 17 y\u0131ld\u0131r evli oldu\u011fu e\u015fi G\u00fclten A.\u2019n\u0131n \u00fczerine \u00e7aydanl\u0131ktaki s\u0131cak suyu d\u00f6kt\u00fc. Kolu yanan G\u00fclten A. annesinin evine yerle\u015ferek, \u0130smail A. hakk\u0131nda savc\u0131l\u0131\u011fa su\u00e7 duyurusunda bulundu. Soru\u015fturma ba\u015flatan savc\u0131l\u0131k, \u0130smail A. hakk\u0131nda 1 ay evden uzakla\u015ft\u0131rma karar\u0131 verdi.G\u00fclten A. olay g\u00fcn\u00fc kom\u015fular\u0131n\u0131n misafirli\u011fe geldi\u011fini anlatarak, \"Alt kattaki kom\u015fumuz gelmi\u015fti. Kay\u0131nvalidem de gelmi\u015fti. Mutfakta s\u00fct pi\u015firdim. Misafirimiz ve e\u015fim getirdi\u011fim birer bardak s\u00fct\u00fc i\u00e7ti. E\u015fim '\u00e7ay demle' dedi. Kay\u0131nvalidem kuran okumak i\u00e7in yan\u0131ma geldi. E\u015fim misafirimiz gittikten sonra \u2018misafiri yaln\u0131z b\u0131rakt\u0131n\u0131z\u2019 diye \u00e7aydanl\u0131\u011f\u0131 \u00fcst\u00fcme do\u011fru f\u0131rlatt\u0131. S\u0131cak su koluma geldi. Daha \u00f6nce de darp olaylar\u0131 vard\u0131. \u00c7ocuklar\u0131m i\u00e7in sabrettim. Kimseye bir \u015fey demedim. Bu son olay\u0131 da 15 g\u00fcn kimseye demedim. Annem de inanmad\u0131 ben de s\u00f6ylemek zorunda kald\u0131m. E\u015fim \u2018Hastaneye getireyim\u2019 dedi ama k\u0131zg\u0131n oldu\u011fum i\u00e7in gitmedim. Annem ile savc\u0131l\u0131\u011fa giderek \u015fikayet\u00e7i olduk. E\u015fime 1 ay uzakla\u015ft\u0131rma verildi\" dedi.Uzakla\u015ft\u0131rma s\u00fcresinin uzat\u0131lmas\u0131n\u0131 isteyece\u011fini belirten G\u00fclten A., \"Koruma da istedim. Kendi evimde kalaca\u011f\u0131m. Bu s\u00fcre\u00e7 neyi gerektirir bilmiyorum. Kalbine stent tak\u0131ld\u0131\u011f\u0131 i\u00e7in ailesi de bir \u015fey demiyor. Daha \u00f6nceki darp olaylar\u0131n\u0131 \u00e7ocuklar\u0131m i\u00e7in kapatt\u0131m. \u015eikayette bulunmad\u0131m ama bu cani\" diye konu\u015ftu. Olaydan 2 g\u00fcn sonra sa\u011fl\u0131k oca\u011f\u0131na gitti\u011fini ifade eden G\u00fclten A., \u2019\u2019Kolum tam a\u00e7\u0131lm\u0131yor. Plastik cerrah g\u00f6recek kolumu. \u015eimdilik pansuman yap\u0131l\u0131yor\u2019\u2019 dedi.Anne Pembe \u00c7. de k\u0131z\u0131n\u0131n ba\u015ftan ger\u00e7e\u011fi s\u00f6ylemedi\u011fini kaydederek, \u015f\u00f6yle konu\u015ftu:\"'B\u00f6yle yanamazs\u0131n sen' dedim. \u00c7aydanl\u0131\u011f\u0131 elime al\u0131p kolunun nas\u0131l yand\u0131\u011f\u0131n\u0131 anlamaya \u00e7al\u0131\u015ft\u0131m. Sol el ile sa\u011f kol nas\u0131l yanar? O g\u00fcn uyuyamad\u0131m. Sabah k\u0131z\u0131m\u0131 aray\u0131p, \u2018Sen kendin yanmad\u0131n. Seni \u0130smail yakt\u0131' dedim. \u2018\u00c7ocuklar\u0131n\u0131n \u00fczerine yemin et\u2019 dedim. Ondan sonra ger\u00e7e\u011fi s\u00f6yledi. Ne kadar ceza varsa \u00e7eksin. Yeter bu \u00e7ektikleri. \u0130nsan\u0131n \u00fczerine s\u0131cak suyu atmak ne demek? 8 ya\u015f\u0131ndaki \u00e7ocu\u011funun yan\u0131nda yapm\u0131\u015f. Yanm\u0131\u015f cay\u0131r cay\u0131r. Kap\u0131y\u0131 kapat\u0131yormu\u015f kimse duymas\u0131n diye.\"", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "T\u00fcrkiye, d\u00fcnya, fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "meta_lang": "tr", "meta_favicon": "http://www.aydinses.com/images/banner/favicon.ico", "meta_data": {"description": "T\u00fcrkiye, d\u00fcnya, fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "author": "aydinses", "developer": "aydinses", "designer": "aydinses", "viewport": "width=970, initial-scale=1, shrink-to-fit=no", "theme-color": "#dc3545", "og": {"site_name": "aydinses", "title": "'Misafiri yaln\u0131z b\u0131rakt\u0131n' deyip, 2 \u00e7ocuk annesi e\u015fini s\u0131cak suyla ha\u015flad\u0131", "description": "T\u00fcrkiye, d\u00fcnya, fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "image": {"identifier": "http://www.aydinses.com/images/resize/100/600x315/haberler/2020/01/misafiri_yalniz_biraktin_deyip_2_cocuk_annesi_esini_sicak_suyla_hasladi.jpg", "type": "image/jpeg", "width": 600, "height": 332}, "type": "article", "url": "http://www.aydinses.com/guvenlik/misafiri-yalniz-biraktin-deyip-2-cocuk-annesi-esini-sicak-suyla-hasladi-h1587063.html"}, "twitter": {"card": "summary_large_image", "url": "http://www.aydinses.com/guvenlik/misafiri-yalniz-biraktin-deyip-2-cocuk-annesi-esini-sicak-suyla-hasladi-h1587063.html", "domain": "http://www.aydinses.com/", "site": "aydinses", "title": "'Misafiri yaln\u0131z b\u0131rakt\u0131n' deyip, 2 \u00e7ocuk annesi e\u015fini s\u0131cak suyla ha\u015flad\u0131", "description": "KARAB\u00dcK\u2019te, \u0130smail A., 2 \u00e7ocuk annesi e\u015fi G\u00fclten A.'y\u0131 (41),", "image": {"src": "http://www.aydinses.com/images/haberler/2020/01/misafiri_yalniz_biraktin_deyip_2_cocuk_annesi_esini_sicak_suyla_hasladi.jpg"}}, "dc.language": "tr", "dc.source": "http://www.aydinses.com/", "dc.title": "T\u00fcrkiye, haber, haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "dc.description": "T\u00fcrkiye, d\u00fcnya, fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,"}, "canonical_link": "http://www.aydinses.com/guvenlik/misafiri-yalniz-biraktin-deyip-2-cocuk-annesi-esini-sicak-suyla-hasladi-h1587063.html"}