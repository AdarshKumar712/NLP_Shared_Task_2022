{"source_url": "https://www.takvim.com.tr", "url": "https://www.takvim.com.tr/dunya/2020/03/26/abd-baskani-donald-trump-ve-macron-telefonda-koronavirusu-gorustu", "title": "ABD Ba\u015fkan\u0131 Donald Trump ve Macron telefonda koronavir\u00fcs\u00fc g\u00f6r\u00fc\u015ft\u00fc", "top_image": "https://iatkv.tmgrup.com.tr/951847/600/314/0/0/764/400?u=https%3a%2f%2fitkv.tmgrup.com.tr%2f2020%2f03%2f27%2fabd-baskani-donald-trump-ve-macron-telefonda-koronavirusu-gorustu-1585270275016.jpeg", "meta_img": "https://iatkv.tmgrup.com.tr/951847/600/314/0/0/764/400?u=https%3a%2f%2fitkv.tmgrup.com.tr%2f2020%2f03%2f27%2fabd-baskani-donald-trump-ve-macron-telefonda-koronavirusu-gorustu-1585270275016.jpeg", "images": ["https://itkv.tmgrup.com.tr/site/v2/i/takvim-logo.png?v=1", "https://isbh.tmgrup.com.tr/sbh/site/v3/i/ztk-2.png", "https://itkv.tmgrup.com.tr/site/v2/i/icon-mosque.png", "https://iatkv.tmgrup.com.tr/a08f0d/616/321/0/0/768/400?u=https%3a%2f%2fitkv.tmgrup.com.tr%2f2020%2f03%2f27%2fabd-baskani-donald-trump-ve-macron-telefonda-koronavirusu-gorustu-1585270275016.jpeg", "https://itkv.tmgrup.com.tr/site/v2/i/flip2.png", "https://iatkv.tmgrup.com.tr/951847/600/314/0/0/764/400?u=https%3a%2f%2fitkv.tmgrup.com.tr%2f2020%2f03%2f27%2fabd-baskani-donald-trump-ve-macron-telefonda-koronavirusu-gorustu-1585270275016.jpeg", "https://i.tmgrup.com.tr/i/i.gif", "https://isbh.tmgrup.com.tr/sbh/site/v3/i/ztk-1.png", "https://www.facebook.com/tr?id=1915741338735477&ev=PageView&noscript=1"], "movies": [], "text": "ABD Ba\u015fkan\u0131 Donald Trump ve Fransa Cumhurba\u015fkan\u0131 Emmanuel Macron, yapt\u0131klar\u0131 telefon g\u00f6r\u00fc\u015fmesinde, yeni tip koronavir\u00fcs (Kovid-19) ile m\u00fccadelede i\u015f birli\u011finin \u00f6nemini vurgulad\u0131.\n\nBeyaz Saray'dan yap\u0131lan yaz\u0131l\u0131 a\u00e7\u0131klamaya g\u00f6re, Trump ve Macron bug\u00fcn Kovid-19 ile m\u00fccadele \u00e7abalar\u0131 ve vir\u00fcs\u00fcn ekonomik etkilerini ele ald\u0131klar\u0131 bir telefon g\u00f6r\u00fc\u015fmesi ger\u00e7ekle\u015ftirdi.\n\nG\u00f6r\u00fc\u015fmede iki lider, Kovid-19 salg\u0131n\u0131n\u0131 h\u0131zl\u0131 bir \u015fekilde ortadan kald\u0131rmak ve vir\u00fcs\u00fcn ekonomik etkilerini en aza indirmek ad\u0131na D\u00fcnya Sa\u011fl\u0131k \u00d6rg\u00fct\u00fc(DS\u00d6), Uluslararas\u0131 Para Fonu (IMF) ve D\u00fcnya Bankas\u0131 gibi uluslararas\u0131 kurulu\u015flara yard\u0131m etmek i\u00e7in G-7, G-20 \u00fclkeleri ve Birle\u015fmi\u015f Milletler G\u00fcvenlik Konseyinin 5 daimi \u00fcyesi (\u00c7in, Fransa, Rusya, \u0130ngiltere, ABD) aras\u0131ndaki i\u015f birliklerinin \u00f6nemli oldu\u011funa i\u015faret etti.\n\nTrump ve Macron, \u00f6nemli ikili ve b\u00f6lgesel konular\u0131 da ele ald\u0131.\n\n\n\n", "keywords": [], "meta_keywords": [""], "tags": ["Rusya", "Fransa Cumhurba\u015fkan\u0131 Emmanuel Macron", "\u0130ngiltere", "\u00e7in", "Beyaz Saray", "ABD", "Donald Trump"], "authors": [], "publish_date": "Thu Mar 26 00:00:00 2020", "summary": "", "article_html": "", "meta_description": "", "meta_lang": "tr", "meta_favicon": "https://itkv.tmgrup.com.tr/site/v2/i/favicon.ico", "meta_data": {"Description": "ABD Ba\u015fkan\u0131 Donald Trump ve Fransa Cumhurba\u015fkan\u0131 Emmanuel Macron, yapt\u0131klar\u0131 telefon g\u00f6r\u00fc\u015fmesinde, yeni tip koronavir\u00fcs Kovid-19 ile m\u00fccadelede i\u015f birli\u011finin \u00f6nemini vurgulad\u0131.", "news_keywords": "Fransa Cumhurba\u015fkan\u0131 Emmanuel Macron,donald trump,Beyaz Saray,\u00c7in,\u0130ngiltere,Rusya,ABD", "Rating": "General", "Distribution": "Global", "verify-v1": "aOlPQ57PwQiLEFaWZeaTbD4pL0v2QIC45KbX+24275Y=", "tagCategory": "Flash Bar | Ana Sayfa | Footer | d\u00fcnya", "tagContentType": "haber", "og": {"type": "article", "title": "ABD Ba\u015fkan\u0131 Donald Trump ve Macron telefonda koronavir\u00fcs\u00fc g\u00f6r\u00fc\u015ft\u00fc", "description": "ABD Ba\u015fkan\u0131 Donald Trump ve Fransa Cumhurba\u015fkan\u0131 Emmanuel Macron, yapt\u0131klar\u0131 telefon g\u00f6r\u00fc\u015fmesinde, yeni tip koronavir\u00fcs (Kovid-19) ile m\u00fccadelede i\u015f birli\u011finin \u00f6nemini vurgulad\u0131.", "url": "https://www.takvim.com.tr/dunya/2020/03/26/abd-baskani-donald-trump-ve-macron-telefonda-koronavirusu-gorustu", "image": {"identifier": "https://iatkv.tmgrup.com.tr/951847/600/314/0/0/764/400?u=https%3a%2f%2fitkv.tmgrup.com.tr%2f2020%2f03%2f27%2fabd-baskani-donald-trump-ve-macron-telefonda-koronavirusu-gorustu-1585270275016.jpeg", "width": 600, "height": 314}, "site_name": "takvim.com.tr"}, "twitter": {"card": "summary_large_image", "title": "ABD Ba\u015fkan\u0131 Donald Trump ve Macron telefonda koronavir\u00fcs\u00fc g\u00f6r\u00fc\u015ft\u00fc", "description": "Haberin devam\u0131", "url": "https://www.takvim.com.tr/dunya/2020/03/26/abd-baskani-donald-trump-ve-macron-telefonda-koronavirusu-gorustu", "image": "https://iatkv.tmgrup.com.tr/951847/600/314/0/0/764/400?u=https%3a%2f%2fitkv.tmgrup.com.tr%2f2020%2f03%2f27%2fabd-baskani-donald-trump-ve-macron-telefonda-koronavirusu-gorustu-1585270275016.jpeg"}, "application-name": "takvim.com.tr", "fb": {"admins": 100001253668158, "page_id": 163484663666075, "pages": 163484663666075}}, "canonical_link": "https://www.takvim.com.tr/dunya/2020/03/26/abd-baskani-donald-trump-ve-macron-telefonda-koronavirusu-gorustu"}