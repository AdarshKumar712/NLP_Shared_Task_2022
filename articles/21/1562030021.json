{"source_url": "https://www.haberler.com", "url": "https://www.haberler.com/aydem-ve-gediz-elektrik-ten-elektrik-kesmeme-13064903-haberi/", "title": "Aydem ve Gediz Elektrik'ten elektrik kesmeme karar\u0131", "top_image": "https://foto.haberler.com/haber/2020/03/29/aydem-ve-gediz-elektrik-ten-elektrik-kesmeme-13064903_o.jpg", "meta_img": "https://foto.haberler.com/haber/2020/03/29/aydem-ve-gediz-elektrik-ten-elektrik-kesmeme-13064903_o.jpg", "images": ["https://www.haberler.com/static/img/tasarim/logo-finans.svg", "https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://foto.haberler.com/haber/2020/03/29/aydem-ve-gediz-elektrik-ten-elektrik-kesmeme-13064903_o.jpg", "https://mc.yandex.ru/watch/14231362"], "movies": [], "text": "Aydem ve Gediz Elektrik'ten elektrik kesmeme karar\u0131 Aydem ve Gediz Elektrik, korona vir\u00fcs salg\u0131n\u0131 y\u00fcz\u00fcnden ma\u011fduriyetleri \u00f6nlemek amac\u0131yla 30 Nisan tarihine kadar bor\u00e7lar\u0131na istinaden evlerin elektri\u011fini kesmeme karar\u0131 ald\u0131.\n\nAydem ve Gediz Elektrik, korona vir\u00fcs salg\u0131n\u0131 y\u00fcz\u00fcnden ma\u011fduriyetleri \u00f6nlemek amac\u0131yla 30 Nisan tarihine kadar bor\u00e7lar\u0131na istinaden evlerin elektri\u011fini kesmeme karar\u0131 ald\u0131.\n\nEge B\u00f6lgesinde Aydem ile Ayd\u0131n, Denizli, Mu\u011fla'da; Gediz Elektrik ile \u0130zmir ve Manisa'da hizmet veren Aydem Enerji, bu karar\u0131yla Cumhurba\u015fkan\u0131 Recep Tayyip Erdo\u011fan'\u0131n \"Enerji kesintisi yap\u0131lmamas\u0131\" y\u00f6n\u00fcndeki \u00e7a\u011fr\u0131s\u0131na da olumlu kar\u015f\u0131l\u0131k vermi\u015f oldu. Aydem ve Gediz Elektrik \u015firketlerinden yap\u0131lan a\u00e7\u0131klamada, \"K\u00fcresel salg\u0131n nedeniyle kritik bir s\u00fcre\u00e7ten ge\u00e7iyoruz. Bu d\u00f6nemde toplumsal dayan\u0131\u015fmay\u0131 \u00e7ok \u00f6nemsiyoruz. Ya\u015fad\u0131\u011f\u0131m\u0131z zor d\u00f6nemde t\u00fcm zaman\u0131n\u0131 evinde ge\u00e7iren vatanda\u015flar\u0131m\u0131z\u0131 d\u00fc\u015f\u00fcn\u00fcyoruz. 'Evde kal' \u00e7a\u011fr\u0131s\u0131n\u0131n \u00fclkemizin ve halk\u0131m\u0131z\u0131n gelece\u011fi a\u00e7\u0131s\u0131ndan hayati \u00f6nem ta\u015f\u0131d\u0131\u011f\u0131n\u0131n bilinciyle hareket ediyoruz. Kurumsal k\u00fclt\u00fcr\u00fcm\u00fczden kaynaklanan toplumsal duyarl\u0131l\u0131\u011f\u0131m\u0131z\u0131n gere\u011fi olarak bu uygulamam\u0131z\u0131 halk\u0131m\u0131za duyurmay\u0131 g\u00f6rev say\u0131yoruz\" denildi. Aydem ve Gediz Elektrik Perakende Sat\u0131\u015f A.\u015e.'nin a\u00e7\u0131klamas\u0131nda ayr\u0131ca abonelerin bor\u00e7lar\u0131n\u0131 \u00f6deyebilmesini kolayla\u015ft\u0131rmak amac\u0131yla taksitlendirme yap\u0131ld\u0131\u011f\u0131 belirtildi. Elektrik borcu bulunan aboneler, online i\u015flemlerden taksitlendirme uygulamas\u0131ndan yararlanabilecekler. Bor\u00e7lar, kredi kart\u0131na 9 aya kadar varan s\u00fcrelerde taksitlendirilebilecek. - \u0130ZM\u0130R\n\nKaynak: \u0130HA", "keywords": [], "meta_keywords": ["Manisa", "\u0130zmir", "Gediz", "Ekonomi"], "tags": [], "authors": [], "publish_date": null, "summary": "", "article_html": "", "meta_description": "Aydem ve Gediz Elektrik, korona vir\u00fcs salg\u0131n\u0131 y\u00fcz\u00fcnden ma\u011fduriyetleri \u00f6nlemek amac\u0131yla 30 Nisan tarihine kadar bor\u00e7lar\u0131na istinaden evlerin elektri\u011fini kesmeme karar\u0131 ald\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Aydem ve Gediz Elektrik, korona vir\u00fcs salg\u0131n\u0131 y\u00fcz\u00fcnden ma\u011fduriyetleri \u00f6nlemek amac\u0131yla 30 Nisan tarihine kadar bor\u00e7lar\u0131na istinaden evlerin elektri\u011fini kesmeme karar\u0131 ald\u0131.", "keywords": "Manisa, \u0130zmir, Gediz, Ekonomi", "image": "https://foto.haberler.com/haber/2020/03/29/aydem-ve-gediz-elektrik-ten-elektrik-kesmeme-13064903_o.jpg", "robots": "index, follow", "medium": "news", "dateCreated": "2020-03-29T10:00:35+03:00", "dateUpdated": "2020-03-29T10:00:40+03:00", "msapplication-starturl": "https://www.haberler.com", "article": {"id": 13064903, "author": "Haberler.com", "section": {"identifier": "ekonomi", "type": "Detail Page", "list": "ekonomi"}, "tag": "Manisa, \u0130zmir, Gediz, Ekonomi"}, "og": {"url": "https://www.haberler.com/aydem-ve-gediz-elektrik-ten-elektrik-kesmeme-13064903-haberi/", "site_name": "Haberler.com", "locale": "tr_TR", "type": "article", "title": "Aydem ve Gediz Elektrik'ten elektrik kesmeme karar\u0131", "description": "Aydem ve Gediz Elektrik, korona vir\u00fcs salg\u0131n\u0131 y\u00fcz\u00fcnden ma\u011fduriyetleri \u00f6nlemek amac\u0131yla 30 Nisan tarihine kadar bor\u00e7lar\u0131na istinaden evlerin elektri\u011fini kesmeme karar\u0131 ald\u0131.", "image": {"identifier": "https://foto.haberler.com/haber/2020/03/29/aydem-ve-gediz-elektrik-ten-elektrik-kesmeme-13064903_o.jpg", "secure_url": "https://foto.haberler.com/haber/2020/03/29/aydem-ve-gediz-elektrik-ten-elektrik-kesmeme-13064903_o.jpg", "width": 640, "height": 360}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/aydem-ve-gediz-elektrik-ten-elektrik-kesmeme-13064903-haberi/", "card": "summary_large_image", "site": "Haberler", "title": "Aydem ve Gediz Elektrik'ten elektrik kesmeme karar\u0131", "description": "Aydem ve Gediz Elektrik, korona vir\u00fcs salg\u0131n\u0131 y\u00fcz\u00fcnden ma\u011fduriyetleri \u00f6nlemek amac\u0131yla 30 Nisan tarihine kadar bor\u00e7lar\u0131na istinaden evlerin elektri\u011fini kesmeme karar\u0131 ald\u0131.", "image": "https://foto.haberler.com/haber/2020/03/29/aydem-ve-gediz-elektrik-ten-elektrik-kesmeme-13064903_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/aydem-ve-gediz-elektrik-ten-elektrik-kesmeme-13064903-haberi/"}