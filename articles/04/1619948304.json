{"source_url": "https://www.haberler.com", "url": "https://www.haberler.com/maltepe-merkez-camii-nde-sosyal-mesafeli-cuma-13270853-haberi/", "title": "MALTEPE MERKEZ CAM\u0130\u0130'NDE SOSYAL MESAFEL\u0130 CUMA NAMAZI", "top_image": "https://foto.haberler.com/haber/2020/05/29/maltepe-merkez-camii-nde-sosyal-mesafeli-cuma-13270853_local.jpg", "meta_img": "https://foto.haberler.com/haber/2020/05/29/maltepe-merkez-camii-nde-sosyal-mesafeli-cuma-13270853_local.jpg", "images": ["https://foto.haberler.com/haber/2020/05/29/maltepe-merkez-camii-nde-sosyal-mesafeli-cuma-13270853_local.jpg", "https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "MALTEPE MERKEZ CAM\u0130\u0130'NDE SOSYAL MESAFEL\u0130 CUMA NAMAZI Koronavir\u00fcs tedbirleri kapsam\u0131nda ibadete kapat\u0131lan Maltepe Merkez Camii'nde 74 g\u00fcn sonra Cuma namaz\u0131 k\u0131l\u0131nd\u0131.\n\nKoronavir\u00fcs tedbirleri kapsam\u0131nda ibadete kapat\u0131lan Maltepe Merkez Camii'nde 74 g\u00fcn sonra Cuma namaz\u0131 k\u0131l\u0131nd\u0131. Cami avlusunda saf tutan vatanda\u015flar sosyal mesafeye uyarak namazlar\u0131n\u0131 k\u0131ld\u0131. Cemaat maske tak\u0131lmas\u0131 ve sosyal mesafe kural\u0131na dikkat edilmesi y\u00f6n\u00fcnde s\u0131k s\u0131k uyar\u0131ld\u0131.\n\nKoronavir\u00fcs \u00f6nlemleri kapsam\u0131nda bir s\u00fcredir kapal\u0131 olan camiler, Cuma namaz\u0131yla ibadete a\u00e7\u0131ld\u0131. Maltepe Merkez Camii'ne Cuma namaz\u0131n\u0131 k\u0131lmak i\u00e7in bir\u00e7ok vatanda\u015f geldi. Vatanda\u015flar polis ekipleri taraf\u0131ndan maske takmalar\u0131 ve sosyal mesafe kural\u0131na dikkat etmeleri konusunda s\u0131k s\u0131k uyar\u0131ld\u0131. Ekipler, g\u00fcvenlik \u00f6nlemleri kapsam\u0131nda caminin \u00f6n\u00fcndeki ara\u00e7 trafi\u011fini iki y\u00f6nl\u00fc olarak kapatt\u0131. Cuma namaz\u0131ndan \u00f6nce cami hocas\u0131 da vatanda\u015flara maske uyar\u0131s\u0131nda bulunarak, \"Bu i\u015f hala bitmi\u015f de\u011fil. Koronavir\u00fcs tedbirleri kapsam\u0131nda herkes maskesini taks\u0131n, kurallara uyarsak camilerden de uzak kalmay\u0131z\" \u015feklinde uyar\u0131larda bulundu. Cemaat, sosyal mesafe kurallar\u0131na uyarak ve maske takarak Cuma namaz\u0131n\u0131 k\u0131ld\u0131. Namaz\u0131n ard\u0131ndan polislerin sosyal mesafe uyar\u0131s\u0131yla birlikte vatanda\u015flar, camiden ayr\u0131ld\u0131.\n\n- \u0130stanbul\n\nKaynak: DHA", "keywords": [], "meta_keywords": ["Koronavir\u00fcs", "Maltepe", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Koronavir\u00fcs tedbirleri kapsam\u0131nda ibadete kapat\u0131lan Maltepe Merkez Camii'nde 74 g\u00fcn sonra Cuma namaz\u0131 k\u0131l\u0131nd\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Koronavir\u00fcs tedbirleri kapsam\u0131nda ibadete kapat\u0131lan Maltepe Merkez Camii'nde 74 g\u00fcn sonra Cuma namaz\u0131 k\u0131l\u0131nd\u0131.", "keywords": "Koronavir\u00fcs, Maltepe, G\u00fcncel, Haber", "image": "https://foto.haberler.com/haber/2020/05/29/maltepe-merkez-camii-nde-sosyal-mesafeli-cuma-13270853_local.jpg", "medium": "news", "dateCreated": "2020-05-29T14:16:05+03:00", "dateUpdated": "2020-05-29T14:16:05+03:00", "msapplication-starturl": "https://www.haberler.com", "article": {"id": 13270853, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Koronavir\u00fcs, Maltepe, G\u00fcncel"}, "og": {"url": "https://www.haberler.com/maltepe-merkez-camii-nde-sosyal-mesafeli-cuma-13270853-haberi/", "site_name": "Haberler.com", "locale": "tr_TR", "type": "article", "title": "MALTEPE MERKEZ CAM\u0130\u0130'NDE SOSYAL MESAFEL\u0130 CUMA NAMAZI", "description": "Koronavir\u00fcs tedbirleri kapsam\u0131nda ibadete kapat\u0131lan Maltepe Merkez Camii'nde 74 g\u00fcn sonra Cuma namaz\u0131 k\u0131l\u0131nd\u0131.", "image": {"identifier": "https://foto.haberler.com/haber/2020/05/29/maltepe-merkez-camii-nde-sosyal-mesafeli-cuma-13270853_local.jpg", "secure_url": "https://foto.haberler.com/haber/2020/05/29/maltepe-merkez-camii-nde-sosyal-mesafeli-cuma-13270853_local.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/maltepe-merkez-camii-nde-sosyal-mesafeli-cuma-13270853-haberi/", "card": "summary_large_image", "site": "Haberler", "title": "MALTEPE MERKEZ CAM\u0130\u0130'NDE SOSYAL MESAFEL\u0130 CUMA NAMAZI", "description": "Koronavir\u00fcs tedbirleri kapsam\u0131nda ibadete kapat\u0131lan Maltepe Merkez Camii'nde 74 g\u00fcn sonra Cuma namaz\u0131 k\u0131l\u0131nd\u0131.", "image": "https://foto.haberler.com/haber/2020/05/29/maltepe-merkez-camii-nde-sosyal-mesafeli-cuma-13270853_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/maltepe-merkez-camii-nde-sosyal-mesafeli-cuma-13270853-haberi/"}