{"source_url": "http://www.samanyoluhaber.com", "url": "http://www.samanyoluhaber.com/saadet-partisinden-ceza-infaz-indirimi-cikisi-adaleti-zedeleyecek-haberi/1343039/", "title": "Saadet Partisi'nden infaz indirimi \u00e7\u0131k\u0131\u015f\u0131", "top_image": "http://image.writeclouds.com/Images/News/20191029/2308332_temel.jpg", "meta_img": "http://image.writeclouds.com/Images/News/20191029/2308332_temel.jpg", "images": ["http://image.writeclouds.com/Images/video/20200327/kAjS0bLe8T_m.jpg", "http://image.writeclouds.com/Images/video/20200328/41ycsRTo9w.jpg", "http://image.writeclouds.com/Images/News/20200326/40672037_riza_turmen.jpg", "http://image.writeclouds.com/Images/News/20200318/42989873_korona_alman_294.jpg", "http://image.writeclouds.com/Images/video/20200327/p1ZkI8hRNm_m.jpg", "http://image.writeclouds.com/Images/News/20200327/93022085_zeynep_eker_294.jpg", "http://d.shaber1.com/i.php?t=v&id=24972", "http://image.writeclouds.com/Images/News/20200323/64138283_abd_koronavirus_294.jpg", "http://www.samanyoluhaber.com/static/images/icon-menu.png", "http://image.writeclouds.com/Images/News/20200213/55474580_virus_294.jpg", "http://image.writeclouds.com/Images/News/20191029/2308332_temel.jpg", "http://www.samanyoluhaber.com/static/images/icon-facebook.png", "http://www.samanyoluhaber.com/static/images/icon-home.png", "http://www.samanyoluhaber.com/static/images/blank.gif", "http://image.writeclouds.com/Images/News/20200317/25732508_fahrettin_koca_294.jpg", "http://www.samanyoluhaber.com/static/images/icon-twitter.png", "http://image.writeclouds.com/Images/News/20200320/74618439_mustafa_ulasli_294.jpg", "http://www.samanyoluhaber.com/static/images/icon-rss.png", "http://image.writeclouds.com/Images/video/20200327/Fn5dMLEcqb_m.jpg", "http://image.writeclouds.com/Images/News/20200327/47050315_morg_newyork_294.jpg", "http://www.samanyoluhaber.com/static/images/icon-google.png", "http://d.shaber1.com/i.php?t=h&id=1343039", "http://www.samanyoluhaber.com/static/images/manset-lazy.png"], "movies": [], "text": "Saadet Partisi Genel Ba\u015fkan\u0131 Temel Karamollao\u011flu, partisinin sosyal medya hesaplar\u0131 \u00fczerinden infaz d\u00fczenlemesine ili\u015fkin yapt\u0131\u011f\u0131 a\u00e7\u0131klamada, \"af\" d\u00fczenlemelerinin d\u00f6nem d\u00f6nem toplumsal bir ihtiya\u00e7 olarak kendisini g\u00f6sterebildi\u011fini belirtti.\n\n\n\n\n\n\n\n213 bin kapasiteli cezaevlerinde 292 bin ki\u015finin kald\u0131\u011f\u0131na dikkati \u00e7eken Karamollao\u011flu, burada nihai amac\u0131n cezaevlerindeki dolulu\u011fun azalt\u0131lmas\u0131 de\u011fil toplumsal bir talebin, adalet ve vicdan zemininde giderilmesi olmas\u0131 gerekti\u011fini vurgulad\u0131.\n\n\n\n\n\n\"\u0130NFAZ \u0130ND\u0130R\u0130M\u0130 ANAYASANIN E\u015e\u0130TL\u0130K \u0130LKES\u0130NE AYKIRI OLMAMALI\"\n\n\n\n\n\n\u00c7al\u0131\u015fmalar \u00e7er\u00e7evesinde olu\u015fturduklar\u0131 d\u00fc\u015f\u00fcnce, tespit ve \u00f6nerilerin yer ald\u0131\u011f\u0131 rapora da de\u011finen Karamollao\u011flu, kamuoyuna yans\u0131yan \"ceza infaz d\u00fczenlemesinin\" mevcut haliyle toplumsal bar\u0131\u015f\u0131 tesis edecek bir anlay\u0131\u015ftan uzak oldu\u011funu iddia etti.\n\n\n\n\n\nKaramollao\u011flu, n\u00fcfus ile h\u00fck\u00fcml\u00fc say\u0131s\u0131 oransal olarak k\u0131yasland\u0131\u011f\u0131nda en k\u00f6t\u00fc tabloya sahip \u00fclkelerden birinin T\u00fcrkiye oldu\u011funa i\u015faret etti. Bu d\u00fczenlemelerin anayasan\u0131n e\u015fitlik ilkesine ayk\u0131r\u0131 olmayacak \u015fekilde yap\u0131lmas\u0131 gerekti\u011fini belirten Karamollao\u011flu, \"E\u015fitlik ve adalet duygusunu zedeleyecek bir d\u00fczenleme, Anayasa Mahkemesi'nden d\u00f6necektir\" de\u011ferlendirmesinde bulundu.\n\n\n\n\n\n\"ESAS OLAN H\u00dcK\u00dcML\u00dcYE TOPLUMA KAZANDIRMAKTIR\"\n\n\n\n\n\n\n\nAdalet mekanizmas\u0131ndaki en temel s\u0131k\u0131nt\u0131lardan birisinin su\u00e7 ve ceza aras\u0131ndaki orant\u0131s\u0131zl\u0131k ve uyumsuzluk oldu\u011funu ileri s\u00fcren Karamollao\u011flu, \"Hukuki d\u00fczenlemelerin yan\u0131 s\u0131ra psikolojik, sosyal ve toplumsal \u00f6nlemler da hayata ge\u00e7irilmelidir.\" dedi.\n\n\n\n\n\n\"Af, ceza indirimi, yarg\u0131 reformu gibi kapsaml\u0131 d\u00fczenlemelerin temelinde esas olan h\u00fck\u00fcml\u00fcy\u00fc topluma kazand\u0131rmakt\u0131r.\" diyen Karamollao\u011flu, \"Aksi takdirde getirilen af d\u00fczenlemelerinin su\u00e7 oranlar\u0131n\u0131n azalt\u0131lmas\u0131nda, topluma olumlu bir etkisi olmad\u0131\u011f\u0131 ge\u00e7mi\u015f af \u00f6rneklerinde g\u00f6r\u00fclm\u00fc\u015ft\u00fcr.\" di\u015fe konu\u015ftu.\n\n\n\n", "keywords": [], "meta_keywords": ["Saadet", "Partisi'nden", "infaz", "indirimi", "\u00e7\u0131k\u0131\u015f\u0131", "SAADET", "PART\u0130S\u0130'NDEN", "\u0130NFAZ", "\u0130ND\u0130R\u0130M\u0130", "\u00c7IKI\u015eI"], "tags": [], "authors": [], "publish_date": "Fri Mar 27 17:39:54 2020", "summary": "", "article_html": "", "meta_description": "SAADET PART\u0130S\u0130'NDEN \u0130NFAZ \u0130ND\u0130R\u0130M\u0130 \u00c7IKI\u015eI. Saadet Partisi Genel Ba\u015fkan\u0131 Karamollao\u011flu, ceza infaz indirimi ile ilgili \u00f6nerilerini payla\u015ft\u0131. Karamollao\u011flu,", "meta_lang": "tr", "meta_favicon": "/favicon.ico", "meta_data": {"fb": {"pages": 212490682124438, "app_id": 183808045154838}, "keywords": "Saadet, Partisi'nden, infaz, indirimi, \u00e7\u0131k\u0131\u015f\u0131, SAADET, PART\u0130S\u0130'NDEN, \u0130NFAZ, \u0130ND\u0130R\u0130M\u0130, \u00c7IKI\u015eI", "description": "SAADET PART\u0130S\u0130'NDEN \u0130NFAZ \u0130ND\u0130R\u0130M\u0130 \u00c7IKI\u015eI. Saadet Partisi Genel Ba\u015fkan\u0131 Karamollao\u011flu, ceza infaz indirimi ile ilgili \u00f6nerilerini payla\u015ft\u0131. Karamollao\u011flu,", "robots": "NOODP", "Rating": "General", "thumbnail_height": 87, "thumbnail_width": 125, "DC.date.issued": "2020-03-27T17:39:54+02:00", "og": {"site_name": "samanyoluhaber.com", "title": "Saadet Partisi'nden infaz indirimi \u00e7\u0131k\u0131\u015f\u0131", "description": "Saadet Partisi Genel Ba\u015fkan\u0131 Karamollao\u011flu, ceza infaz indirimi ile ilgili \u00f6nerilerini payla\u015ft\u0131. Karamollao\u011flu,", "image": "http://image.writeclouds.com/Images/News/20191029/2308332_temel.jpg", "url": "http://www.samanyoluhaber.com/saadet-partisinden-ceza-infaz-indirimi-cikisi-adaleti-zedeleyecek-haberi/1343039/", "type": "article", "article": {"published_time": "2020-03-27T17:39:54Z", "tag": "Saadet, Partisi'nden, infaz, indirimi, \u00e7\u0131k\u0131\u015f\u0131, Saadet, Partisi, Genel, Ba\u015fkan\u0131, Karamollao\u011flu,, ceza, infaz, indirimi, ile, ilgili, \u00f6nerilerini, payla\u015ft\u0131., Karamollao\u011flu,,", "section": "News", "author": "Samanyolu Haber"}, "locale": "tr_TR"}, "twitter": {"card": "summary_large_image", "site": "s_habercom", "title": "Saadet Partisi'nden infaz indirimi \u00e7\u0131k\u0131\u015f\u0131", "description": "SAADET PART\u0130S\u0130'NDEN \u0130NFAZ \u0130ND\u0130R\u0130M\u0130 \u00c7IKI\u015eI. Saadet Partisi Genel Ba\u015fkan\u0131 Karamollao\u011flu, ceza infaz indirimi ile ilgili \u00f6nerilerini payla\u015ft\u0131. Karamollao\u011flu,", "image": "http://image.writeclouds.com/Images/News/20191029/2308332_temel.jpg"}}, "canonical_link": "http://www.samanyoluhaber.com/saadet-partisinden-ceza-infaz-indirimi-cikisi-adaleti-zedeleyecek-haberi/1343039/"}