{"source_url": "https://www.turkiyegazetesi.com.tr", "url": "https://www.turkiyegazetesi.com.tr/ekonomi/676796.aspx", "title": "GSM aboneleri ma\u011fdur ediliyor", "top_image": "https://icdn.turkiyegazetesi.com.tr/images/haberler/2020_01/buyuk/gsm-aboneleri-magdur-ediliyor-1579740766.jpg", "meta_img": "https://icdn.turkiyegazetesi.com.tr/images/haberler/2020_01/buyuk/gsm-aboneleri-magdur-ediliyor-1579740766.jpg", "images": ["http://img2.cdn.turkiyegazetesi.com.tr/images/videolar/2020_01/deprem-balikesir-de-kameralara-boyle-yansidi-1579729581.jpg", "https://d5nxst8fruw4z.cloudfront.net/atrk.gif?account=brRyo1IWx810Y8", "https://icdn.turkiyegazetesi.com.tr/Templates/v1/images/twitter_share.png", "http://img2.cdn.turkiyegazetesi.com.tr/images/videolar/2020_01/batarya-patladi-cep-telefonu-tamircisi-olumden-dondu-1579724771.jpg", "http://img2.cdn.turkiyegazetesi.com.tr/images/videolar/2020_01/manisa-daki-deprem-panige-neden-oldu-1579724539.jpg", "https://icdn.turkiyegazetesi.com.tr/images/albumler/2020_01/orta/star-tv-o-dizinin-fisini-cekti-bir-dizi-daha-bitiyor-1579713320.jpg", "https://icdn.turkiyegazetesi.com.tr/Templates/v1/images/logo.png", "https://icdn.turkiyegazetesi.com.tr/images/adidm/add-xl.png", "https://icdn.turkiyegazetesi.com.tr/Templates/v1/images/facebook_share.png", "https://icdn.turkiyegazetesi.com.tr/Templates/v1/images/yorum.png", "https://icdn.turkiyegazetesi.com.tr/Templates/v1/images/genel/Dijital_Varliklar_Mavi.png", "https://b.scorecardresearch.com/p?c1=2&c2=19343104&cv=2.0&cj=1", "https://icdn.turkiyegazetesi.com.tr/Templates/v1/images/genel/t-icon.png", "https://icdn.turkiyegazetesi.com.tr/images/haberler/2020_01/buyuk/gsm-aboneleri-magdur-ediliyor-1579740766.jpg", "https://icdn.turkiyegazetesi.com.tr/images/albumler/2020_01/orta/acil-kodu-ile-yayinlandi-41-bin-isci-alinacak-1579710886.jpg", "https://icdn.turkiyegazetesi.com.tr/images/albumler/2020_01/orta/son-sozu-olum-oldu-ailesi-ortada-kaldi-1579714505.jpg"], "movies": [], "text": "T\u00fcrkiye Gazetesi\n\nT\u00fcrkiye Gazetesi\n\nT\u00fcketici ve \u00c7evre Haklar\u0131 Federasyonu (T\u00dc\u00c7EDEF) Ba\u015fkan\u0131 Osman \u0130lhan \u201cT\u00fcketiciler abone merkezinde neye imza att\u0131\u011f\u0131n\u0131 g\u00f6rmeli, s\u00f6zle\u015fmenin bir n\u00fcshas\u0131n\u0131 almal\u0131\u201d dedi. T\u00fcketicilerin abonelik taahh\u00fctleri bulunmas\u0131na ra\u011fmen daha indirimli, daha uygun paketler i\u00e7in t\u00fcketicinin yeni aboneli\u011fe ikna edildi\u011fini anlatan \u0130lhan \u201cYeni aboneliklerde bir \u00f6nceki abonelik sonland\u0131r\u0131l\u0131yor. Yeni abone yapan \u015firket, \u00f6ncekindeki taahh\u00fct bedelini \u00f6deyece\u011fini s\u00f6yl\u00fcyor ama \u00f6demiyor. 3-4 ay sonra o bedele icra geldi\u011finde \u00f6\u011freniyor t\u00fcketici. Bunun \u00fczerine avukat, mahkeme ve icra masraflar\u0131yla b\u00fcy\u00fck bedeller \u00f6deniyor\u201d diye konu\u015ftu.\n\nT\u00fcketicilerin ayr\u0131ca \u201cSiz faturalar\u0131n\u0131z\u0131 d\u00fczenli \u00f6d\u00fcyorsunuz, kredi size \u00e7\u0131kt\u0131, \u00fccretsiz telefon veriliyor\u201d diyerek kand\u0131r\u0131ld\u0131\u011f\u0131n\u0131 ifade eden Osman \u0130lhan \u201cT\u00fcketicilere yeni telefon, kulakl\u0131k, oyun aleti satarak faturas\u0131na yans\u0131t\u0131yor. Bunu bilmeden imzalayan t\u00fcketici de ma\u011fdur oluyor. 40 liraya abone oldu\u011funu zannediyor ama 80 lira \u00f6d\u00fcyor. Ara\u015ft\u0131rd\u0131\u011f\u0131m\u0131zda \u2018o \u00e7al\u0131\u015fan g\u00f6revini k\u00f6t\u00fcye kullanm\u0131\u015f, i\u015ften att\u0131k\u2019 diyerek sorumluluktan ka\u00e7\u0131yorlar. GSM operat\u00f6rleri bayilerini s\u0131k s\u0131k denetlemeli. T\u00fcketiciye bu t\u00fcr aboneliklerde 3 ay cayma hakk\u0131 getirilmeli\u201d ifadesini kulland\u0131.", "keywords": [], "meta_keywords": ["gsm", "operat\u00f6r", "haberler"], "tags": [], "authors": [], "publish_date": null, "summary": "", "article_html": "", "meta_description": "T\u00fcketiciler daha ucuz telefon ve internet aboneli\u011fi yapt\u0131rmak isterken ma\u011fdur oluyor.", "meta_lang": "tr", "meta_favicon": "https://icdn.turkiyegazetesi.com.tr/Templates/v1/images/favicon.ico", "meta_data": {"language": "Turkish", "apple-itunes-app": "app-id=469821641", "yandex-verification": "43503681e1015f97", "description": "T\u00fcketiciler daha ucuz telefon ve internet aboneli\u011fi yapt\u0131rmak isterken ma\u011fdur oluyor.", "keywords": "gsm, operat\u00f6r, haberler", "twitter": {"card": "summary_large_image", "site": "@turkiyegazetesi", "creator": "@turkiyegazetesi", "title": "GSM aboneleri ma\u011fdur ediliyor", "description": "", "image": "https://icdn.turkiyegazetesi.com.tr/images/haberler/2020_01/buyuk/gsm-aboneleri-magdur-ediliyor-1579740766.jpg", "url": "https://www.turkiyegazetesi.com.tr/ekonomi/676796.aspx"}, "og": {"type": "Article", "title": "GSM aboneleri ma\u011fdur ediliyor", "url": "https://www.turkiyegazetesi.com.tr/ekonomi/676796.aspx", "locale": "tr_TR", "site_name": "turkiyegazetesi.com.tr", "description": "", "image": "https://icdn.turkiyegazetesi.com.tr/images/haberler/2020_01/buyuk/gsm-aboneleri-magdur-ediliyor-1579740766.jpg"}, "fb": {"app_id": 966242223397117}, "Rating": "General"}, "canonical_link": "https://www.turkiyegazetesi.com.tr/ekonomi/676796.aspx"}