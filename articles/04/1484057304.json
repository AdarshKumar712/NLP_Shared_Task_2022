{"source_url": "https://dziennikzachodni.pl", "url": "https://dziennikzachodni.pl/pozar-kamienicy-w-bytomiu-w-sylwestra-przez-fajerwerki-splonelo-mieszkanie-jest-wylaczone-z-uzytkowania/ar/c1-14689243", "title": "Po\u017car kamienicy w Bytomiu w Sylwestra. Przez fajerwerki sp\u0142on\u0119\u0142o mieszkanie. Jest wy\u0142\u0105czone z u\u017cytkowania", "top_image": "https://d-art.ppstatic.pl/kadry/k/r/1/0e/29/5e0cbe836d1ee_o_original.jpg", "meta_img": "https://d-art.ppstatic.pl/kadry/k/r/1/0e/29/5e0cbe836d1ee_o_original.jpg", "images": ["data:image/png;base64,iVBORw0KGgoAAAANSUhEUgAAAAEAAAABAQMAAAAl21bKAAAAA1BMVEUAAACnej3aAAAAAXRSTlMAQObYZgAAAApJREFUCNdjYAAAAAIAAeIhvDMAAAAASUVORK5CYII=", "https://d-pa.ppstatic.pl/frames/pa-def/b4/6a/1_508663287_small.jpg", "https://d-pa.ppstatic.pl/frames/pa-def/8f/16/il20210118_633242193_small.jpg", "https://d-pa.ppstatic.pl/frames/pa-def/b4/6a/1_510157481_small.jpg", "https://d-art.ppstatic.pl/kadry/k/r/1/0e/29/5e0cbe836d1ee_o_original.jpg"], "movies": [], "text": "Po\u017car w Bytomiu by\u0142 niezwykle dramatycznym prze\u017cyciem dla wielu rodzin. W sylwestrow\u0105 noc w Bytomiu zapali\u0142 si\u0119 dach kamienicy przy ulicy Mickiewicza. Ewakuowano \u0142\u0105cznie 13 os\u00f3b, w tym dw\u00f3jk\u0119 dzieci. Nikomu nic si\u0119 nie sta\u0142o, ale z powodu zniszcze\u0144, jedno mieszkanie zosta\u0142o wy\u0142\u0105czone z u\u017cytkowania. Prawdopodobnie dach kamienicy zapali\u0142 si\u0119 z powodu wybuch\u00f3w fajerwerk\u00f3w.\n\nPo\u017car kamienicy w Bytomiu To nie by\u0142 szcz\u0119\u015bliwy pocz\u0105tek Nowego Roku dla mieszka\u0144c\u00f3w jednej z bytomskiej kamienic. W sylwestrow\u0105 noc, o godzinie 00.30, bytomscy stra\u017cacy otrzymali zg\u0142oszenie o po\u017carze w budynku wielorodzinnym przy ulicy Mickiewicza. Gdy dotarli na miejscu, to policjanci prowadzili ju\u017c ewakuacj\u0119 lokator\u00f3w z kamienicy. Okaza\u0142o si\u0119, \u017ce zapali\u0142 si\u0119 dach kamienicy na rogu ulic Grottgera i Mickiewicza.\n\nPrawdopodobnie ogie\u0144 wybuch\u0142 przez odpalon\u0105 w stron\u0119 kamienicy petard\u0119.\n\nNie przegapcie Po\u017car w Bytomiu spowodowa\u0142y fajerwerki? S\u0105 \u015bwiadkowie\n\n- Wsp\u00f3lnie z policjantami ewakuowali\u015bmy 13 lokator\u00f3w budynku - wyja\u015bnia m\u0142odszy ogniomistrz Wojciech Krawczyk, rzecznik prasowy Komendy Miejskiej PSP w Bytomiu.\n\n- Jednocze\u015bnie nasze dzia\u0142ania polega\u0142y na zabezpieczeniu miejsca zdarzenia i gaszeniu po\u017caru przy u\u017cyciu czterech pr\u0105d\u00f3w wody. Bronili\u015bmy te\u017c przy u\u017cyciu wody pozosta\u0142\u0105 cze\u015b\u0107 dachu, kt\u00f3ra nie zosta\u0142a obj\u0119ta po\u017carem. Po jego ugaszeniu musieli\u015bmy te\u017c przeprowadzi\u0107 czynno\u015bci rozbi\u00f3rkowe cz\u0119\u015bci dachu, w zwi\u0105zku z tym, \u017ce cze\u015b\u0107 dachu uleg\u0142a nadpaleniu - rzecznik prasowy Komendy Miejskiej PSP w Bytomiu.\n\nNast\u0119pnie stra\u017cacy przeprowadzili pomiary i sprawdzili pogorzelisko. Na szcz\u0119\u015bcie nie by\u0142o ju\u017c zagro\u017cenia. Stra\u017cacy zako\u0144czyli dzia\u0142ania o godzinie 7.44. Wzi\u0119\u0142o w nich udzia\u0142 15 zast\u0119p\u00f3w PSP i OSP. Jak jest przyczyna tego po\u017caru? Najprawdopodobniej ogie\u0144 wybuch\u0142 z powodu odpalenia w stron\u0119 kamienicy fajerwerk\u00f3w. Na to wskazuje relacja \u015bwiadk\u00f3w i wst\u0119pne ogl\u0119dziny miejsca. Rzeczywista przyczyna zdarzenia b\u0119dzie znana po zbadaniu sprawy przez bieg\u0142ego w zakresie po\u017carnictwa i wydaniu opinii.\n\nW zwi\u0105zku z po\u017carem kamienicy nie by\u0142o \u017cadnych rannych. Jednak jeden z przechodni\u00f3w, widz\u0105c po\u017car, zas\u0142ab\u0142. Zosta\u0142a mu udzielona pomoc medyczna przez ratownik\u00f3w medycznych, kt\u00f3rzy byli na miejscu.", "keywords": [], "meta_keywords": [""], "tags": ["Plac Ko\u015bciuszki Bytom", "bytom", "tlenek wegla w mieszkaniu kalety", "przedszkole katowicka jaworzno po\u017car", "nasz nowy dom podlaskie", "bytom po\u017car", "po\u017car kamienicy Bytom Sylwester 2019", "tlenek wegla", "po\u017car w sylwestra", "wybuch gazu", "zw\u0142oki wodzis\u0142aw", "stra\u017c po\u017carna wodzis\u0142aw", "Antonin", "sylwester po\u017car", "czad", "Bytom", "przedszkole jaworzno po\u017car", "plac ko\u015bciuszki zdj\u0119cia", "bytom plac ko\u015bciuszki", "miasto", "bytom plac ko\u015bciuszki zdj\u0119cia", "po\u017car kamienicy w Bytomiu", "po\u017car w Bytomiu", "polsat", "tlenek wegla w mieszkaniu", "wybuch gazy w bytomiu", "Po\u017car Antonin", "osiedle 1 maja wodzis\u0142aw", "Nasz nowy dom", "po\u017car przedszkola w jaworznie", "po\u017car domu", "Katarzyna Dowbor"], "authors": ["Olga Krzy\u017cyk"], "publish_date": "Wed Jan  1 16:48:54 2020", "summary": "", "article_html": "", "meta_description": "Po\u017car w Bytomiu by\u0142 niezwykle dramatycznym prze\u017cyciem dla wielu rodzin. W sylwestrow\u0105 noc w Bytomiu zapali\u0142 si\u0119 dach kamienicy przy ulicy Mickiewicza. Ewakuowano \u0142\u0105cznie 13 os\u00f3b, w tym dw\u00f3jk\u0119 dzieci. Nikomu nic si\u0119 nie sta\u0142o, ale z powodu zniszcze\u0144, jedno mieszkanie zosta\u0142o wy\u0142\u0105czone z u\u017cytkowania. Prawdopodobnie dach kamienicy zapali\u0142 si\u0119 z powodu wybuch\u00f3w fajerwerk\u00f3w.", "meta_lang": "pl", "meta_favicon": "https://s-nsk.ppstatic.pl/assets/nsk/v1.89.18/images/_sites/favicon/png/180/dziennikzachodni.png", "meta_data": {"viewport": "width=device-width, initial-scale=1.0", "google-site-verification": "WcL3xqX8SIWy2nLyCBjViAbQOyDm0EDhn6HBSGWEHv0", "site.name": "Dziennik Zachodni", "fb": {"pages": 111380682237681}, "description": "Po\u017car w Bytomiu by\u0142 niezwykle dramatycznym prze\u017cyciem dla wielu rodzin. W sylwestrow\u0105 noc w Bytomiu zapali\u0142 si\u0119 dach kamienicy przy ulicy Mickiewicza. Ewakuowano \u0142\u0105cznie 13 os\u00f3b, w tym dw\u00f3jk\u0119 dzieci. Nikomu nic si\u0119 nie sta\u0142o, ale z powodu zniszcze\u0144, jedno mieszkanie zosta\u0142o wy\u0142\u0105czone z u\u017cytkowania. Prawdopodobnie dach kamienicy zapali\u0142 si\u0119 z powodu wybuch\u00f3w fajerwerk\u00f3w.", "robots": "max-snippet:-1, max-image-preview:large, max-video-preview:-1", "thumbnail": "https://d-art.ppstatic.pl/kadry/k/r/1/0e/29/5e0cbe836d1ee_o_small.jpg", "og": {"title": "Po\u017car kamienicy w Bytomiu w Sylwestra. Przez fajerwerki sp\u0142on\u0119\u0142o mieszkanie. Jest wy\u0142\u0105czone z u\u017cytkowania", "description": "&nbsp;", "type": "article", "locale": "pl_PL", "site_name": "Dziennik Zachodni", "image": {"identifier": "https://d-art.ppstatic.pl/kadry/k/r/1/0e/29/5e0cbe836d1ee_o_original.jpg", "height": 720, "width": 1280, "type": "image/jpeg"}, "url": "https://dziennikzachodni.pl/pozar-kamienicy-w-bytomiu-w-sylwestra-przez-fajerwerki-splonelo-mieszkanie-jest-wylaczone-z-uzytkowania/ar/c1-14689243"}, "twitter": {"description": "&nbsp;", "card": "summary_large_image", "title": "Po\u017car kamienicy w Bytomiu w Sylwestra. Przez fajerwerki sp\u0142on\u0119\u0142o mieszkanie. Jest wy\u0142\u0105czone z u\u017cytkowania", "image": "https://d-art.ppstatic.pl/kadry/k/r/1/0e/29/5e0cbe836d1ee_o_full.jpg"}, "article": {"published_time": "2020-01-01T16:48:54.000000+01:00", "modified_time": "2020-01-01T16:53:17.000000+01:00", "publisher": "https://www.facebook.com/dziennikzachodni/", "author": "Olga Krzy\u017cyk", "tag": "sylwester po\u017car"}, "msapplication-TileColor": "#265aff", "theme-color": "#265aff"}, "canonical_link": "https://dziennikzachodni.pl/pozar-kamienicy-w-bytomiu-w-sylwestra-przez-fajerwerki-splonelo-mieszkanie-jest-wylaczone-z-uzytkowania/ar/c1-14689243"}