{"source_url": "https://www.polsatnews.pl", "url": "https://www.polsatnews.pl/wiadomosc/2020-05-04/ponad-14-tys-zakazonych-koronawirusem-w-polsce-kolejne-ofiary/", "title": "Ponad 14 tys. zaka\u017conych koronawirusem w Polsce. Kolejne ofiary", "top_image": "https://r.dcs.redcdn.pl/http/o2/redefine/cp/k7/k7a6j5gz6dqx3uzkb7vvq5qii5y7squ9.jpg", "meta_img": "https://r.dcs.redcdn.pl/http/o2/redefine/cp/k7/k7a6j5gz6dqx3uzkb7vvq5qii5y7squ9.jpg", "images": ["https://r.dcs.redcdn.pl/http/o2/redefine/cp/n3/n3ch1824hxp3t9b2yba3u62xze255i6b.jpg", "https://r.dcs.redcdn.pl/http/o2/redefine/cp/k7/k7a6j5gz6dqx3uzkb7vvq5qii5y7squ9.jpg", "https://r.dcs.redcdn.pl/http/o2/redefine/cp/99/997v5ujuurwwb1rtqyxsspizg4p2y7wr.jpg", "https://s.redefine.pl/file/o2/redefine/cp/pv/pvsfjursceabstyzz9hxnco1uxfsdryi.png", "https://www.facebook.com/tr?id=1446441159008237&ev=PageView&noscript=1", "https://www.polsatnews.pl/templates/pnews2018/build/gfx/logo.svg"], "movies": [], "text": "\"Mamy 69 nowych i potwierdzonych przypadk\u00f3w zaka\u017cenia #koronawirus\" - poinformowa\u0142o w poniedzia\u0142ek po po\u0142udniu ministerstwo zdrowia. Liczba zaka\u017conych w Polsce przekroczy\u0142a 14 tys. Nie \u017cyje 15 kolejnych os\u00f3b. W sumie w Polsce z powodu koronawirusa zmar\u0142o 698 pacjent\u00f3w.\n\n\"Mamy 69 nowych i potwierdzonych przypadk\u00f3w zaka\u017cenia #koronawirus z wojew\u00f3dztw: \u015bl\u0105skiego (19), \u0142\u00f3dzkiego (19), mazowieckiego (12), podkarpackiego (7), opolskiego (6), dolno\u015bl\u0105skiego (3), ma\u0142opolskiego (2) i zachodniopomorskiego (1)\" - poda\u0142 resort.\n\nMamy 69 nowych i potwierdzonych przypadk\u00f3w zaka\u017cenia #koronawirus z wojew\u00f3dztw: \u015bl\u0105skiego (19), \u0142\u00f3dzkiego (19), mazowieckiego (12), podkarpackiego (7), opolskiego (6), dolno\u015bl\u0105skiego (3), ma\u0142opolskiego (2) i zachodniopomorskiego (1). \u2014 Ministerstwo Zdrowia (@MZ_GOV_PL) May 4, 2020\n\n\"Z przykro\u015bci\u0105 informujemy o \u015bmierci 15 os\u00f3b zaka\u017conych koronawirusem (wiek-p\u0142e\u0107, miejsce zgonu): 65-M Pozna\u0144, 70-M Gliwice, 53-M Wroc\u0142aw, 86-M, 44 -M Koszalin, 76-K, 77-M Szczecin, 71-M Tychy, 73-M Radom, 59-M, 88-K, 67-M Warszawa, 87-K Kalisz, 87-K Gda\u0144sk, 79-M K\u0119dzierzyn Ko\u017ale\" - poinformowano. Jak dodano, \"Wi\u0119kszo\u015b\u0107 os\u00f3b mia\u0142a choroby wsp\u00f3\u0142istniej\u0105ce. Liczba zaka\u017conych koronawirusem: 14 006/698 (wszystkie pozytywne przypadki/w tym osoby zmar\u0142e)\".\n\nZ przykro\u015bci\u0105 informujemy o \u015bmierci 15 os\u00f3b zaka\u017conych koronawirusem (wiek-p\u0142e\u0107, miejsce zgonu): 65-M Pozna\u0144, 70-M Gliwice, 53-M Wroc\u0142aw, 86-M, 44 -M Koszalin, 76-K, 77-M Szczecin, 71-M Tychy, 73-M Radom, 59-M, 88-K, 67-M Warszawa, 87-K Kalisz, 87-K Gda\u0144sk, 79-M K\u0119dzierzyn Ko\u017ale. \u2014 Ministerstwo Zdrowia (@MZ_GOV_PL) May 4, 2020\n\nWi\u0119kszo\u015b\u0107 os\u00f3b mia\u0142a choroby wsp\u00f3\u0142istniej\u0105ce.\n\n\n\nLiczba zaka\u017conych koronawirusem: 14 006/698 (wszystkie pozytywne przypadki/w tym osoby zmar\u0142e). \u2014 Ministerstwo Zdrowia (@MZ_GOV_PL) May 4, 2020\n\nWcze\u015bniej w poniedzia\u0142ek ministerstwo poinformowa\u0142o o 244 nowych zaka\u017ceniach i pi\u0119ciu kolejnych ofiarach. W poniedzia\u0142ek rano podano tak\u017ce informacj\u0119 o tym, \u017ce wyzdrowia\u0142o ju\u017c 4095 pacjent\u00f3w.\n\nLuzowanie obostrze\u0144\n\nW poniedzia\u0142ek rozpocz\u0105\u0142 si\u0119 kolejny etap znoszenia ogranicze\u0144 zwi\u0105zanych z epidemia koronawirusa w Polsce. Otwarte zostan\u0105 m.in. galerie i centra handlowe. Do pracy wracaj\u0105 tak\u017ce fizjoterapeuci, kt\u00f3rych gabinety zostan\u0105 otwarte. Otwarte zostan\u0105 tak\u017ce biblioteki.\n\nZOBACZ: Epidemia to te\u017c kryzys zaufania. Szczeg\u00f3lnie uderzy w gospodark\u0119\n\nRz\u0105d zezwoli\u0142 tak\u017ce na to, aby hotele zacz\u0119\u0142y przyjmowa\u0107 go\u015bci. Jednak na razie nie b\u0119d\u0105 one mog\u0142y otworzy\u0107 dla klient\u00f3w restauracji.\n\nNadal jednak obowi\u0105zuj\u0105 podstawowe zasady bezpiecze\u0144stwa zwi\u0105zane z epidemi\u0105.\n\nNarodowa kwarantanna\n\nW Polsce pierwszy przypadek potwierdzono 4 marca. Od 21 marca obowi\u0105zuje stan epidemii. Wprowadzono wtedy wiele restrykcji zwi\u0105zanych z funkcjonowaniem instytucji, plac\u00f3wek, przekraczaniem granic. Od 16 kwietnia obowi\u0105zkowe sta\u0142o si\u0119 r\u00f3wnie\u017c zas\u0142anianie twarzy - nosa i ust - w przestrzeni publicznej.\n\nZOBACZ: 38-latka zaka\u017cona koronawirusem posz\u0142a na zakupy. Zosta\u0142a aresztowana\n\nW Polsce trwa ju\u017c jednak \u0142agodzenie obostrze\u0144. S\u0142u\u017cby epidemiologiczne twierdz\u0105, \u017ce uda\u0142o si\u0119 zatrzyma\u0107 transmisje poziom\u0105 koronawirrusa. Dlatego rz\u0105d od 20 kwietnia z\u0142agodzi\u0142 w Polsce obostrzenia. Zwi\u0119kszono m.in liczb\u0119 os\u00f3b, kt\u00f3re mog\u0105 przebywa\u0107 w sklepach. Umo\u017cliwiono tak\u017ce przemieszczanie si\u0119 w celach rekreacyjnych.\n\nWIDEO - Jeszcze tydzie\u0144 temu tu by\u0142a pasieka. Teraz s\u0105 tylko martwe pszczo\u0142y Twoja przegl\u0105darka nie wspiera odtwarzacza wideo...\n\nprz/ polsatnews.pl", "keywords": [], "meta_keywords": [""], "tags": ["KORONAWIRUS"], "authors": ["Polsat News", "Prz"], "publish_date": "Mon May  4 00:00:00 2020", "summary": "", "article_html": "", "meta_description": "\"Mamy 69 nowych i potwierdzonych przypadk\u00f3w zaka\u017cenia #koronawirus\" - poinformowa\u0142o w poniedzia\u0142ek po po\u0142udniu ministerstwo zdrowia. Liczba zaka\u017conych w Polsce przekroczy\u0142a 14 tys. Nie \u017cyje 15 kolejnych os\u00f3b. W sumie w Polsce z powodu koronawirusa zmar\u0142o 698 pacjent\u00f3w.", "meta_lang": "pl", "meta_favicon": "/apple-touch-icon.png", "meta_data": {"viewport": "width=device-width, initial-scale=1.0", "description": "\"Mamy 69 nowych i potwierdzonych przypadk\u00f3w zaka\u017cenia #koronawirus\" - poinformowa\u0142o w poniedzia\u0142ek po po\u0142udniu ministerstwo zdrowia. Liczba zaka\u017conych w Polsce przekroczy\u0142a 14 tys. Nie \u017cyje 15 kolejnych os\u00f3b. W sumie w Polsce z powodu koronawirusa zmar\u0142o 698 pacjent\u00f3w.", "author": "Polsat News", "fb": {"app_id": 855521087830753, "pages": 1603348113249747}, "og": {"site_name": "polsatnews.pl", "type": "article", "locale": "pl_PL", "url": "https://www.polsatnews.pl/wiadomosc/2020-05-04/ponad-14-tys-zakazonych-koronawirusem-w-polsce-kolejne-ofiary/", "title": "Ponad 14 tys. zaka\u017conych koronawirusem w Polsce. Kolejne ofiary - Polsat News", "description": "\"Mamy 69 nowych i potwierdzonych przypadk\u00f3w zaka\u017cenia #koronawirus\" - poinformowa\u0142o w poniedzia\u0142ek po po\u0142udniu ministerstwo zdrowia. Liczba zaka\u017conych w Polsce przekroczy\u0142a 14 tys. Nie \u017cyje 15 kolejnych os\u00f3b. W sumie w Polsce z powodu koronawirusa zmar\u0142o 698 pacjent\u00f3w.", "image": "https://r.dcs.redcdn.pl/http/o2/redefine/cp/k7/k7a6j5gz6dqx3uzkb7vvq5qii5y7squ9.jpg"}, "article": {"author": "https://www.facebook.com/polsatnewspl", "publisher": "https://www.facebook.com/polsatnewspl"}, "twitter": {"card": "summary_large_image", "site": "@PolsatNewsPL"}, "apple-mobile-web-app-title": "Polsat News", "application-name": "Polsat News", "msapplication-TileColor": "#fafafa", "msapplication-TileImage": "/mstile-144x144.png", "theme-color": "#ffffff", "msvalidate.01": "379D6323AB79E8AE1F90DF2B33F75B0C"}, "canonical_link": "https://www.polsatnews.pl/wiadomosc/2020-05-04/ponad-14-tys-zakazonych-koronawirusem-w-polsce-kolejne-ofiary/"}