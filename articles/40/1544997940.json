{"source_url": "https://pl.sputniknews.com", "url": "https://pl.sputniknews.com/polska/2020031112069744-polska-moze-wydac-miliard-euro-na-walke-z-koronawirusem-sputnik/", "title": "Polska mo\u017ce wyda\u0107 miliard euro na walk\u0119 z koronawirusem", "top_image": "https://cdnpl2.img.sputniknews.com/images/886/56/8865639.jpg", "meta_img": "https://cdnpl2.img.sputniknews.com/images/886/56/8865639.jpg", "images": ["https://mc.yandex.ru/watch/28683981", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "https://cdnpl1.img.sputniknews.com/i/avatar-default.png", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdnpl1.img.sputniknews.com/img/886/55/8865591_0:272:4272:2583_1000x541_80_0_0_cf2b6b56d2f83be60d7449f989a08324.jpg", "https://pl.sputniknews.com/services/counter/?project=&obj_id=12069744&obj_type=article&action_type=&ts=1584030594", "https://mc.yandex.ru/watch/26863203", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='705'%20height='375'%3E%3C/svg%3E", "https://cdnpl2.img.sputniknews.com/images/886/56/8865639.jpg"], "movies": [], "text": "Polska b\u0119dzie mog\u0142a wyda\u0107 oko\u0142o miliarda euro z bud\u017cetu unijnego na walk\u0119 z koronawirusem. To wst\u0119pne szacunki polskiego rz\u0105du, informuje Polskie Radio.\n\nJak ustali\u0142a korespondentka Polskiego Radia w Brukseli, Polska b\u0119dzie mog\u0142a wyda\u0107 oko\u0142o miliarda euro z unijnego bud\u017cetu na walk\u0119 z koronawirusem. Pieni\u0105dze maj\u0105 pochodzi\u0107 ze specjalnie utworzonego funduszu do walki z epidemi\u0105.\n\nUnijne w\u0142adze postanowi\u0142y, \u017ce niewykorzystane zaliczki na realizacj\u0119 projekt\u00f3w unijnych nie b\u0119d\u0105 oddawane przez poszczeg\u00f3lne pa\u0144stwa do wsp\u00f3lnej kasy, a zostan\u0105 przekazane na walk\u0119 z koronawirusem oraz na przeciwdzia\u0142anie skutkom epidemii. \u015arodki mog\u0105 by\u0107 przeznaczone na wsparcie systemu opieki zdrowotnej a tak\u017ce na pomoc przedsi\u0119biorstwom w walce z negatywnymi skutkami epidemii koronawirusa. Polska ma do rozliczenia w tym roku oko\u0142o miliarda euro.\n\nOk 1 mld euro z bud\u017cetu UE Polska b\u0119dzie mog\u0142a wyda\u0107 na walk\u0119 z koronawirusem. Wczoraj Komisja og\u0142osi\u0142a powstanie funduszu. Niewykorzystane zaliczki na realizacj\u0119 unijnych projekt\u00f3w pozostan\u0105 w pa\u0144stwach i nie musz\u0105 by\u0107 zwracane do wsp\u00f3lnej kasy @PR24_pl @polskieradiopl \u2014 Beata P\u0142omecka (@bplomecka) March 11, 2020\n\nPolska uruchamia rezerwy na walk\u0119 z koronawirusem\n\nPremier Mateusz Morawiecki poinformowa\u0142 dzi\u015b, \u017ce rz\u0105d uruchomi\u0142 ju\u017c 470 mln z\u0142 z rezerw na walk\u0119 z rozprzestrzenianiem si\u0119 koronawirusa.\n\nUruchomili\u015bmy ju\u017c blisko p\u00f3\u0142 miliarda z\u0142otych \u2013 470 mln z\u0142 \u015brodk\u00f3w z r\u00f3\u017cnych naszych rezerw, rezerwy bud\u017cetowe s\u0105 niezb\u0119dne po to, \u017ceby uruchamia\u0107 now\u0105 produkcj\u0119 \u2013 poinformowa\u0142 Morawiecki.\n\n\u201eUruchamiamy teraz produkcj\u0119 na przyk\u0142ad \u015brodk\u00f3w dezynfekcyjnych, ostatnia niesprzedana Polfa \u2013 Polfa Tarchomin ju\u017c produkuje \u015brodki dezynfekcyjne, uzgodni\u0142em z kierownictwem firmy Orlen, \u017ce ich mo\u017cliwo\u015bci produkcji \u015brodk\u00f3w dezynfekcyjnych zostaj\u0105 r\u00f3wnie\u017c aktywowane. Ich \u015brodki dezynfekcyjne s\u0105 w bardzo du\u017cych ilo\u015bciach dostarczane do instytucji publicznych\u201d \u2013 zaznaczy\u0142 premier.\n\nPod koniec grudnia chi\u0144skie w\u0142adze poinformowa\u0142y o epidemii zachorowa\u0144 na zapalenie p\u0142uc nieznanego pochodzenia w Wuhan w prowincji Hubei. Patogenem tej choroby jest nowy typ koronawirusa, kt\u00f3ry WHO 11 lutego nazwa\u0142a COVID-19. Zdaniem naukowc\u00f3w ludzie zarazili si\u0119 wirusem, jedz\u0105c mi\u0119so dzikich zwierz\u0105t.\n\nW Polsce ca\u0142kowita liczba zaka\u017conych wynosi na t\u0119 chwil\u0119 27 os\u00f3b.", "keywords": [], "meta_keywords": ["walka z koronawirusem"], "tags": ["koronawirus", "Polska", "Unia Europejska"], "authors": [], "publish_date": null, "summary": "", "article_html": "", "meta_description": "Polska b\u0119dzie mog\u0142a wyda\u0107 oko\u0142o miliarda euro z bud\u017cetu unijnego na walk\u0119 z koronawirusem. To wst\u0119pne szacunki polskiego rz\u0105du, informuje Polskie Radio.", "meta_lang": "pl", "meta_favicon": "https://cdnpl2.img.sputniknews.com/i/sputnik.png", "meta_data": {"description": "Polska b\u0119dzie mog\u0142a wyda\u0107 oko\u0142o miliarda euro z bud\u017cetu unijnego na walk\u0119 z koronawirusem. To wst\u0119pne szacunki polskiego rz\u0105du, informuje Polskie Radio.", "keywords": "walka z koronawirusem", "news_keywords": "walka z koronawirusem", "robots": "all", "format-detection": "telephone=no", "analytics": {"site_domain": "pl.sputniknews.com", "article_id": 12069744, "p_ts": 1583938860, "rubric": "polska", "tags": "walka z koronawirusem"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://pl.sputniknews.com/polska/2020031112069744-polska-moze-wydac-miliard-euro-na-walke-z-koronawirusem-sputnik/", "title": "Polska mo\u017ce wyda\u0107 miliard euro na walk\u0119 z koronawirusem", "description": "Polska b\u0119dzie mog\u0142a wyda\u0107 oko\u0142o miliarda euro z bud\u017cetu unijnego na walk\u0119 z koronawirusem. To wst\u0119pne szacunki polskiego rz\u0105du, informuje Polskie Radio.", "image": "https://pl.sputniknews.com/sharing_snippet/12069744.png?1583938860"}, "fb": {"app_id": 102846830059534, "pages": 998778393644558}, "apple-itunes-app": "app-id=969452947, app-argument=com.sputniknews://article?issuer_id=36&issuer_article_id=12069744", "google-play-app": "app-id=com.sputniknews.sputnik", "og": {"title": "Polska mo\u017ce wyda\u0107 miliard euro na walk\u0119 z koronawirusem", "url": "https://pl.sputniknews.com/polska/2020031112069744-polska-moze-wydac-miliard-euro-na-walke-z-koronawirusem-sputnik/", "type": "website", "description": "Polska b\u0119dzie mog\u0142a wyda\u0107 oko\u0142o miliarda euro z bud\u017cetu unijnego na walk\u0119 z koronawirusem. To wst\u0119pne szacunki polskiego rz\u0105du, informuje Polskie Radio.", "image": {"identifier": "https://cdnpl2.img.sputniknews.com/images/886/56/8865639.jpg", "width": 700, "height": 440}}, "lastmod": "2020-03-11T16:16:44Z", "pubdate": "2020-03-11T16:01:00Z", "url_type": "usual"}, "canonical_link": "https://pl.sputniknews.com/polska/2020031112069744-polska-moze-wydac-miliard-euro-na-walke-z-koronawirusem-sputnik/"}