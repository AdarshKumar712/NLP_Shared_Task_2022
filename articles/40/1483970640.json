{"source_url": "https://fakty.interia.pl", "url": "https://fakty.interia.pl/lubelskie/news-lubelskie-nowe-ognisko-ptasiej-grypy-wirus-bardzo-niebezpiec,nId,4238421", "title": "Lubelskie: Nowe ognisko ptasiej grypy. Wirus bardzo niebezpieczny", "top_image": "https://i.iplsc.com/-/0009PZQQ9HMPODPJ-C411.jpg", "meta_img": "https://i.iplsc.com/-/0009PZQQ9HMPODPJ-C411.jpg", "images": ["https://i.iplsc.com/rmf-fm/00073CCEGV5YJQ4C-C301.jpg", "https://fakty.interia.pl/p.gif", "https://i.iplsc.com/-/0009PZQQ9HMPODPJ-C411.jpg", "https://i.iplsc.com/ptasia-grypa-zdjecie-ilustracyjne/0009PZQQ9HMPODPJ-C122-F4.jpg", "https://e.hub.com.pl/images/adx_fixed/close.svg", "https://fakty.interia.pl/i/service_logo_s.svg", "https://fakty.interia.pl/i/interia_logo_b.svg", "https://fakty.interia.pl/i/interia-logo-2-0.svg"], "movies": [], "text": "Na Lubelszczy\u017anie zosta\u0142o zlokalizowane nowe ognisko ptasiej grypy \u2013 wykryto j\u0105 u indyk\u00f3w w Starym U\u015bcimowie w powiecie lubartowskim. Wirus jest o wysokim stopniu zjadliwo\u015bci.\n\nZdj\u0119cie Ptasia grypa, zdj\u0119cie ilustracyjne /Krzysztof Kaniewski/REPORTER /\n\nWysok\u0105 zjadliwo\u015b\u0107 potwierdzi\u0142y badania. To oznacza, \u017ce jest on bardzo niebezpieczny dla ptak\u00f3w.\n\nReklama\n\nDo zaka\u017cenia dosz\u0142o prawdopodobnie przez w\u0119druj\u0105ce dzikie ptaki. Obok jest Pojezierze \u0141\u0119czy\u0144sko-W\u0142odawskie, a pogoda ma\u0142o zimowa, wi\u0119c ptaki przylatuj\u0105, \u017ceby \u017cerowa\u0107 na wodzie.\n\nWiadomo, \u017ce wirus przenosi si\u0119 w powietrzu i jest zjadliwy. S\u0142u\u017cby weterynaryjne musia\u0142y podj\u0105\u0107 najbardziej radykalne \u015brodki. Ptaki, kt\u00f3re nie pad\u0142y, b\u0119d\u0105 u\u015bpione - to wymusza procedura.\n\nFermy drobiu ju\u017c zosta\u0142y zdezynfekowane, a na wjazdach zosta\u0142y ustawione specjalne maty. Teren wok\u00f3\u0142 jest patrolowany przez policj\u0119, \u017ceby nikt niepowo\u0142any nie mia\u0142 mo\u017cliwo\u015bci dost\u0119pu do ferm.\n\nArkadiusz Grochot\n\nKrzysztof Kot\n\n\n\n", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Lubelszczy\u017anie, zosta\u0142o, zlokalizowane, nowe, ognisko, ptasiej, grypy, wykryto, indyk\u00f3w, Starym, U\u015bcimowie, powiecie, lubartowskim, Wirus, jest, wysokim, stopniu, zjadliwo\u015bci", "twitter": {"description": "Na Lubelszczy\u017anie zosta\u0142o zlokalizowane nowe ognisko ptasiej grypy \u2013 wykryto j\u0105 u indyk\u00f3w w Starym U\u015bcimowie w powiecie lubartowskim. Wirus jest o wysokim stopniu zjadliwo\u015bci.", "card": "summary_large_image"}, "Description": "Lubelskie: Nowe ognisko ptasiej grypy. Wirus bardzo niebezpieczny - Na Lubelszczy\u017anie zosta\u0142o zlokalizowane nowe ognisko ptasiej grypy \u2013 wykryto j\u0105 u indyk\u00f3w w Starym U\u015bcimowie w powiecie lubartowskim. Wirus jest o wysokim stopniu zjadliwo\u015bci.", "og": {"type": "article", "title": "Lubelskie: Nowe ognisko ptasiej grypy", "description": "Kliknij i zobacz wi\u0119cej.", "image": "https://i.iplsc.com/-/0009PZQQ9HMPODPJ-C411.jpg", "url": "https://fakty.interia.pl/lubelskie/news-lubelskie-nowe-ognisko-ptasiej-grypy-wirus-bardzo-niebezpiec,nId,4238421"}, "news_keywords": "fakty.interia.pl, wiadomo\u015bci lokalne, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/lubelskie/news-lubelskie-nowe-ognisko-ptasiej-grypy-wirus-bardzo-niebezpiec,nId,4238421"}