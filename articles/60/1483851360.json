{"source_url": "https://fakty.interia.pl", "url": "https://fakty.interia.pl/polska/news-akcja-gopr-u-w-beskidach-turysci-koczowali-w-szalasie,nId,4238383", "title": "Akcja GOPR-u w Beskidach. Tury\u015bci koczowali w sza\u0142asie", "top_image": "https://i.iplsc.com/-/0009PZGBFEQKNJR8-C411.jpg", "meta_img": "https://i.iplsc.com/-/0009PZGBFEQKNJR8-C411.jpg", "images": ["https://i.iplsc.com/rmf-fm/00073CCEGV5YJQ4C-C301.jpg", "https://fakty.interia.pl/p.gif", "https://i.iplsc.com/-/0009PZGBFEQKNJR8-C411.jpg", "https://e.hub.com.pl/images/adx_fixed/close.svg", "https://fakty.interia.pl/i/service_logo_s.svg", "https://fakty.interia.pl/i/interia_logo_b.svg", "https://fakty.interia.pl/i/interia-logo-2-0.svg"], "movies": [], "text": "Ko\u0144c\u00f3wka roku przynios\u0142a w Beskidach kolejn\u0105 akcj\u0119 ratunkow\u0105 goprowc\u00f3w. Dwoje turyst\u00f3w zab\u0142\u0105dzi\u0142o w rejonie Hali Radziechowskiej.\n\nTury\u015bci po zgubieniu drogi znale\u017ali schronienie w sza\u0142asie przy czerwonym szlaku. Byli ju\u017c wych\u0142odzeni i wyczerpani, dlatego wezwali ratownik\u00f3w u\u017cywaj\u0105c aplikacji \"Ratunek\". Dzi\u0119ki niej uda\u0142o si\u0119 ustali\u0107 ich po\u0142o\u017cenie.\n\nReklama\n\nNa pomoc z trzech stron ruszyli do nich ratownicy GOPR. Jeden ratownik wyjecha\u0142 na quadzie z Ostrego, drugi skuterem \u015bnie\u017cnym z Rycerki, a grupa goprowc\u00f3w wysz\u0142a z Hali Skrzycze\u0144skiej.\n\nDwie i p\u00f3\u0142 godziny po otrzymaniu zg\u0142oszenia ratownicy dotarli do turyst\u00f3w i bezpiecznie sprowadzili ich na d\u00f3\u0142.\n\nTo by\u0142a druga w ci\u0105gu ostatnich dni akcja ratownicza w Beskidach. W miniony weekend ratownicy sprowadzali czterech turyst\u00f3w, kt\u00f3rzy utkn\u0119li w g\u0142\u0119bokim \u015bniegu na Hali Biegu\u0144skiej.\n\nBeskidzcy ratownicy ostrzegaj\u0105, \u017ce warunki do w\u0119drowania w g\u00f3rach s\u0105 trudne, a miejscami nawet bardzo trudne. Cz\u0119\u015b\u0107 szlak\u00f3w jest nieprzetarta.\n\nArkadiusz Grochot", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Ko\u0144c\u00f3wka, roku, przynios\u0142a, Beskidach, kolejn\u0105, akcj\u0119, ratunkow\u0105, goprowc\u00f3w, Dwoje, turyst\u00f3w, zab\u0142\u0105dzi\u0142o, rejonie, Hali, Radziechowskiej", "twitter": {"description": "Ko\u0144c\u00f3wka roku przynios\u0142a w Beskidach kolejn\u0105 akcj\u0119 ratunkow\u0105 goprowc\u00f3w. Dwoje turyst\u00f3w zab\u0142\u0105dzi\u0142o w rejonie Hali Radziechowskiej.", "card": "summary_large_image"}, "Description": "Akcja GOPR-u w Beskidach. Tury\u015bci koczowali w sza\u0142asie - Ko\u0144c\u00f3wka roku przynios\u0142a w Beskidach kolejn\u0105 akcj\u0119 ratunkow\u0105 goprowc\u00f3w. Dwoje turyst\u00f3w zab\u0142\u0105dzi\u0142o w rejonie Hali Radziechowskiej.", "og": {"type": "article", "title": "Beskidy: Sp\u0119dzili noc w g\u00f3rach. Koczowali w sza\u0142asie", "description": "Kliknij i zobacz wi\u0119cej.", "image": "https://i.iplsc.com/-/0009PZGBFEQKNJR8-C411.jpg", "url": "https://fakty.interia.pl/polska/news-akcja-gopr-u-w-beskidach-turysci-koczowali-w-szalasie,nId,4238383"}, "news_keywords": "fakty.interia.pl, polska, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/polska/news-akcja-gopr-u-w-beskidach-turysci-koczowali-w-szalasie,nId,4238383"}