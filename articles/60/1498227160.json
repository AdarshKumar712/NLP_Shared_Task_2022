{"source_url": "https://www.birgun.net", "url": "https://www.birgun.net/haber/rahsan-ecevit-bulent-ecevit-in-yanina-defnedilecek-284544", "title": "Rah\u015fan Ecevit, B\u00fclent Ecevit'in yan\u0131na defnedilecek", "top_image": "https://static.birgun.net/resim/haber-detay-resim/2020/01/18/rahsan-ecevit-bulent-ecevit-in-yanina-defnedilecek-676827-5.jpg", "meta_img": "https://static.birgun.net/resim/haber-detay-resim/2020/01/18/rahsan-ecevit-bulent-ecevit-in-yanina-defnedilecek-676827-5.jpg", "images": ["https://static.birgun.net/static/images/spacer.gif", "https://static.birgun.net/resim/haber-liste-resim/2020/01/19/kanal-istanbul-u-yaptirmayacagiz-676997-6.jpg", "https://static.birgun.net/static/images/birgun-logo.png", "https://static.birgun.net/resim/haber-detay-resim/2020/01/18/rahsan-ecevit-bulent-ecevit-in-yanina-defnedilecek-676827-5.jpg", "https://static.birgun.net/static/images/linkedin.svg", "https://static.birgun.net/resim/haber-liste-resim/2020/01/19/aa-genel-muduru-kazanci-misir-da-gozaltina-alinan-calisanlarimiz-serbest-birakildi-677136-6.jpg", "https://static.birgun.net/resim/haber-liste-resim/2020/01/18/erdogan-in-bir-celiskisi-daha-ortaya-cikti-beni-asamazsiniz-demis-676947-6.jpg", "https://static.birgun.net/resim/haber-liste-resim/2020/01/18/hakan-sukur-abd-de-guvendigim-insanlar-tarafindan-dolandirildim-676944-6.jpg", "https://static.birgun.net/static/images/twitter.svg", "https://static.birgun.net/resim/haber-liste-resim/2020/01/19/lise-ogrencisi-sinem-on-bir-gundur-kayip-676994-6.jpg", "https://static.birgun.net/resim/haber-liste-resim/2020/01/18/davutoglu-nun-aciklamasina-gulmusler-676953-6.jpg", "https://static.birgun.net/resim/haber-liste-resim/2020/01/19/erdogan-putin-ile-berlin-de-gorustu-ortak-cabamiz-sahada-nispi-sukunet-sagladi-677165-6.jpg", "https://static.birgun.net/resim/haber-liste-resim/2020/01/19/ab-ye-gitmek-isteyen-gocmen-sayisi-46-artti-677029-6.jpg", "https://static.birgun.net/static/images/facebook.svg", "https://static.birgun.net/resim/haber-liste-resim/2020/01/19/akp-li-vekili-kumar-oynarken-goruntuleyen-yeni-akit-muhabirine-saldiri-677155-6.jpg", "https://static.birgun.net/resim/haber-liste-resim/2020/01/19/istanbul-a-kar-ne-zaman-yagacak-677116-6.jpg", "https://static.birgun.net/static/images/arrow-down.svg"], "movies": [], "text": "Rah\u015fan Ecevit\u2019in yar\u0131n devlet mezarl\u0131\u011f\u0131nda B\u00fclent Ecevit'in yan\u0131na defnedilece\u011fi a\u00e7\u0131kland\u0131\n\nDemokratik Sol Parti'nin (DSP) kurucusu Rah\u015fan Ecevit\u2019in cenaze t\u00f6reni belli oldu. Rah\u015fan Ecevit, yar\u0131n devlet mezarl\u0131\u011f\u0131nda B\u00fclent Ecevit\u2019in yan\u0131na defnedilecek.\n\nRah\u015fan Ecevit, May\u0131s 2015 tarihinde v\u00fccudundaki s\u0131v\u0131 kayb\u0131 ve akci\u011fer yetmezli\u011fi nedeniyle Ankara G\u00fclhane Askeri T\u0131p Akademisi\u2019nde (GATA) tedavi g\u00f6rd\u00fckten sonra 8 Kas\u0131m 2015 tarihinde taburcu edilerek evinde istirahat etmeye \u00e7ekilmi\u015fti. Son zamanlarda tekrar GATA'da tedavi g\u00f6rmeye ba\u015flayan Rah\u015fan Ecevit, ak\u015fam saat 21.00 s\u0131ralar\u0131nda ya\u015fam\u0131n\u0131 yitirmi\u015fti.\n\nRAH\u015eAN ECEV\u0130T K\u0130MD\u0130R?\n\nT\u00fcrk ressam, yazar ve siyaset\u00e7i, Demokratik Sol Parti ile Demokratik Sol Halk Partisi'nin kurucusu ve ilk ba\u015fkan\u0131d\u0131r. 1946'da B\u00fclent Ecevit ile evlendi.\n\nAslen Selanik'ten \u015eebinkarahisar'a yerle\u015fmi\u015f bir ailenin \u00e7ocu\u011fudur. Babas\u0131 Nam\u0131k Zeki Aral, annesi Zahide Aral'd\u0131r. Ankara Lisesi ve Robert Koleji mezunudur.\n\nYazd\u0131\u011f\u0131 P\u00fcl\u00fcm\u00fcr'de A\u015fk adl\u0131 roman, 2002 y\u0131l\u0131nda tiyatroya uyarlanm\u0131\u015ft\u0131r. Kurucusu oldu\u011fu Demokratik Sol Parti'den 4 Haziran 2009 tarihinde istifa etti. 17 Ocak 2010 tarihinde kurucusu oldu\u011fu Demokratik Sol Halk Partisi'nin 2. Genel Ba\u015fkanl\u0131\u011f\u0131na se\u00e7ildi.", "keywords": [], "meta_keywords": ["Rah\u015fan Ecevit", "b\u00fclent ecevit", "sol parti", "Devlet", "Ankara", "halk", "Haziran", "ressam", "Roman", "istifa", "yazar"], "tags": [], "authors": [], "publish_date": null, "summary": "", "article_html": "", "meta_description": "Rah\u015fan Ecevit\u2019in yar\u0131n devlet mezarl\u0131\u011f\u0131nda B\u00fclent Ecevit'in yan\u0131na defnedilece\u011fi a\u00e7\u0131kland\u0131", "meta_lang": "tr", "meta_favicon": "", "meta_data": {"og": {"description": "Rah\u015fan Ecevit\u2019in yar\u0131n devlet mezarl\u0131\u011f\u0131nda B\u00fclent Ecevit'in yan\u0131na defnedilece\u011fi a\u00e7\u0131kland\u0131", "title": "Rah\u015fan Ecevit, B\u00fclent Ecevit'in yan\u0131na defnedilecek", "url": "https://www.birgun.net/haber/rahsan-ecevit-bulent-ecevit-in-yanina-defnedilecek-284544", "image": "https://static.birgun.net/resim/haber-detay-resim/2020/01/18/rahsan-ecevit-bulent-ecevit-in-yanina-defnedilecek-676827-5.jpg", "type": "website", "site_name": "birgun.net"}, "keywords": "Rah\u015fan Ecevit, b\u00fclent ecevit, sol parti, Devlet, Ankara, halk, Haziran, ressam, Roman, istifa, yazar", "articleid": 284544, "article": {"published": "2020-01-18"}, "twitter": {"url": "https://www.birgun.net/haber/rahsan-ecevit-bulent-ecevit-in-yanina-defnedilecek-284544", "title": "Rah\u015fan Ecevit, B\u00fclent Ecevit'in yan\u0131na defnedilecek", "description": "Rah\u015fan Ecevit\u2019in yar\u0131n devlet mezarl\u0131\u011f\u0131nda B\u00fclent Ecevit'in yan\u0131na defnedilece\u011fi a\u00e7\u0131kland\u0131", "site": "@BirGun_Gazetesi"}, "pdate": 20200118, "utime": 20200118123339, "ptime": 20200118122400, "msapplication-starturl": "https://www.birgun.net", "content-language": "tr-TR", "language": "Turkish", "robots": "all", "rating": "General", "distribution": "global", "resource-type": "document", "doc-type": "white paper", "doc-class": "living document", "doc-rights": "public", "classification": "Consumers", "medium": "news", "audience": "all", "application-name": "birgun.net", "viewport": "width=device-width, initial-scale=1", "revisit-after": "1 days"}, "canonical_link": "https://www.birgun.net/haber/rahsan-ecevit-bulent-ecevit-in-yanina-defnedilecek-284544"}