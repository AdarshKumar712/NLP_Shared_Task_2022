{"source_url": "https://expressbydgoski.pl", "url": "https://expressbydgoski.pl/pensja-minimalna-2020-ile-na-reke-najnizsza-placaminimalne-wynagrodzenie-netto-oraz-brutto-1012020-r/ar/c3-14615217", "title": "Pensja minimalna 2020. Ile na r\u0119k\u0119? Najni\u017csza p\u0142aca/minimalne wynagrodzenie: netto oraz brutto [1.01.2020 r.]", "top_image": "https://d-art.ppstatic.pl/kadry/k/r/1/ee/74/5ddfaec2bfdec_o_full.jpg", "meta_img": "https://d-art.ppstatic.pl/kadry/k/r/1/ee/74/5ddfaec2bfdec_o_full.jpg", "images": ["https://d-art.ppstatic.pl/kadry/k/r/1/ee/74/5ddfaec2bfdec_o_full.jpg", "https://s-nsk.ppstatic.pl/assets/nsk/v1.54.4/images/_sites/logo/svg/telemagazyn.svg", "https://d-pa.ppstatic.pl/frames/pa-def/b4/6a/1_510033757_small.jpg", "https://s-nsk.ppstatic.pl/assets/nsk/v1.54.4/images/_sites/logo/svg/motofakty.svg", "https://s-nsk.ppstatic.pl/assets/nsk/v1.54.4/images/_sites/logo/svg/strefaagro.svg", "https://s-nsk.ppstatic.pl/assets/nsk/v1.54.4/images/_sites/logo/svg/gol24.svg", "https://s-nsk.ppstatic.pl/assets/nsk/v1.54.4/images/_sites/logo/svg/strefabiznesu.svg", "https://s-nsk.ppstatic.pl/assets/nsk/v1.54.4/images/_sites/logo/svg/stronakobiet.svg", "https://s-nsk.ppstatic.pl/assets/nsk/v1.54.4/images/_sites/logo/svg/polskapress.svg", "https://s-nsk.ppstatic.pl/assets/nsk/v1.54.4/images/_sites/logo/svg/sportowy24.svg", "https://s-nsk.ppstatic.pl/assets/nsk/v1.54.4/images/_defaults/tutorials/plachta/loading.svg", "https://s-nsk.ppstatic.pl/assets/nsk/v1.54.4/images/_sites/logo/svg/gratka.svg"], "movies": [], "text": "Pensja minimalna w 2020 roku wzro\u015bnie o 350 z\u0142. Jakie b\u0119dzie najni\u017csze wynagrodzenie brutto/netto? Sprawd\u017a.\n\nPensja minimalna w 2020 roku wzro\u015bnie o 350 z\u0142otych brutto (o 15,6 procent). Jak to prze\u0142o\u017cy si\u0119 na p\u0142ac\u0119 minimaln\u0105 brutto i netto od 1 stycznia 2020? Poni\u017cej znajdziecie wyliczenia i najwa\u017cniejsze informacje na temat \"najni\u017cszej krajowej\" pensji oraz najni\u017cszej godzinowej stawki.\n\nP\u0142aca minimalna na 2020 rok zosta\u0142a ustalona ju\u017c we wrze\u015bniu 2019 roku. Rz\u0105d zdecydowa\u0142, \u017ce najni\u017csze wynagrodzenie brutto wyniesie od 1 stycznia 2600 z\u0142otych brutto, a minimalna stawka godzinowa 17 z\u0142otych brutto. Tak du\u017ca podwy\u017cka cieszy pracownik\u00f3w, nie jest jednak dobr\u0105 wiadomo\u015bci\u0105 dla pracodawc\u00f3w (w 2019 roku \"najni\u017csza krajowa\" to 2250 z\u0142 brutto). Koszty podniesienia najni\u017cszej krajowej dla pracodawcy ok. 400 z\u0142 dla jednego pracownika. Jak rz\u0105d uzasadni\u0142 najwy\u017csze od lat podwy\u017cki minimalnej pensji? Polecamy:\n\nTrzy niedziele handlowe w grudniu 2019. Sprawd\u017a WYKAZ - Polacy chc\u0105 i powinni zarabia\u0107 wi\u0119cej. Podniesienie p\u0142acy minimalnej do 2600 z\u0142 pozytywnie wp\u0142ynie na sytuacj\u0119 finansow\u0105 gospodarstw domowych \u2013 stwierdzi\u0142a by\u0142a minister rodziny, pracy i polityki spo\u0142ecznej Bo\u017cena Borys-Szopa. Minister doda\u0142a, \u017ce od 2015 r. wynagrodzenie minimalne wro\u015bnie o 850 z\u0142.\n\nWarto wiedzie\u0107: Pensja minimalna od 2015 roku (brutto)\n\n2019 r. - 2250 z\u0142otych\n\n2018 r. - 2100 z\u0142otych\n\n2017 r. - 2000 z\u0142otych\n\n2016 r. - 1850 z\u0142otych\n\n2015 r. - 1750 z\u0142otych Polacy chc\u0105 i powinni zarabia\u0107 wi\u0119cej. Podniesienie p\u0142acy minimalnej do 2600 z\u0142 pozytywnie wp\u0142ynie na sytuacj\u0119 finansow\u0105 gospodarstw domowych Pensja minimalna w 2020 roku - rozporz\u0105dzenie Na forum Rady Dialogu Spo\u0142ecznego partnerom spo\u0142ecznym nie uda\u0142o si\u0119 doj\u015b\u0107 do porozumienia w kwestii minimalnego wynagrodzenia na 2020 rok, co na\u0142o\u017cy\u0142o na Rad\u0119 Ministr\u00f3w obowi\u0105zek ustalenia wysoko\u015bci minimalnej pensji w\u0142a\u015bnie w formie rozporz\u0105dzenia. Ile netto? P\u0142aca minimalna 2020 P\u0142aca minimalna netto (na r\u0119k\u0119) w 2020 roku wyniesie oko\u0142o 1920,62 z\u0142. - w przypadku pracownik\u00f3w z podstawowymi kosztami uzyskania przychod\u00f3w + ulga podatkowa,\n\n- w przypadku pracownik\u00f3w z podstawowymi kosztami uzyskania przychod\u00f3w + ulga podatkowa, 1876,62 z\u0142 - podstawowymi kosztami uzyskania przychodu, ale bez ulgi podatkowej\n\nUstalona wysoko\u015b\u0107 minimalnego wynagrodzenia jest wy\u017csza ni\u017c wcze\u015bniejsza propozycja rz\u0105du, kt\u00f3ra zak\u0142ada\u0142a wzrost minimalnej pensji do poziomu 2450 z\u0142otych, a stawki godzinowej do 16 z\u0142otych. Polecamy:\n\nP\u0142aca minimalna w 2020 roku. Co jeszcze si\u0119 zmienia? Jak informuje Ministerstwo Rodziny, Pracy i Polityki Spo\u0142ecznej, podwy\u017cszenie wysoko\u015bci p\u0142acy minimalnej to nie jedyne zmiany, kt\u00f3re dotycz\u0105 minimalnych wynagrodze\u0144, a kt\u00f3re wejd\u0105 w \u017cycie w przysz\u0142ym roku. W 2020 r. wchodz\u0105 w \u017cycie przepisy, kt\u00f3re zak\u0142adaj\u0105 rozszerzenie katalogu sk\u0142adnik\u00f3w wynagrodzenia, kt\u00f3re nie s\u0105 uwzgl\u0119dniane przy obliczaniu wysoko\u015bci minimalnej pensji. Od stycznia do minimalnej pensji nie b\u0119dzie ju\u017c wliczany dodatek za sta\u017c pracy. Warto wiedzie\u0107: w \u015bwietle obowi\u0105zuj\u0105cego prawa, do wysoko\u015bci minimalnego wynagrodzenia nie wlicza si\u0119: dodatku za prac\u0119 w nadgodzinach;\n\nnagrody jubileuszowej;\n\nodprawy emerytalnej;\n\nodprawy rentowej.\n\nNajni\u017csza pensja. Kiedy 4000 z\u0142 brutto? Rz\u0105d Prawa i Sprawiedliwo\u015bci zapowiedzia\u0142 konsekwentne podwy\u017cszanie p\u0142acy minimalnej w Polsce. Wed\u0142ug zapowiedzi, kt\u00f3re pojawia\u0142y si\u0119 w kampanii wyborczej do Parlamentu, docelowo Polacy b\u0119d\u0105 zarabiali minimum 4 tys. z\u0142otych brutto ju\u017c 2023 roku.\n\nW 2020 roku p\u0142aca minimalna stanowi\u0107 b\u0119dzie 49,7 proc. prognozowanego na 2020 rok przeci\u0119tnego wynagrodzenia w gospodarce narodowej. Wed\u0142ug Ministerstwa Finans\u00f3w przeci\u0119tne wynagrodzenie brutto w gospodarce narodowej w przysz\u0142ym roku wyniesie 5227 z\u0142 i b\u0119dzie o 6 proc. wy\u017csze ni\u017c przeci\u0119tne pensje (prognozowane przez MF) w 2019 roku.\n\n60 sekund biznesu: Pracownicze Plany Kapita\u0142owe", "keywords": [], "meta_keywords": [""], "tags": ["minimalne wynagrodze...", "wska\u017anik waloryzacji", "p\u0142aca minimalna 2020", "brak OC", "ekwiwalent urlop", "ile kosztuje OC", "emerytura", "niedziele handlowe", "ekwiwalenty za urlop...", "zus", "Pracownicze Plany Ka...", "handel", "AC", "niedziele handlowe s...", "PPK", "waloryzacja emerytur...", "kara za brak OC", "oszcz\u0119dzanie na emer...", "OC", "waloryzacja rent i e...", "ekwiwalent", "najni\u017csza krajowa", "pensja minimalna", "OFE", "niedziele handlowe 2...", "p\u0142aca minimalna", "renta", "brak ubezpieczenia", "pensja minimalna 202...", "ekwiwalent za urlop", "waloryzacja 2020", "emerytury 2020"], "authors": ["Polska Press", "Takie Czasy", "Stolarz Meblowy"], "publish_date": "Wed Jan  1 08:32:42 2020", "summary": "", "article_html": "", "meta_description": "Pensja minimalna w 2020 roku wzro\u015bnie o 350 z\u0142otych brutto (o 15,6 procent). Jak to prze\u0142o\u017cy si\u0119 na p\u0142ac\u0119 minimaln\u0105 brutto i netto od 1 stycznia 2020? Poni\u017cej znajdziecie wyliczenia i najwa\u017cniejsze informacje na temat \"najni\u017cszej krajowej\" pensji oraz najni\u017cszej godzinowej stawki.", "meta_lang": "pl", "meta_favicon": "https://s-nsk.ppstatic.pl/assets/nsk/v1.54.4/images/_sites/favicon/png/180/expressbydgoski.png", "meta_data": {"viewport": "width=device-width, initial-scale=1.0", "google-site-verification": "WcL3xqX8SIWy2nLyCBjViAbQOyDm0EDhn6HBSGWEHv0", "site.name": "Express Bydgoski", "description": "Pensja minimalna w 2020 roku wzro\u015bnie o 350 z\u0142otych brutto (o 15,6 procent). Jak to prze\u0142o\u017cy si\u0119 na p\u0142ac\u0119 minimaln\u0105 brutto i netto od 1 stycznia 2020? Poni\u017cej znajdziecie wyliczenia i najwa\u017cniejsze informacje na temat \"najni\u017cszej krajowej\" pensji oraz najni\u017cszej godzinowej stawki.", "og": {"title": "Pensja minimalna 2020. Ile na r\u0119k\u0119? Najni\u017csza p\u0142aca/minimalne wynagrodzenie: netto oraz brutto [1.01.2020 r.]", "description": "&nbsp;", "type": "article", "locale": "pl_PL", "site_name": "Express Bydgoski", "image": {"identifier": "https://d-art.ppstatic.pl/kadry/k/r/1/ee/74/5ddfaec2bfdec_o_full.jpg", "type": "image/jpeg"}, "url": "https://expressbydgoski.pl/pensja-minimalna-2020-ile-na-reke-najnizsza-placaminimalne-wynagrodzenie-netto-oraz-brutto-1012020-r/ar/c3-14615217"}, "twitter": {"description": "&nbsp;", "card": "summary_large_image", "title": "Pensja minimalna 2020. Ile na r\u0119k\u0119? Najni\u017csza p\u0142aca/minimalne wynagrodzenie: netto oraz brutto [1.01.2020 r.]", "image": "https://d-art.ppstatic.pl/kadry/k/r/1/ee/74/5ddfaec2bfdec_o_full.jpg"}, "article": {"published_time": "2020-01-01T08:32:42.000000+01:00", "modified_time": "2020-01-01T08:32:42.000000+01:00", "publisher": "https://www.facebook.com/ExpressBydgoski/", "author": "Redakcja", "tag": "najni\u017csza krajowa"}, "msapplication-TileColor": "#2196F3", "theme-color": "#2196F3"}, "canonical_link": "https://expressbydgoski.pl/pensja-minimalna-2020-ile-na-reke-najnizsza-placaminimalne-wynagrodzenie-netto-oraz-brutto-1012020-r/ar/c3-14615217"}