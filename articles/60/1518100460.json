{"source_url": "https://wmeritum.pl", "url": "https://wmeritum.pl/pasazerka-skrytykowana-zachowanie-samolocie/305525", "title": "Pasa\u017cerka skrytykowana za zachowanie w samolocie. Nagranie trafi\u0142o do sieci. \u201ePowinna si\u0119 wstydzi\u0107\u201d [WIDEO]", "top_image": "https://wmeritum.pl/wp-content/uploads/2020/02/samolot.jpg", "meta_img": "https://wmeritum.pl/wp-content/uploads/2020/02/samolot.jpg", "images": ["https://wmeritum.pl/wp-content/uploads/2018/06/wmeritum-logo.png", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://wmeritum.pl/wp-content/uploads/2020/02/samolot.jpg", "https://wmeritum.pl/wp-content/plugins/ajax-load-more/core/img/placeholder.png", "https://wmeritum.pl/wp-content/themes/jnews/assets/img/jeg-empty.png", "https://secure.gravatar.com/avatar/bd2ff343688ce6483311d1c81adfed51?s=80&d=mm&r=g"], "movies": [], "text": "O r\u00f3\u017cnych dziwnych zachowaniach pasa\u017cer\u00f3w w samolotach m\u00f3wi si\u0119 dosy\u0107 cz\u0119sto. Wyj\u0105tkowo zaskakuj\u0105ce by\u0142o jednak to, co zrobi\u0142a pewna kobieta. Po\u0142o\u017cy\u0142a si\u0119 na dw\u00f3ch siedzeniach, opieraj\u0105c nogi o \u015bcian\u0119.\n\nNagranie z pasa\u017cerk\u0105 w roli g\u0142\u00f3wnej udost\u0119pnione zosta\u0142o na profilu \u201ePassenger Shaming\u201d na Instagramie. Nagra\u0142 j\u0105 inny wsp\u00f3\u0142pasa\u017cer, na filmie wida\u0107 r\u00f3wnie\u017c, \u017ce zar\u00f3wno on, jak siedz\u0105cy obok niego m\u0119\u017cczyzna nie mogli powstrzyma\u0107 \u015bmiechu. I trudno si\u0119 dziwi\u0107.\n\nPasa\u017cerka przybra\u0142a bowiem bardzo specyficzn\u0105 pozycj\u0119. Po\u0142o\u017cy\u0142a si\u0119 na dw\u00f3ch siedzeniach, a bose stopy opar\u0142a o \u015bcian\u0119. Ca\u0142o\u015b\u0107 stworzy\u0142a niezwykle kuriozalny obraz, kt\u00f3ry oburzy\u0142 wielu internaut\u00f3w.\n\nNiekt\u00f3rzy byli bardziej pow\u015bci\u0105gliwi zaznaczaj\u0105c, \u017ce stewardessa powinna zwr\u00f3ci\u0107 jej uwag\u0119, poniewa\u017c kobieta w ten spos\u00f3b okazuje brak szacunku dla wsp\u00f3\u0142pasa\u017cer\u00f3w. Inne komentarze by\u0142y mniej wybredne. \u201eWygl\u0105da, jakby czeka\u0142a na badanie ginekologiczne\u201d \u2013 czytamy w jednym z komentarzy na profilu.\n\nNagranie z ca\u0142ej sytuacji mo\u017cna zobaczy\u0107 poni\u017cej.\n\nCzytaj tak\u017ce: Widowiskowe l\u0105dowanie w Birmingham: \u015awiatowe media zachwycone manewrem polskiego pilota\n\n\u0179r.: Instagram/passengershaming", "keywords": [], "meta_keywords": [""], "tags": ["samolot"], "authors": [], "publish_date": "Tue Feb 11 14:53:47 2020", "summary": "", "article_html": "", "meta_description": "O r\u00f3\u017cnych dziwnych zachowaniach pasa\u017cer\u00f3w w samolotach m\u00f3wi si\u0119 dosy\u0107 cz\u0119sto. Wyj\u0105tkowo zaskakuj\u0105ce by\u0142o jednak to", "meta_lang": "pl", "meta_favicon": "https://wmeritum.pl/wp-content/uploads/2018/07/64.jpg", "meta_data": {"viewport": "width=device-width, initial-scale=1, user-scalable=yes", "theme-color": "#1e73be", "msapplication-navbutton-color": "#0a3d62", "apple-mobile-web-app-status-bar-style": "#0a3d62", "og": {"type": "article", "title": "Pasa\u017cerka skrytykowana za zachowanie w samolocie. Nagranie trafi\u0142o do sieci. \"Powinna si\u0119 wstydzi\u0107\" [WIDEO] | wMeritum.pl", "site_name": "wMeritum.pl", "description": "O r\u00f3\u017cnych dziwnych zachowaniach pasa\u017cer\u00f3w w samolotach m\u00f3wi si\u0119 dosy\u0107 cz\u0119sto. Wyj\u0105tkowo zaskakuj\u0105ce by\u0142o jednak to", "url": "https://wmeritum.pl/pasazerka-skrytykowana-zachowanie-samolocie/305525", "locale": "pl_PL", "image": {"identifier": "https://wmeritum.pl/wp-content/uploads/2020/02/samolot.jpg", "secure_url": "https://wmeritum.pl/wp-content/uploads/2020/02/samolot.jpg", "width": 478, "height": 318}, "updated_time": "2020-02-11T20:19:00+00:00"}, "article": {"published_time": "2020-02-11T14:53:47+00:00", "modified_time": "2020-02-11T20:19:00+00:00", "section": "Wiadomo\u015bci", "tag": "samolot", "publisher": "https://www.facebook.com/wmeritum/"}, "twitter": {"card": "summary_large_image", "title": "Pasa\u017cerka skrytykowana za zachowanie w samolocie. Nagranie trafi\u0142o do sieci. \"Powinna si\u0119 wstydzi\u0107\" [WIDEO] | wMeritum.pl", "description": "O r\u00f3\u017cnych dziwnych zachowaniach pasa\u017cer\u00f3w w samolotach m\u00f3wi si\u0119 dosy\u0107 cz\u0119sto. Wyj\u0105tkowo zaskakuj\u0105ce by\u0142o jednak to", "url": "https://wmeritum.pl/pasazerka-skrytykowana-zachowanie-samolocie/305525", "image": "https://wmeritum.pl/wp-content/uploads/2020/02/samolot.jpg", "site": "@wmeritum", "creator": "@wmeritum"}, "fb": {"app_id": 384180302100462}, "description": "O r\u00f3\u017cnych dziwnych zachowaniach pasa\u017cer\u00f3w w samolotach m\u00f3wi si\u0119 dosy\u0107 cz\u0119sto. Wyj\u0105tkowo zaskakuj\u0105ce by\u0142o jednak to", "robots": "max-snippet:-1, max-image-preview:large, max-video-preview:-1", "generator": "Powered by WPBakery Page Builder - drag and drop page builder for WordPress.", "onesignal": "wordpress-plugin", "msapplication-TileImage": "https://wmeritum.pl/wp-content/uploads/2018/07/64.jpg"}, "canonical_link": "https://wmeritum.pl/pasazerka-skrytykowana-zachowanie-samolocie/305525"}