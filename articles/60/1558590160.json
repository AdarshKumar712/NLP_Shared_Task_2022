{"source_url": "https://www.haberler.com", "url": "https://www.haberler.com/tekirdag-balikci-barinaginda-koronavirus-13052637-haberi/", "title": "Tekirda\u011f bal\u0131k\u00e7\u0131 bar\u0131na\u011f\u0131nda koronavir\u00fcs tedbirleri", "top_image": "https://foto.haberler.com/haber/2020/03/25/tekirdag-balikci-barinaginda-koronavirus-13052637_o.jpg", "meta_img": "https://foto.haberler.com/haber/2020/03/25/tekirdag-balikci-barinaginda-koronavirus-13052637_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://foto.haberler.com/haber/2020/03/25/tekirdag-balikci-barinaginda-koronavirus-13052637_o.jpg", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Tekirda\u011f bal\u0131k\u00e7\u0131 bar\u0131na\u011f\u0131nda koronavir\u00fcs tedbirleri Tekirda\u011f bal\u0131k\u00e7\u0131 bar\u0131na\u011f\u0131 ve bal\u0131k\u00e7\u0131 tekneleri koronavir\u00fcs tedbirleri kapsam\u0131nda ila\u00e7land\u0131.\n\nTekirda\u011f bal\u0131k\u00e7\u0131 bar\u0131na\u011f\u0131 ve bal\u0131k\u00e7\u0131 tekneleri koronavir\u00fcs tedbirleri kapsam\u0131nda ila\u00e7land\u0131.\n\nTekirda\u011f S\u00fcleymanpa\u015fa Su \u00dcr\u00fcnleri Kooperatifi Ba\u015fkan\u0131 \u0130brahim Pehlivano\u011flu, AA muhabirine yapt\u0131\u011f\u0131 a\u00e7\u0131klamada, koronavir\u00fcse kar\u015f\u0131 kooperatif olarak gerekli \u00f6nlemleri ald\u0131klar\u0131n\u0131 s\u00f6yledi.\n\nB\u00fcy\u00fck\u015fehir Belediyesi ekiplerinin limanda ila\u00e7lama \u00e7al\u0131\u015fmas\u0131 yapt\u0131\u011f\u0131n\u0131 anlatan Pehlivano\u011flu, \"Belediye ba\u015fkan\u0131m\u0131zla yapt\u0131\u011f\u0131m\u0131z g\u00f6r\u00fc\u015fme sonucu ekipler bal\u0131k\u00e7\u0131 bar\u0131na\u011f\u0131ndaki kul\u00fcbeler ve sandallar ile teknelerde gerekli ila\u00e7lama \u00e7al\u0131\u015fmalar\u0131n\u0131 yapt\u0131. Belediye ekiplerimize te\u015fekk\u00fcr ediyoruz.\" dedi.\n\nHerkesin yap\u0131lan uyar\u0131lara uymas\u0131 gerekti\u011fini aktaran Pehlivano\u011flu, \"B\u00fcy\u00fck teknelerimiz salg\u0131ndan korunmak ve yay\u0131lmas\u0131n\u0131 \u00f6nlemek i\u00e7in erken paydos etmi\u015fti. K\u00fc\u00e7\u00fck tekne bal\u0131k\u00e7\u0131lar\u0131m\u0131z da bu duruma uyuyor. Kalabal\u0131k olmayacak \u015fekilde baz\u0131 k\u00fc\u00e7\u00fck bal\u0131k\u00e7\u0131 tekneleri denize a\u00e7\u0131l\u0131yor. \u0130n\u015fallah salg\u0131n\u0131n bir an \u00f6nce ge\u00e7mesini ve hayat\u0131n normale d\u00f6nmesini bekliyoruz.\" ifadelerini kulland\u0131.\n\nKaynak: AA", "keywords": [], "meta_keywords": ["S\u00fcleymanpa\u015fa", "Tekirda\u011f", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Tekirda\u011f bal\u0131k\u00e7\u0131 bar\u0131na\u011f\u0131nda koronavir\u00fcs tedbirleri Tekirda\u011f bal\u0131k\u00e7\u0131 bar\u0131na\u011f\u0131 ve bal\u0131k\u00e7\u0131 tekneleri koronavir\u00fcs tedbirleri kapsam\u0131nda ila\u00e7land\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Tekirda\u011f bal\u0131k\u00e7\u0131 bar\u0131na\u011f\u0131nda koronavir\u00fcs tedbirleri Tekirda\u011f bal\u0131k\u00e7\u0131 bar\u0131na\u011f\u0131 ve bal\u0131k\u00e7\u0131 tekneleri koronavir\u00fcs tedbirleri kapsam\u0131nda ila\u00e7land\u0131.", "keywords": "S\u00fcleymanpa\u015fa, Tekirda\u011f, G\u00fcncel", "image": "https://foto.haberler.com/haber/2020/03/25/tekirdag-balikci-barinaginda-koronavirus-13052637_o.jpg", "robots": "index, follow", "medium": "news", "dateCreated": "2020-03-25T15:52:09+03:00", "dateUpdated": "2020-03-25T15:58:44+03:00", "msapplication-starturl": "https://www.haberler.com", "article": {"id": 13052637, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "S\u00fcleymanpa\u015fa, Tekirda\u011f, G\u00fcncel"}, "og": {"url": "https://www.haberler.com/tekirdag-balikci-barinaginda-koronavirus-13052637-haberi/", "site_name": "Haberler.com", "locale": "tr_TR", "type": "article", "title": "Tekirda\u011f bal\u0131k\u00e7\u0131 bar\u0131na\u011f\u0131nda koronavir\u00fcs tedbirleri", "description": "Tekirda\u011f bal\u0131k\u00e7\u0131 bar\u0131na\u011f\u0131 ve bal\u0131k\u00e7\u0131 tekneleri koronavir\u00fcs tedbirleri kapsam\u0131nda ila\u00e7land\u0131.", "image": {"identifier": "https://foto.haberler.com/haber/2020/03/25/tekirdag-balikci-barinaginda-koronavirus-13052637_o.jpg", "secure_url": "https://foto.haberler.com/haber/2020/03/25/tekirdag-balikci-barinaginda-koronavirus-13052637_o.jpg", "width": 640, "height": 359}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/tekirdag-balikci-barinaginda-koronavirus-13052637-haberi/", "card": "summary_large_image", "site": "Haberler", "title": "Tekirda\u011f bal\u0131k\u00e7\u0131 bar\u0131na\u011f\u0131nda koronavir\u00fcs tedbirleri", "description": "Tekirda\u011f bal\u0131k\u00e7\u0131 bar\u0131na\u011f\u0131 ve bal\u0131k\u00e7\u0131 tekneleri koronavir\u00fcs tedbirleri kapsam\u0131nda ila\u00e7land\u0131.", "image": "https://foto.haberler.com/haber/2020/03/25/tekirdag-balikci-barinaginda-koronavirus-13052637_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/tekirdag-balikci-barinaginda-koronavirus-13052637-haberi/"}