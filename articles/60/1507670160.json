{"source_url": "https://www.haberler.com", "url": "https://www.haberler.com/kizilay-agri-subesi-deprem-bolgesi-icin-yardim-12860502-haberi/", "title": "K\u0131z\u0131lay A\u011fr\u0131 \u015eubesi deprem b\u00f6lgesi i\u00e7in yard\u0131m kampanyas\u0131 ba\u015flatt\u0131", "top_image": "https://foto.haberler.com/haber/2020/01/28/kizilay-agri-subesi-deprem-bolgesi-icin-yardi-12860502_amp.jpg", "meta_img": "https://foto.haberler.com/haber/2020/01/28/kizilay-agri-subesi-deprem-bolgesi-icin-yardi-12860502_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://foto.haberler.com/haber/2020/01/28/kizilay-agri-subesi-deprem-bolgesi-icin-yardi-12860502_o.jpg", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://www.haberler.com/static/images/sosyal/icons/google-news-icon-white.png", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://foto.haberler.com/haber/2020/01/28/kizilay-agri-subesi-deprem-bolgesi-icin-yardi-12860502_amp.jpg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "28.01.2020 12:53 | Son G\u00fcncelleme: 28.01.2020 12:58\n\nElaz\u0131\u011f'da meydana gelen 6.8 \u015fiddetindeki depremin ard\u0131ndan b\u00f6lgedeki depremzedeler i\u00e7in K\u0131z\u0131lay A\u011fr\u0131 \u015eubesi yard\u0131m kampanyas\u0131 ba\u015flatt\u0131.\n\n\n\nA\u011fr\u0131'da K\u0131z\u0131lay \u015eubesi taraf\u0131ndan ba\u015flat\u0131lan yard\u0131m kampanyas\u0131 kapsam\u0131nda toplanan yard\u0131m malzemeleri \u00c7ar\u015famba g\u00fcn\u00fc Elaz\u0131\u011f'a g\u00f6nderilecek.\n\n\n\nA\u011fr\u0131l\u0131lar\u0131n kendilerini arayarak, yard\u0131mda bulunmak istediklerini ve bunun \u00fczerine yard\u0131m kampanyas\u0131 ba\u015flatt\u0131klar\u0131n\u0131 belirten K\u0131z\u0131lay A\u011fr\u0131 \u015eube Ba\u015fkan\u0131 Orhan Tatl\u0131, yapt\u0131\u011f\u0131 a\u00e7\u0131klamada: \"Cuma g\u00fcn\u00fc saat 20.55'te 6.8 \u015fiddetinde Elaz\u0131\u011f ve Malatya'da meydana gelen depremden sonra K\u0131z\u0131lay A\u011fr\u0131 \u015eubesi olarak, neler yapabiliriz? diye hemen Genel Merkez ile g\u00f6r\u00fc\u015ft\u00fck. Arkada\u015flar\u0131m\u0131z zaten olay yerindeydiler. Bizlerde gelen yard\u0131m talepleri do\u011frultusunda kampanya ba\u015flatt\u0131k. Cumartesi g\u00fcn\u00fc yard\u0131m kampanyas\u0131na ba\u015flad\u0131k. Bu kampanyam\u0131zla ilgili durum \u00e7ok farkl\u0131 bir \u015fekilde i\u015fledi asl\u0131nda. Vatanda\u015flar\u0131m\u0131z\u0131n iste\u011fi \u00fczerine bizde yard\u0131m kampanyas\u0131n\u0131 ba\u015flatt\u0131k\" dedi.\n\n\n\n\"K\u0131z \u00e7ocuklar\u0131 kumbaralar\u0131ndaki har\u00e7l\u0131klar\u0131n\u0131 yollad\u0131\"\n\n\n\nAyr\u0131ca 3 k\u00fc\u00e7\u00fck k\u0131z \u00e7ocu\u011funun da kendileri arac\u0131l\u0131\u011f\u0131 ile kumbaralar\u0131ndaki biriktirdikleri har\u00e7l\u0131klar\u0131n\u0131 deprem b\u00f6lgesine g\u00f6ndermek istemelerinin \u00e7ok g\u00fczel bir davran\u0131\u015f oldu\u011funu ifade eden Tatl\u0131: \"Arkada\u015flar\u0131m\u0131z \u015fuan 3 ara\u00e7la sahadalar. Esnaf ve vatanda\u015flar\u0131m\u0131zdan telefonlar geliyor. Nerden malzeme al\u0131nacaksa arkada\u015flar\u0131m\u0131z hemen oraya gidiyor. Vatanda\u015flardan baz\u0131lar\u0131 malzemeleri direk buraya getiriyor. D\u00fcn 3 k\u0131z \u00e7ocu\u011fumuz kumbaralar\u0131nda biriktirmi\u015f olduklar\u0131 150 TL'lik har\u00e7l\u0131klar\u0131n\u0131 \u015eubemize getirip teslim ettiler. Fransa'da ya\u015fayan A\u011fr\u0131l\u0131 Yasemin ad\u0131nda k\u00fc\u00e7\u00fck bir k\u0131z\u0131m\u0131z da 50 Euro para deste\u011finde bulundu. Gelen paketlerin i\u00e7inde \u00e7ocuklara \u00e7ikolata g\u00f6nderen ablalar\u0131m\u0131z var. Bu hassasiyetle insanlar\u0131m\u0131z yakla\u015f\u0131yor. Bizde bu konuda arac\u0131y\u0131z. K\u0131z\u0131lay halk\u0131m\u0131z\u0131n yan\u0131nda, sahada. \u0130l\u00e7elerden a\u015f\u0131r\u0131 bir talep olunca \u00e7\u0131karmay\u0131 d\u00fc\u015f\u00fcnd\u00fc\u011f\u00fcm\u00fcz T\u0131r\u0131m\u0131z\u0131 \u00c7ar\u015famba g\u00fcn\u00fcne erteledik. \u00c7ar\u015famba g\u00fcn\u00fc, battaniye, g\u0131da, \u0131s\u0131t\u0131c\u0131, \u00e7ocuk bezi, su vs. toplanan t\u00fcm malzemeleri Elaz\u0131\u011f'a sevk edece\u011fiz\" ifadelerini kulland\u0131. - A\u011eRI\n\nKaynak: \u0130HA", "keywords": [], "meta_keywords": [""], "tags": ["Elaz\u0131\u011f", "K\u0131z\u0131lay", "A\u011fr\u0131"], "authors": [], "publish_date": null, "summary": "", "article_html": "", "meta_description": "Elaz\u0131\u011f'da meydana gelen 6.8 \u015fiddetindeki depremin ard\u0131ndan b\u00f6lgedeki depremzedeler i\u00e7in K\u0131z\u0131lay A\u011fr\u0131 \u015eubesi yard\u0131m kampanyas\u0131 ba\u015flatt\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Elaz\u0131\u011f'da meydana gelen 6.8 \u015fiddetindeki depremin ard\u0131ndan b\u00f6lgedeki depremzedeler i\u00e7in K\u0131z\u0131lay A\u011fr\u0131 \u015eubesi yard\u0131m kampanyas\u0131 ba\u015flatt\u0131.", "image": "https://foto.haberler.com/haber/2020/01/28/kizilay-agri-subesi-deprem-bolgesi-icin-yardi-12860502_amp.jpg", "medium": "news", "dateCreated": "2020-01-28T12:53:00+03:00", "dateUpdated": "2020-01-28T12:58:59+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "K\u0131z\u0131lay A\u011fr\u0131 \u015eubesi deprem b\u00f6lgesi i\u00e7in yard\u0131m kampanyas\u0131 ba\u015flatt\u0131", "description": "Elaz\u0131\u011f'da meydana gelen 6.8 \u015fiddetindeki depremin ard\u0131ndan b\u00f6lgedeki depremzedeler i\u00e7in K\u0131z\u0131lay A\u011fr\u0131 \u015eubesi yard\u0131m kampanyas\u0131 ba\u015flatt\u0131.", "url": "https://www.haberler.com/kizilay-agri-subesi-deprem-bolgesi-icin-yardim-12860502-haberi/", "image": {"identifier": "https://foto.haberler.com/haber/2020/01/28/kizilay-agri-subesi-deprem-bolgesi-icin-yardi-12860502_amp.jpg", "secure_url": "https://foto.haberler.com/haber/2020/01/28/kizilay-agri-subesi-deprem-bolgesi-icin-yardi-12860502_amp.jpg", "width": 1200, "height": 797}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/kizilay-agri-subesi-deprem-bolgesi-icin-yardim-12860502-haberi/"}