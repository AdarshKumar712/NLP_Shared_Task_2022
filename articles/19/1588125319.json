{"source_url": "https://www.haberler.com", "url": "https://www.haberler.com/polise-silah-dogrultan-saldirgan-kendini-vurdu-13159851-haberi/", "title": "Polise silah do\u011frultan sald\u0131rgan kendini vurdu, tabanca tutukluk yap\u0131nca yakaland\u0131", "top_image": "https://foto.haberler.com/haber/2020/04/24/polise-silah-dogrultan-saldirgan-kendini-vurd-13159851_o.jpg", "meta_img": "https://foto.haberler.com/haber/2020/04/24/polise-silah-dogrultan-saldirgan-kendini-vurd-13159851_o.jpg", "images": ["https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://foto.haberler.com/haber/2020/04/24/polise-silah-dogrultan-saldirgan-kendini-vurd-13159851_o.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Polise silah do\u011frultan sald\u0131rgan kendini vurdu, tabanca tutukluk yap\u0131nca yakaland\u0131 \u0130ZM\u0130R'in Konak il\u00e7esinde, silahl\u0131 kavgaya kar\u0131\u015fan ve ka\u00e7t\u0131ktan k\u0131sa s\u00fcre sonra yeri tespit edilen H.\u00c7., kendisini yakalamaya \u00e7al\u0131\u015fan polis ekiplerine direndi.\n\n\u0130ZM\u0130R'in Konak il\u00e7esinde, silahl\u0131 kavgaya kar\u0131\u015fan ve ka\u00e7t\u0131ktan k\u0131sa s\u00fcre sonra yeri tespit edilen H.\u00c7., kendisini yakalamaya \u00e7al\u0131\u015fan polis ekiplerine direndi. Polise tabancas\u0131n\u0131 do\u011frultunca bir memur ile aras\u0131nda arbede \u00e7\u0131kan H.\u00c7. silah\u0131n\u0131 ate\u015fleyip, kendini aya\u011f\u0131ndan vurdu. Direnmeye devam eden H.\u00c7. tabancas\u0131 tutukluk yap\u0131nca yakalan\u0131p, g\u00f6zalt\u0131na al\u0131nd\u0131.\n\n\u00c7ar\u015famba g\u00fcn\u00fc \u00f6\u011flen saatlerinde Konak il\u00e7esi 565 Sokak'ta silahl\u0131 kavga oldu\u011fu ihbar\u0131n\u0131 alan Motosikletli Polis Timleri, olay yerine gitti. B\u00f6lgede ara\u015ft\u0131rma yapan ve g\u00f6rg\u00fc tan\u0131klar\u0131n\u0131n ifadelerine ba\u015fvuran ekipler, H.\u00c7.'nin olaya kar\u0131\u015ft\u0131\u011f\u0131n\u0131 ve 16 P 9153 plakal\u0131 otomobille ka\u00e7t\u0131\u011f\u0131n\u0131 belirledi. Bunun \u00fczerine harekete ge\u00e7en ekipler, \u00e7evrede arama \u00e7al\u0131\u015fmas\u0131 ba\u015flatt\u0131. H.\u00c7. polis ekiplerince olay yerine yak\u0131n bir sokakta, belirtilen plakal\u0131 otomobilin ba\u015f\u0131nda bulundu.\n\nTABANCA TUTUKLUK YAPTIPolis, kontroll\u00fc \u015fekilde H.\u00c7.'ye yakla\u015fmaya \u00e7al\u0131\u015f\u0131rken, \u015f\u00fcpheli ekipleri fark etti. H.\u00c7. tabancas\u0131n\u0131 \u00e7\u0131kard\u0131\u011f\u0131 s\u0131rada, bir polis memuru \u00fczerine atlay\u0131p, engel olmaya \u00e7al\u0131\u015ft\u0131. Ya\u015fanan arbedede H.\u00c7. tabancayla ate\u015f etti. Mermi H.\u00c7.'nin aya\u011f\u0131na isabet etti. Bu s\u0131rada direnmeye devam eden H.\u00c7. arka arkaya teti\u011fe bast\u0131 ancak tabancan\u0131n tutukluk yapt\u0131. Bu s\u0131rada ihbar \u00fczerine olay yerine giden sa\u011fl\u0131k g\u00f6revlilerince ilk m\u00fcdahalesi yap\u0131lan H.\u00c7. hastaneye kald\u0131r\u0131ld\u0131. Tedavisi tamamlanan H.\u00c7. daha sonra emniyete g\u00f6t\u00fcr\u00fcld\u00fc.SERBEST BIRAKILDI\n\nEmniyetteki i\u015flemleri tamamlanan H.\u00c7., adliyeye sevk edildi. Mahkemeye \u00e7\u0131kart\u0131lan H.\u00c7., iddiaya g\u00f6re akli dengesinin yerinde olmad\u0131\u011f\u0131na dair raporu oldu\u011fu gerek\u00e7esiyle serbest b\u0131rak\u0131ld\u0131.\n\nKaynak: DHA", "keywords": [], "meta_keywords": ["\u00c7ar\u015famba", "Yak\u0131n", "kavga", "\u0130zmir", "Memur", "Konak", "Polis"], "tags": [], "authors": [], "publish_date": null, "summary": "", "article_html": "", "meta_description": "\u0130ZM\u0130R'in Konak il\u00e7esinde, silahl\u0131 kavgaya kar\u0131\u015fan ve ka\u00e7t\u0131ktan k\u0131sa s\u00fcre sonra yeri tespit edilen H.\u00c7., kendisini yakalamaya \u00e7al\u0131\u015fan polis ekiplerine direndi.", "meta_lang": "tr", "meta_favicon": "/touch-icon-iphone.png", "meta_data": {"description": "\u0130ZM\u0130R'in Konak il\u00e7esinde, silahl\u0131 kavgaya kar\u0131\u015fan ve ka\u00e7t\u0131ktan k\u0131sa s\u00fcre sonra yeri tespit edilen H.\u00c7., kendisini yakalamaya \u00e7al\u0131\u015fan polis ekiplerine direndi.", "keywords": "\u00c7ar\u015famba, Yak\u0131n, kavga, \u0130zmir, Memur, Konak, Polis", "image": "https://foto.haberler.com/haber/2020/04/24/polise-silah-dogrultan-saldirgan-kendini-vurd-13159851_o.jpg", "medium": "news", "dateCreated": "2020-04-24T21:54:51+03:00", "dateUpdated": "2020-04-24T21:55:02+03:00", "msapplication-starturl": "https://www.haberler.com", "article": {"id": 13159851, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "\u00c7ar\u015famba, Yak\u0131n, kavga, \u0130zmir, Memur, Konak, Polis"}, "og": {"url": "https://www.haberler.com/polise-silah-dogrultan-saldirgan-kendini-vurdu-13159851-haberi/", "site_name": "Haberler.com", "locale": "tr_TR", "type": "article", "title": "Polise silah do\u011frultan sald\u0131rgan kendini vurdu, tabanca tutukluk yap\u0131nca yakaland\u0131", "description": "\u0130ZM\u0130R'in Konak il\u00e7esinde, silahl\u0131 kavgaya kar\u0131\u015fan ve ka\u00e7t\u0131ktan k\u0131sa s\u00fcre sonra yeri tespit edilen H.\u00c7., kendisini yakalamaya \u00e7al\u0131\u015fan polis ekiplerine direndi.", "image": {"identifier": "https://foto.haberler.com/haber/2020/04/24/polise-silah-dogrultan-saldirgan-kendini-vurd-13159851_o.jpg", "secure_url": "https://foto.haberler.com/haber/2020/04/24/polise-silah-dogrultan-saldirgan-kendini-vurd-13159851_o.jpg", "width": 600, "height": 314}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/polise-silah-dogrultan-saldirgan-kendini-vurdu-13159851-haberi/", "card": "summary_large_image", "site": "Haberler", "title": "Polise silah do\u011frultan sald\u0131rgan kendini vurdu, tabanca tutukluk yap\u0131nca yakaland\u0131", "description": "\u0130ZM\u0130R'in Konak il\u00e7esinde, silahl\u0131 kavgaya kar\u0131\u015fan ve ka\u00e7t\u0131ktan k\u0131sa s\u00fcre sonra yeri tespit edilen H.\u00c7., kendisini yakalamaya \u00e7al\u0131\u015fan polis ekiplerine direndi.", "image": "https://foto.haberler.com/haber/2020/04/24/polise-silah-dogrultan-saldirgan-kendini-vurd-13159851_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/polise-silah-dogrultan-saldirgan-kendini-vurdu-13159851-haberi/"}