{"source_url": "https://tr.sputniknews.com", "url": "https://tr.sputniknews.com/guney_amerika/202003241041671866-venezuella-salgina-karsi-onlem-paketi-acikladi-kredi-tahsilatlari-kiralar-askida-isten-cikarma/", "title": "Venez\u00fcella salg\u0131na kar\u015f\u0131 \u00f6nlem paketi a\u00e7\u0131klad\u0131: Kredi tahsilatlar\u0131, kiralar ask\u0131da; i\u015ften \u00e7\u0131karma yasakland\u0131", "top_image": "https://cdntr2.img.sputniknews.com/images/104167/18/1041671841.jpg", "meta_img": "https://cdntr2.img.sputniknews.com/images/104167/18/1041671841.jpg", "images": ["data:image/svg+xml,%3Csvg%20xmlns='http://www.w3.org/2000/svg'%20width='705'%20height='375'%3E%3C/svg%3E", "https://mc.yandex.ru/watch/27736608", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "https://cdntr1.img.sputniknews.com/i/avatar-default.png", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://tr.sputniknews.com/services/counter/?project=&obj_id=1041671866&obj_type=article&action_type=&ts=1585143774", "https://cdntr2.img.sputniknews.com/images/104167/18/1041671841.jpg", "https://mc.yandex.ru/watch/26863203", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "https://cdntr1.img.sputniknews.com/img/104167/18/1041671834_0:280:3072:1942_1000x541_80_0_0_15bebfa4c7fd1b9bb8edcec887a7572a.jpg"], "movies": [], "text": "Venez\u00fcella, koronavir\u00fcs salg\u0131n\u0131na kar\u015f\u0131 \u00f6nlem paketini a\u00e7\u0131klad\u0131. Buna g\u00f6re, alt\u0131 ay boyunca i\u015ften \u00e7\u0131karmalar yasakland\u0131, i\u015f\u00e7i maa\u015flar\u0131 konusunda devlet devreye girdi, t\u00fcm kiralar ertelendi, kredi tahsilatlar\u0131 beklemeye al\u0131nd\u0131.\n\nVenez\u00fcella Devlet Ba\u015fkan\u0131 Nicolas Maduro, koronavir\u00fcs salg\u0131n\u0131n\u0131n ekonomik etkilerine kar\u015f\u0131 koyabilmek ad\u0131na bir dizi \u00f6nlemi i\u00e7eren yeni bir paketi a\u00e7\u0131klad\u0131. Paket, i\u015ften \u00e7\u0131karmay\u0131 yasaklayan, kredi ve kira \u00f6demelerini ask\u0131ya alan maddeleriyle \u00f6ne \u00e7\u0131kt\u0131.\n\nDevlet televizyonundan bir a\u00e7\u0131klama yapan Maduro, \u201c\u00dclkedeki t\u00fcm i\u015fleri, b\u00fct\u00fcn i\u015fletmelerin ve \u015firketlerin operasyonunu korumak konusunda mutlak bir kararl\u0131l\u0131\u011f\u0131m\u0131z ve inanc\u0131m\u0131z var\u201d dedi.\n\nTelekom\u00fcnikasyon hizmetleri kesilemeyecek\n\nPakete g\u00f6re alt\u0131 ay boyunca bankalar kredi tahsilatlar\u0131n\u0131 beklemeye alacak, telekom\u00fcnikasyon hizmetleri kesilemeyecek, ev ve i\u015fyeri kiralar\u0131 ask\u0131ya al\u0131nacak. Ayr\u0131nt\u0131lar netle\u015fmese de m\u00fclk sahiplerine belli bir tazminat verilecek.\n\nIMF yard\u0131m\u0131 reddetti, K\u00fcbal\u0131 doktorlar m\u00fccadeleye ko\u015ftu\n\nK\u00fc\u00e7\u00fck ve orta i\u015fletmelere i\u015f\u00e7i maa\u015flar\u0131 konusunda yard\u0131m \u00f6ng\u00f6ren plan alt\u0131 ay boyunca\n\nIMF, Venez\u00fcella'n\u0131n salg\u0131nla m\u00fccadele etmek amac\u0131yla talep etti\u011fi 5 milyon dolarl\u0131k acil bor\u00e7 ba\u015fvurusunu reddetmi\u015fti. Buna gerek\u00e7e olarak Maduro h\u00fck\u00fcmetinin \u2018tan\u0131nmas\u0131ndaki belirsizlik\u2019 g\u00f6sterilmi\u015fti.\n\nAncak Venez\u00fcella, K\u00fcba ve Rusya\u2019dan insani yard\u0131m konusunda destek ald\u0131. Bu kapsamda ge\u00e7en hafta 130 K\u00fcbal\u0131 doktor salg\u0131nla m\u00fccadele i\u00e7in \u00fclkeye gitti.\n\n\u015eimdiye kadar 84 vakan\u0131n saptand\u0131\u011f\u0131 \u00fclkede hen\u00fcz bir \u00f6l\u00fcm ya\u015fanmad\u0131. Alarm durumuna ge\u00e7en h\u00fck\u00fcmet, \u00fclke \u00e7ap\u0131nda bir ay s\u00fcreyle karantina ilan etti.", "keywords": [], "meta_keywords": ["ekonomik paket", "koronavir\u00fcs salg\u0131n\u0131na kar\u015f\u0131 \u00f6nlem paketi", "i\u015ften \u00e7\u0131karma yasakland\u0131", "kiralar ertlendi", "kredi tahsilatlar\u0131 beklemede"], "tags": ["Kira", "Nicolas Maduro", "Maa\u015f", "\u0130\u015f\u00e7i", "Venez\u00fcella", "Kredi", "\u0130\u015ften \u00e7\u0131karma", "Ekonomi", "Telekom\u00fcnikasyon", "Koronavir\u00fcs", "Salg\u0131n"], "authors": [], "publish_date": null, "summary": "", "article_html": "", "meta_description": "Venez\u00fcella, koronavir\u00fcs salg\u0131n\u0131na kar\u015f\u0131 \u00f6nlem paketini a\u00e7\u0131klad\u0131. Buna g\u00f6re, alt\u0131 ay boyunca i\u015ften \u00e7\u0131karmalar yasakland\u0131, i\u015f\u00e7i maa\u015flar\u0131 konusunda devlet devreye girdi...", "meta_lang": "tr", "meta_favicon": "https://cdntr2.img.sputniknews.com/i/sputnik.png", "meta_data": {"description": "Venez\u00fcella, koronavir\u00fcs salg\u0131n\u0131na kar\u015f\u0131 \u00f6nlem paketini a\u00e7\u0131klad\u0131. Buna g\u00f6re, alt\u0131 ay boyunca i\u015ften \u00e7\u0131karmalar yasakland\u0131, i\u015f\u00e7i maa\u015flar\u0131 konusunda devlet devreye girdi...", "keywords": "ekonomik paket,koronavir\u00fcs salg\u0131n\u0131na kar\u015f\u0131 \u00f6nlem paketi,i\u015ften \u00e7\u0131karma yasakland\u0131,kiralar ertlendi,kredi tahsilatlar\u0131 beklemede", "news_keywords": "ekonomik paket,koronavir\u00fcs salg\u0131n\u0131na kar\u015f\u0131 \u00f6nlem paketi,i\u015ften \u00e7\u0131karma yasakland\u0131,kiralar ertlendi,kredi tahsilatlar\u0131 beklemede", "robots": "all", "format-detection": "telephone=no", "analytics": {"site_domain": "tr.sputniknews.com", "article_id": 1041671866, "p_ts": 1585043814, "rubric": "guney_amerika", "tags": "ekonomik paket,koronavir\u00fcs salg\u0131n\u0131na kar\u015f\u0131 \u00f6nlem paketi,i\u015ften \u00e7\u0131karma yasakland\u0131,kiralar ertlendi,kredi tahsilatlar\u0131 beklemede"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "site": "@sputnik_TR", "url": "https://tr.sputniknews.com/guney_amerika/202003241041671866-venezuella-salgina-karsi-onlem-paketi-acikladi-kredi-tahsilatlari-kiralar-askida-isten-cikarma/", "title": "Venez\u00fcella salg\u0131na kar\u015f\u0131 \u00f6nlem paketi a\u00e7\u0131klad\u0131: Kredi tahsilatlar\u0131, kiralar ask\u0131da; i\u015ften \u00e7\u0131karma yasakland\u0131", "description": "Venez\u00fcella, koronavir\u00fcs salg\u0131n\u0131na kar\u015f\u0131 \u00f6nlem paketini a\u00e7\u0131klad\u0131. Buna g\u00f6re, alt\u0131 ay boyunca i\u015ften \u00e7\u0131karmalar yasakland\u0131, i\u015f\u00e7i maa\u015flar\u0131 konusunda devlet devreye girdi...", "image": "https://tr.sputniknews.com/sharing_snippet/1041671866.png?1585043814"}, "fb": {"app_id": 1649800968572061, "pages": 325770234130103}, "apple-itunes-app": "app-id=969452947, app-argument=com.sputniknews://article?issuer_id=17&issuer_article_id=1041671866", "google-play-app": "app-id=com.sputniknews.sputnik", "og": {"title": "Venez\u00fcella salg\u0131na kar\u015f\u0131 \u00f6nlem paketi a\u00e7\u0131klad\u0131: Kredi tahsilatlar\u0131, kiralar ask\u0131da; i\u015ften \u00e7\u0131karma yasakland\u0131", "url": "https://tr.sputniknews.com/guney_amerika/202003241041671866-venezuella-salgina-karsi-onlem-paketi-acikladi-kredi-tahsilatlari-kiralar-askida-isten-cikarma/", "type": "website", "description": "Venez\u00fcella, koronavir\u00fcs salg\u0131n\u0131na kar\u015f\u0131 \u00f6nlem paketini a\u00e7\u0131klad\u0131. Buna g\u00f6re, alt\u0131 ay boyunca i\u015ften \u00e7\u0131karmalar yasakland\u0131, i\u015f\u00e7i maa\u015flar\u0131 konusunda devlet devreye girdi...", "image": {"identifier": "https://cdntr2.img.sputniknews.com/images/104167/18/1041671841.jpg", "width": 700, "height": 440}}, "lastmod": "2020-03-24T12:56:55Z", "pubdate": "2020-03-24T12:56:54Z", "url_type": "usual"}, "canonical_link": "https://tr.sputniknews.com/guney_amerika/202003241041671866-venezuella-salgina-karsi-onlem-paketi-acikladi-kredi-tahsilatlari-kiralar-askida-isten-cikarma/"}