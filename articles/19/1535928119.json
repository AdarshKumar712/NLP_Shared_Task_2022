{"source_url": "http://www.erzurumgazetesi.com.tr", "url": "http://www.erzurumgazetesi.com.tr/haber/Ailelerin-evlat-nobeti-182-nci-gununde/131818", "title": "Ailelerin evlat n\u00f6beti 182'nci g\u00fcn\u00fcnde", "top_image": "http://www.erzurumgazetesi.com.tr/haber_resim/Ailelerin%2Devlat%2Dnobeti%2D182%2Dnci%2Dgununde%2D%2D131818%2EJPG", "meta_img": "http://www.erzurumgazetesi.com.tr/haber_resim/Ailelerin%2Devlat%2Dnobeti%2D182%2Dnci%2Dgununde%2D%2D131818%2EJPG", "images": ["http://www.erzurumgazetesi.com.tr/images/i_fontp.png", "http://www.erzurumgazetesi.com.tr/images/yazar/istemiwhan_1k.jpg", "http://www.erzurumgazetesi.com.tr/haber_resim/thumb/Erdogan-Dedik-ki-bitti-o-is--131833k1.JPG", "http://www.erzurumgazetesi.com.tr/haber_resim/thumb/-Omuzlarinin-uzerinde-o-baslar-da-kalmayacak--131834k1.JPG", "http://www.erzurumgazetesi.com.tr/haber_resim/Sehit-Kurtulmus-dualarla-ugurlandi-131780.JPG", "http://www.erzurumgazetesi.com.tr/haber_resim/thumb/Transplantasyon-kongresi-tamamlandi-131840k1.JPG", "http://www.erzurumgazetesi.com.tr/images/sb3.png", "http://www.erzurumgazetesi.com.tr/logolar/logo_erzurum.jpg", "http://www.erzurumgazetesi.com.tr/images/haber_next1.jpg", "http://www.erzurumgazetesi.com.tr/haber_resim/Pasinlerli-Dadaslar-Idlib-Sehitleri-icin-yurudu--131783.JPG", "http://www.erzurumgazetesi.com.tr/haber_resim/thumb/Muay-Thai-Sampiyonasi-ndan-3-madalyayla-donduler-131841k1.JPG", "http://www.erzurumgazetesi.com.tr/haber_resim/Dogu-da-Milli-hassasiyet-dorukta-131778.JPG", "http://www.erzurumgazetesi.com.tr/images/spacer.gif", "http://www.erzurumgazetesi.com.tr/images/i_twitter.png", "http://www.erzurumgazetesi.com.tr/haber_resim/Akar-dan-kararlilik-vurgusu--131836.JPG", "http://www.erzurumgazetesi.com.tr/egazete/2020-3-3/16_small.jpg", "http://www.erzurumgazetesi.com.tr/images/sb8.png", "http://www.erzurumgazetesi.com.tr/haber_resim/thumb/ACSH-de-Adolesan-ile-Iletisim-semineri-duzenlendi--131839k1.JPG", "http://www.erzurumgazetesi.com.tr/haber_resim/Ailelerin%2Devlat%2Dnobeti%2D182%2Dnci%2Dgununde%2D%2D131818%2EJPG", "http://www.erzurumgazetesi.com.tr/images/haber_next.jpg", "http://www.erzurumgazetesi.com.tr/haber_resim/Yoruk-Turkmen-Birligi-nden-HDP-ye-tepki-131814.JPG", "http://www.erzurumgazetesi.com.tr/images/i_fontm.png", "http://www.erzurumgazetesi.com.tr/egazete/2020-3-3/1_small.jpg", "http://www.erzurumgazetesi.com.tr/images/so1.png", "http://www.erzurumgazetesi.com.tr/images/haber_prev.jpg", "http://www.erzurumgazetesi.com.tr/images/sb5.png", "http://www.erzurumgazetesi.com.tr/images/yazar/TVHDDDk.jpg", "http://www.erzurumgazetesi.com.tr/haber_resim/thumb/ETSO-Meclisinde-isbirligi-gundemi-131842k1.JPG", "http://www.erzurumgazetesi.com.tr/haber_resim/Tokat-sehidini-ugurladi-131794.JPG", "http://www.erzurumgazetesi.com.tr/haber_resim/Sehitler-icin-Palandoken-e-dev-Turk-Bayragi-astilar--131800.JPG", "http://www.erzurumgazetesi.com.tr/images/yazar/rad3B1FBk.jpg", "http://www.erzurumgazetesi.com.tr/images/sb6.png", "http://www.erzurumgazetesi.com.tr/images/yazar/rad5020Ak.jpg", "http://www.erzurumgazetesi.com.tr/banner/FORDDDDDD.jpg", "http://www.erzurumgazetesi.com.tr/images/maxiva.png", "http://www.erzurumgazetesi.com.tr/haber_resim/Milletvekili-Aydemir-Dadas-Platformuna-seslendi-131832.jpg", "http://www.erzurumgazetesi.com.tr/haber_resim/81-ilde-coronavirus-bilgilendirmesi-131835.jpg", "http://www.erzurumgazetesi.com.tr/videoresim/thumb/96TCH209BYP3Z28SOA67k1.jpg", "http://www.erzurumgazetesi.com.tr/images/yazar/ahmetgoksan4k.jpg", "http://www.erzurumgazetesi.com.tr/haber_resim/thumb/Alkan-KADEM-vizyonunu-paylasti-131838k1.JPG", "http://www.erzurumgazetesi.com.tr/images/yazar/radD7853k.jpg", "http://www.erzurumgazetesi.com.tr/images/sb4.png", "http://www.erzurumgazetesi.com.tr/haber_resim/thumb/Orhan-dan-cevre-hassasiyeti-131837k1.JPG", "http://www.erzurumgazetesi.com.tr/images/i_print.png", "http://www.erzurumgazetesi.com.tr/haber_resim/thumb/81-ilde-coronavirus-bilgilendirmesi-131835k1.jpg", "http://www.erzurumgazetesi.com.tr/images/yorum_ekle.jpg", "http://www.erzurumgazetesi.com.tr/videoresim/thumb/3708KO5T0511R7A81QI0k1.jpg", "http://www.erzurumgazetesi.com.tr/images/bullet.png", "http://www.erzurumgazetesi.com.tr/haber_resim/thumb/Bayragimiz-altinda-kenetlendik-131819k1.JPG", "http://www.erzurumgazetesi.com.tr/haber_resim/Orhan-dan-cevre-hassasiyeti-131837.JPG", "http://www.erzurumgazetesi.com.tr/images/so5.png", "http://www.erzurumgazetesi.com.tr/haber_resim/-Omuzlarinin-uzerinde-o-baslar-da-kalmayacak--131834.JPG", "http://www.erzurumgazetesi.com.tr/images/sb2.png", "http://www.erzurumgazetesi.com.tr/images/i_google.png", "http://www.erzurumgazetesi.com.tr/images/tv.gif", "http://www.erzurumgazetesi.com.tr/haber_resim/Sehit-Akay-dualarla-ugurlandi-131793.JPG", "http://www.erzurumgazetesi.com.tr/videoresim/thumb/SHYC3505X26U5J8443PAk1.jpg", "http://www.erzurumgazetesi.com.tr/images/i_facebook.png", "http://www.erzurumgazetesi.com.tr/haber_resim/Adiyamanli-sehidi-binler-ugurladi--131795.JPG", "http://www.erzurumgazetesi.com.tr/haber_resim/thumb/Akar-dan-kararlilik-vurgusu--131836k1.JPG", "http://www.erzurumgazetesi.com.tr/images/haber_prev1.jpg", "http://www.erzurumgazetesi.com.tr/images/so4.png", "http://www.erzurumgazetesi.com.tr/haber_resim/thumb/Erzurum-YADES-e-dahil-edildi-131817k1.JPG", "http://www.erzurumgazetesi.com.tr/haber_resim/Ailelerin-evlat-nobeti-182-nci-gununde--131818.JPG", "http://www.erzurumgazetesi.com.tr/haber_resim/thumb/Milletvekili-Aydemir-Dadas-Platformuna-seslendi-131832k1.jpg", "http://www.erzurumgazetesi.com.tr/images/so3.png", "http://www.erzurumgazetesi.com.tr/images/so2.png", "http://www.erzurumgazetesi.com.tr/images/haber_devam_ara.jpg", "http://www.erzurumgazetesi.com.tr/videoresim/thumb/WTJ81U75Q22E1529CUNWk1.jpg", "http://www.erzurumgazetesi.com.tr/haber_resim/Sehitlere-rahmet-Esed-ve-isbirlikcilerine-lanet--131798.JPG", "http://www.erzurumgazetesi.com.tr/videoresim/thumb/Z7625L77VSUZ5130FP29k1.jpg", "http://www.erzurumgazetesi.com.tr/images/sb1.png", "http://www.erzurumgazetesi.com.tr/images/sb7.png"], "movies": [], "text": "\u00c7ocuklar\u0131n\u0131n ter\u00f6r \u00f6rg\u00fct\u00fc PKK mensuplar\u0131 taraf\u0131ndan da\u011fa ka\u00e7\u0131r\u0131ld\u0131\u011f\u0131 iddias\u0131yla HDP Diyarbak\u0131r \u0130l Ba\u015fkanl\u0131\u011f\u0131 \u00f6n\u00fcnde oturma eylemi ba\u015flatan ailelerin evlat n\u00f6beti 182'nci g\u00fcn\u00fcne girdi.\n\n\u00c7ocuklar\u0131n\u0131n ter\u00f6r \u00f6rg\u00fct\u00fc PKK mensuplar\u0131 taraf\u0131ndan da\u011fa ka\u00e7\u0131r\u0131ld\u0131\u011f\u0131 iddias\u0131yla 3 Eyl\u00fcl 2019'da farkl\u0131 kentlerden Diyarbak\u0131r'a gelerek HDP il binas\u0131 \u00f6n\u00fcnde oturma eylemi ba\u015flatan ailelerin evlat n\u00f6beti 182\u2019nci g\u00fcn\u00fcnde de devam ediyor. 2014 y\u0131l\u0131nda Batman'da ka\u00e7\u0131r\u0131lan o\u011flu Mehmet Emin i\u00e7in Mu\u015f'tan gelerek 182 g\u00fcnd\u00fcr HDP il binas\u0131 \u00f6n\u00fcnde oturma eyleminde olan anne G\u00fclbahar Teker, o\u011flunun Suriye'nin Kam\u0131\u015fl\u0131 kentindeki ter\u00f6r \u00f6rg\u00fct\u00fc kamplar\u0131nda oldu\u011funu ge\u00e7en y\u0131l \u00f6\u011frendi\u011fini s\u00f6yledi. Teker, o\u011fluna g\u00fcvenlik g\u00fc\u00e7lerine teslim olmas\u0131 i\u00e7in \u00e7a\u011fr\u0131da bulunarak, \"Ben o\u011flum i\u00e7in geldim. O\u011flum ter\u00f6r \u00f6rg\u00fct\u00fc PKK'n\u0131n yan\u0131nda durmas\u0131n, gelip teslim olsun. Kimsemiz yok devlet bize bak\u0131yor. O\u011flum 6 y\u0131l \u00f6nce Batman'da kayboldu. Ge\u00e7en y\u0131l Suriye'nin Kam\u0131\u015fl\u0131 kentinde oldu\u011funu \u00f6\u011frendik. Kendisinin ka\u00e7maya \u00e7al\u0131\u015ft\u0131\u011f\u0131 fakat tekrar yakalanarak kamp\u0131 g\u00f6t\u00fcrd\u00fc\u011f\u00fcn\u00fc bana s\u00f6yledi. Allah Muhammed hakk\u0131 i\u00e7in gelsin, bize sahip \u00e7\u0131ks\u0131n. Beni bu halde b\u0131rakt\u0131n gittin o\u011flum niye gittin, gel teslim ol\" dedi.", "keywords": [], "meta_keywords": ["Ailelerin", "evlat", "n\u00f6beti", "182'nci", "g\u00fcn\u00fcnde"], "tags": [], "authors": [], "publish_date": null, "summary": "", "article_html": "", "meta_description": "\u00c7ocuklar\u0131n\u0131n ter\u00f6r \u00f6rg\u00fct\u00fc PKK mensuplar\u0131 taraf\u0131ndan da\u011fa ka\u00e7\u0131r\u0131ld\u0131\u011f\u0131 iddias\u0131yla HDP Diyarbak\u0131r \u0130l Ba\u015fkanl\u0131\u011f\u0131 \u00f6n\u00fcnde oturma eylemi ba\u015flatan ailelerin evlat n\u00f6beti 182 nci g\u00fcn\u00fcne girdi.", "meta_lang": "tr", "meta_favicon": "", "meta_data": {"robots": "FOLLOW, INDEX", "TITLE": "Ailelerin evlat n\u00f6beti 182 nci g\u00fcn\u00fcnde", "description": "\u00c7ocuklar\u0131n\u0131n ter\u00f6r \u00f6rg\u00fct\u00fc PKK mensuplar\u0131 taraf\u0131ndan da\u011fa ka\u00e7\u0131r\u0131ld\u0131\u011f\u0131 iddias\u0131yla HDP Diyarbak\u0131r \u0130l Ba\u015fkanl\u0131\u011f\u0131 \u00f6n\u00fcnde oturma eylemi ba\u015flatan ailelerin evlat n\u00f6beti 182 nci g\u00fcn\u00fcne girdi.", "keywords": "Ailelerin,evlat,n\u00f6beti,182'nci,g\u00fcn\u00fcnde", "og": {"sitename": "Erzurum Gazetesi", "title": "Ailelerin evlat n\u00f6beti 182'nci g\u00fcn\u00fcnde", "url": "http://www.erzurumgazetesi.com.tr/haber/Ailelerin-evlat-nobeti-182-nci-gununde/131818", "image": "http://www.erzurumgazetesi.com.tr/haber_resim/Ailelerin%2Devlat%2Dnobeti%2D182%2Dnci%2Dgununde%2D%2D131818%2EJPG"}, "t_omni_pubdate": "03/02/2020 11:37", "pub_date": 20200302, "twitter": {"card": "summary_large_image", "site": "@erzurumgazetesi", "title": "Ailelerin evlat n\u00f6beti 182'nci g\u00fcn\u00fcnde", "description": "\u00c7ocuklar\u0131n\u0131n ter\u00f6r \u00f6rg\u00fct\u00fc PKK mensuplar\u0131 taraf\u0131ndan da\u011fa ka\u00e7\u0131r\u0131ld\u0131\u011f\u0131 iddias\u0131yla HDP Diyarbak\u0131r \u0130l Ba\u015fkanl\u0131\u011f\u0131 \u00f6n\u00fcnde oturma eylemi ba\u015flatan ailelerin evlat n\u00f6beti 182 nci g\u00fcn\u00fcne girdi.", "creator": "@erzurumgazetesi", "image": {"src": "http://www.erzurumgazetesi.com.tr/haber_resim/Ailelerin-evlat-nobeti-182-nci-gununde--131818.JPG"}, "domain": "erzurumgazetesi.com.tr"}}, "canonical_link": "http://www.erzurumgazetesi.com.tr/haber/Ailelerin-evlat-nobeti-182-nci-gununde/131818"}