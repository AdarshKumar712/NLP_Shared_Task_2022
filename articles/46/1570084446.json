{"source_url": "https://tr.sputniknews.com", "url": "https://tr.sputniknews.com/avrupa/202004061041765207-almanyaya-donenlere-2-hafta-karantina-uygulanacak/", "title": "Almanya'ya d\u00f6nenlere 2 hafta karantina uygulanacak", "top_image": "https://cdntr1.img.sputniknews.com/images/104176/51/1041765182.jpg", "meta_img": "https://cdntr1.img.sputniknews.com/images/104176/51/1041765182.jpg", "images": ["https://mc.yandex.ru/watch/27736608", "https://cdntr1.img.sputniknews.com/img/104176/49/1041764912_0:182:3398:2021_1000x541_80_0_0_ce0436281a27fb655221b735ebf0f7db.jpg", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "https://cdntr1.img.sputniknews.com/i/avatar-default.png", "https://tr.sputniknews.com/services/counter/?project=&obj_id=1041765207&obj_type=article&action_type=&ts=1586270664", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://mc.yandex.ru/watch/26863203", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "https://cdntr1.img.sputniknews.com/images/104176/51/1041765182.jpg"], "movies": [], "text": "Alman Haber Ajans\u0131 (DPA), koronavir\u00fcs salg\u0131n\u0131 nedeniyle h\u00fck\u00fcmetin yurt d\u0131\u015f\u0131ndan \u00fclkeye d\u00f6nen AB ve Alman vatanda\u015flar\u0131 i\u00e7in iki haftal\u0131k karantina uygulamas\u0131 ba\u015flataca\u011f\u0131n\u0131 yazd\u0131.\n\nDPA'n\u0131n h\u00fck\u00fcmet \u00e7evrelerine dayand\u0131rd\u0131\u011f\u0131 haberine g\u00f6re, bug\u00fcn toplanan kabine, Avrupa Birli\u011fi (AB) \u00fcyesi \u00fclkelerden gelen ve yurt d\u0131\u015f\u0131nda olup da \u00fclkeye d\u00f6nen Alman vatanda\u015flar\u0131n\u0131n kendi ikamet yerlerinde iki hafta karantinada kalmalar\u0131n\u0131 kararla\u015ft\u0131rd\u0131.\n\nSalg\u0131n nedeniyle sadece ge\u00e7erli bir sebebi olanlar\u0131n \u00fclkeye giri\u015fine izin verilecek. \u00dclkeye sadece birka\u00e7 g\u00fcnl\u00fc\u011f\u00fcne gelecek diplomat ya da i\u015f insanlar\u0131 bu karardan muaf olacak.\n\nAlmanya'da salg\u0131n nedeniyle ya\u015fanan can kayb\u0131 1584'e, vaka say\u0131s\u0131 100 bin 132'ye y\u00fckseldi.", "keywords": [], "meta_keywords": ["koronavir\u00fcs salg\u0131n\u0131", "koronavir\u00fcs karantinas\u0131", "iki haftal\u0131k karantina", "karantinaya al\u0131nacaklar"], "tags": ["Karantina", "AB", "Koronavir\u00fcs", "Almanya", "Salg\u0131n"], "authors": [], "publish_date": null, "summary": "", "article_html": "", "meta_description": "Alman Haber Ajans\u0131 (DPA), koronavir\u00fcs salg\u0131n\u0131 nedeniyle h\u00fck\u00fcmetin yurt d\u0131\u015f\u0131ndan \u00fclkeye d\u00f6nen AB ve Alman vatanda\u015flar\u0131 i\u00e7in iki haftal\u0131k karantina uygulamas\u0131...", "meta_lang": "tr", "meta_favicon": "https://cdntr2.img.sputniknews.com/i/sputnik.png", "meta_data": {"description": "Alman Haber Ajans\u0131 (DPA), koronavir\u00fcs salg\u0131n\u0131 nedeniyle h\u00fck\u00fcmetin yurt d\u0131\u015f\u0131ndan \u00fclkeye d\u00f6nen AB ve Alman vatanda\u015flar\u0131 i\u00e7in iki haftal\u0131k karantina uygulamas\u0131...", "keywords": "koronavir\u00fcs salg\u0131n\u0131, koronavir\u00fcs karantinas\u0131,iki haftal\u0131k karantina,karantinaya al\u0131nacaklar", "news_keywords": "koronavir\u00fcs salg\u0131n\u0131, koronavir\u00fcs karantinas\u0131,iki haftal\u0131k karantina,karantinaya al\u0131nacaklar", "robots": "all", "format-detection": "telephone=no", "analytics": {"site_domain": "tr.sputniknews.com", "article_id": 1041765207, "p_ts": 1586171280, "rubric": "avrupa", "tags": "koronavir\u00fcs salg\u0131n\u0131, koronavir\u00fcs karantinas\u0131,iki haftal\u0131k karantina,karantinaya al\u0131nacaklar"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "site": "@sputnik_TR", "url": "https://tr.sputniknews.com/avrupa/202004061041765207-almanyaya-donenlere-2-hafta-karantina-uygulanacak/", "title": "Almanya'ya d\u00f6nenlere 2 hafta karantina uygulanacak", "description": "Alman Haber Ajans\u0131 (DPA), koronavir\u00fcs salg\u0131n\u0131 nedeniyle h\u00fck\u00fcmetin yurt d\u0131\u015f\u0131ndan \u00fclkeye d\u00f6nen AB ve Alman vatanda\u015flar\u0131 i\u00e7in iki haftal\u0131k karantina uygulamas\u0131...", "image": "https://tr.sputniknews.com/sharing_snippet/1041765207.png?1586171280"}, "fb": {"app_id": 1649800968572061, "pages": 325770234130103}, "apple-itunes-app": "app-id=969452947, app-argument=com.sputniknews://article?issuer_id=17&issuer_article_id=1041765207", "google-play-app": "app-id=com.sputniknews.sputnik", "og": {"title": "Almanya'ya d\u00f6nenlere 2 hafta karantina uygulanacak", "url": "https://tr.sputniknews.com/avrupa/202004061041765207-almanyaya-donenlere-2-hafta-karantina-uygulanacak/", "type": "website", "description": "Alman Haber Ajans\u0131 (DPA), koronavir\u00fcs salg\u0131n\u0131 nedeniyle h\u00fck\u00fcmetin yurt d\u0131\u015f\u0131ndan \u00fclkeye d\u00f6nen AB ve Alman vatanda\u015flar\u0131 i\u00e7in iki haftal\u0131k karantina uygulamas\u0131...", "image": {"identifier": "https://cdntr1.img.sputniknews.com/images/104176/51/1041765182.jpg", "width": 700, "height": 440}}, "lastmod": "2020-04-06T14:08:01Z", "pubdate": "2020-04-06T14:08:00Z", "url_type": "usual"}, "canonical_link": "https://tr.sputniknews.com/avrupa/202004061041765207-almanyaya-donenlere-2-hafta-karantina-uygulanacak/"}