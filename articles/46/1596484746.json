{"source_url": "https://www.haberler.com", "url": "https://www.haberler.com/antalya-konyaalti-belediyesi-nufusunun-5-kati-13188246-haberi/", "title": "ANTALYA Konyaalt\u0131 Belediyesi, n\u00fcfusunun 5 kat\u0131 maske da\u011f\u0131tt\u0131", "top_image": "https://foto.haberler.com/haber/2020/05/04/antalya-konyaalti-belediyesi-nufusunun-5-kati-13188246_amp.jpg", "meta_img": "https://foto.haberler.com/haber/2020/05/04/antalya-konyaalti-belediyesi-nufusunun-5-kati-13188246_amp.jpg", "images": ["https://foto.haberler.com/haber/2020/05/04/antalya-konyaalti-belediyesi-nufusunun-5-kati-13188246_o.jpg", "https://foto.haberler.com/haber/2020/05/04/antalya-konyaalti-belediyesi-nufusunun-5-kati-13188246_amp.jpg", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "ANTALYA Konyaalt\u0131 Belediyesi, n\u00fcfusunun 5 kat\u0131 maske da\u011f\u0131tt\u0131\n\nKonyaalt\u0131 Belediyesi, n\u00fcfusunun 5 kat\u0131 maske da\u011f\u0131tt\u0131Antalya'n\u0131n Konyaalt\u0131 \u0130l\u00e7esi Belediye Ba\u015fkan\u0131 Semih Esen, 11 Mart'tan bu yana il\u00e7ede 1 milyon maske da\u011f\u0131tt\u0131klar\u0131n\u0131 a\u00e7\u0131klad\u0131.\n\nKonyaalt\u0131 Belediyesi, n\u00fcfusunun 5 kat\u0131 maske da\u011f\u0131tt\u0131\n\nAntalya'n\u0131n Konyaalt\u0131 \u0130l\u00e7esi Belediye Ba\u015fkan\u0131 Semih Esen, 11 Mart'tan bu yana il\u00e7ede 1 milyon maske da\u011f\u0131tt\u0131klar\u0131n\u0131 a\u00e7\u0131klad\u0131.\n\nT\u00fcrkiye'de ilk korona vakas\u0131n\u0131n g\u00f6r\u00fcld\u00fc\u011f\u00fc 11 Mart tarihinden bu yana \u00e7al\u0131\u015fmalar yapan Konyaalt\u0131 Belediyesi, bu d\u00f6nemde halk sa\u011fl\u0131\u011f\u0131 \u00f6ncelikli \u00e7al\u0131\u015fmalar\u0131n\u0131 hayata ge\u00e7irdi. Konyaalt\u0131 Belediye Ba\u015fkan\u0131 Semih Esen, koronavir\u00fcs\u00fcn\u00fcn d\u00fcnyada yay\u0131lmaya ba\u015flamas\u0131yla bunun T\u00fcrkiye'de de g\u00f6r\u00fclme ihtimaline kar\u015f\u0131 il\u00e7edeki \u00f6nlemleri \u00e7ok \u00f6nceden belirlediklerini kaydetti.\n\nSalg\u0131n ile m\u00fccadele kullan\u0131lan maske, eldiven, dezenfekte gibi \u00fcr\u00fcnleri temin ettiklerini dile getiren Ba\u015fkan Esen, \"\u0130lk vakan\u0131n \u00fclkemizde g\u00f6r\u00fclmesinin ard\u0131ndan daha \u00f6nce haz\u0131rlad\u0131\u011f\u0131m\u0131z plan\u0131m\u0131z\u0131 devreye soktuk. Emekli kahveleri, kre\u015flerimizi ve ya\u015fl\u0131 kre\u015fini salg\u0131n\u0131n sona erece\u011fi tarihe kadar kapatt\u0131k\" dedi. Kronik hastal\u0131\u011f\u0131 olan belediye \u00e7al\u0131\u015fanlar\u0131 ve hamile olan personele idari izin verdiklerini belirten Ba\u015fkan Esen, 7 g\u00fcn 24 saat d\u00fczenleme yap\u0131ld\u0131\u011f\u0131n\u0131, yakla\u015f\u0131k 2 bin yerin dezenfekte edildi\u011fini s\u00f6yledi.\n\n1 M\u0130LYON MASKE\n\nKonyaalt\u0131'n\u0131n n\u00fcfusunun 190 bin oldu\u011funu hat\u0131rlatan Ba\u015fkan Semih Esen, herkese maske ula\u015fmas\u0131 i\u00e7in farkl\u0131 bir uygulama ger\u00e7ekle\u015ftirdiklerini vurgulad\u0131. Maskeye acil ihtiya\u00e7 duyanlar\u0131n sosyal medya hesaplar\u0131ndan kendilerine ula\u015ft\u0131\u011f\u0131n\u0131 kaydeden Esen, \u015f\u00f6yle konu\u015ftu:\n\n\"Maske da\u011f\u0131t\u0131m ara\u00e7lar\u0131m\u0131z ile acil maske isteyenlere ula\u015ft\u0131k. Ara\u00e7lar\u0131m\u0131z ana arterlerde ring halinde gezerek sokaktaki vatanda\u015flara maske da\u011f\u0131tt\u0131. B\u00fcy\u00fck al\u0131\u015fveri\u015f merkezleri ve muhtarl\u0131klar\u0131n \u00f6n\u00fcnde, stantlar kurarak soka\u011fa \u00e7\u0131kmak zorunda kalanlara maske ula\u015ft\u0131rd\u0131k. Pazar yerlerine maskesiz giri\u015fe izin vermedi\u011fimiz i\u00e7in pazar yerlerinin giri\u015fine maske stantlar\u0131 kurduk. Sonraki a\u015famada da personelimiz 39 mahallemize girerek b\u00fct\u00fcn evlere maske ula\u015ft\u0131rd\u0131. Bug\u00fcne kadar 1 milyona yakla\u015f\u0131k maskeyi vatanda\u015fa ula\u015ft\u0131rd\u0131k. Maskenin yan\u0131 s\u0131ra 100 bin \u00e7ift eldiveni vatanda\u015flar\u0131m\u0131z ile payla\u015ft\u0131k\" dedi.\n\nBa\u015fkan Semih Esen, pazar yerlerinde maske da\u011f\u0131tmaya devam edeceklerini vurgulad\u0131.\n\nKaynak: DHA", "keywords": [], "meta_keywords": ["Konyaalt\u0131 Belediyesi", "Semih Esen", "Konyaalt\u0131", "Antalya", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Konyaalt\u0131 Belediyesi, n\u00fcfusunun 5 kat\u0131 maske da\u011f\u0131tt\u0131Antalya'n\u0131n Konyaalt\u0131 \u0130l\u00e7esi Belediye Ba\u015fkan\u0131 Semih Esen, 11 Mart'tan bu yana il\u00e7ede 1 milyon maske da\u011f\u0131tt\u0131klar\u0131n\u0131 a\u00e7\u0131klad\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Konyaalt\u0131 Belediyesi, n\u00fcfusunun 5 kat\u0131 maske da\u011f\u0131tt\u0131Antalya'n\u0131n Konyaalt\u0131 \u0130l\u00e7esi Belediye Ba\u015fkan\u0131 Semih Esen, 11 Mart'tan bu yana il\u00e7ede 1 milyon maske da\u011f\u0131tt\u0131klar\u0131n\u0131 a\u00e7\u0131klad\u0131.", "keywords": "Konyaalt\u0131 Belediyesi, Semih Esen, Konyaalt\u0131, Antalya, G\u00fcncel, Haber", "image": "https://foto.haberler.com/haber/2020/05/04/antalya-konyaalti-belediyesi-nufusunun-5-kati-13188246_amp.jpg", "Googlebot-News": "noindex, nofollow", "medium": "news", "dateCreated": "2020-05-04T17:41:27+03:00", "dateUpdated": "2020-05-04T17:49:14+03:00", "msapplication-starturl": "https://www.haberler.com", "article": {"id": 13188246, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Konyaalt\u0131 Belediyesi, Semih Esen, Konyaalt\u0131, Antalya, G\u00fcncel"}, "og": {"url": "https://www.haberler.com/konyaalti-belediyesi-nufusunun-5-kati-maskeyi-13187375-haberi/", "site_name": "Haberler.com", "locale": "tr_TR", "type": "article", "title": "ANTALYA Konyaalt\u0131 Belediyesi, n\u00fcfusunun 5 kat\u0131 maske da\u011f\u0131tt\u0131", "description": "Konyaalt\u0131 Belediyesi, n\u00fcfusunun 5 kat\u0131 maske da\u011f\u0131tt\u0131Antalya'n\u0131n Konyaalt\u0131 \u0130l\u00e7esi Belediye Ba\u015fkan\u0131 Semih Esen, 11 Mart'tan bu yana il\u00e7ede 1 milyon maske da\u011f\u0131tt\u0131klar\u0131n\u0131 a\u00e7\u0131klad\u0131.", "image": {"identifier": "https://foto.haberler.com/haber/2020/05/04/antalya-konyaalti-belediyesi-nufusunun-5-kati-13188246_amp.jpg", "secure_url": "https://foto.haberler.com/haber/2020/05/04/antalya-konyaalti-belediyesi-nufusunun-5-kati-13188246_amp.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/konyaalti-belediyesi-nufusunun-5-kati-maskeyi-13187375-haberi/", "card": "summary_large_image", "site": "Haberler", "title": "ANTALYA Konyaalt\u0131 Belediyesi, n\u00fcfusunun 5 kat\u0131 maske da\u011f\u0131tt\u0131", "description": "Konyaalt\u0131 Belediyesi, n\u00fcfusunun 5 kat\u0131 maske da\u011f\u0131tt\u0131Antalya'n\u0131n Konyaalt\u0131 \u0130l\u00e7esi Belediye Ba\u015fkan\u0131 Semih Esen, 11 Mart'tan bu yana il\u00e7ede 1 milyon maske da\u011f\u0131tt\u0131klar\u0131n\u0131 a\u00e7\u0131klad\u0131.", "image": "https://foto.haberler.com/haber/2020/05/04/antalya-konyaalti-belediyesi-nufusunun-5-kati-13188246_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/konyaalti-belediyesi-nufusunun-5-kati-maskeyi-13187375-haberi/"}