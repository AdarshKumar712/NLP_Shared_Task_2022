{"source_url": "https://www.haberler.com", "url": "https://www.haberler.com/larende-mahallesi-nde-kaldirim-calismalari-suruyor-13052691-haberi/", "title": "Larende Mahallesi'nde kald\u0131r\u0131m \u00e7al\u0131\u015fmalar\u0131 s\u00fcr\u00fcyor", "top_image": "https://foto.haberler.com/haber/2020/03/25/larende-mahallesi-nde-kaldirim-calismalari-suruyor-13052691_5662_o.jpg", "meta_img": "https://foto.haberler.com/haber/2020/03/25/larende-mahallesi-nde-kaldirim-calismalari-suruyor-13052691_5662_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://foto.haberler.com/haber/2020/03/25/larende-mahallesi-nde-kaldirim-calismalari-suruyor-13052691_5662_o.jpg", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Larende Mahallesi'nde kald\u0131r\u0131m \u00e7al\u0131\u015fmalar\u0131 s\u00fcr\u00fcyor Karaman Belediyesi'ne ba\u011fl\u0131 ekipler Larende Mahallesindeki kald\u0131r\u0131m \u00e7al\u0131\u015fmalar\u0131na devam ediyor.\n\nBelediye ekipleri altyap\u0131 \u00e7al\u0131\u015fmas\u0131 yap\u0131l\u0131rken bozulan yol ve kald\u0131r\u0131mlar\u0131n yan\u0131 s\u0131ra deforme olmu\u015f ve hi\u00e7 yap\u0131lmam\u0131\u015f cadde ve sokaklarda kald\u0131r\u0131m \u00e7al\u0131\u015fmalar\u0131n\u0131 yo\u011fun bir \u015fekilde s\u00fcrd\u00fcr\u00fcyor. \u00c7al\u0131\u015fmalar kapsam\u0131nda Larende Mahallesinde bir\u00e7ok cadde ve soka\u011f\u0131n kald\u0131r\u0131m\u0131n\u0131 tamamlayan ekipler, Larende Mahallesi 564, 613 ve 566 sokakta kald\u0131r\u0131m yap\u0131m\u0131 \u00e7al\u0131\u015fmalar\u0131n\u0131 s\u00fcrd\u00fcr\u00fcyor.\n\nKentin her noktas\u0131nda alt ve \u00fcst yap\u0131 \u00e7al\u0131\u015fmalar\u0131n\u0131n devam etti\u011fini belirten Karaman Belediye Ba\u015fkan\u0131 Sava\u015f Kalayc\u0131: \"Karaman\u0131m\u0131z\u0131 daha modern, ya\u015fanabilir ve refah seviyesi y\u00fcksek bir kent haline getirmek i\u00e7in, mahalle, cadde, sokak ayr\u0131m\u0131 yapmaks\u0131z\u0131n t\u00fcm ekiplerimizle birlikte gece - g\u00fcnd\u00fcz mesai mefhumu g\u00f6zetmeksizin \u00e7al\u0131\u015fmalar\u0131m\u0131z\u0131 s\u00fcrd\u00fcr\u00fcyoruz. Hava \u015fartlar\u0131n\u0131n da iyile\u015fmesiyle birlikte ekiplerimiz sahaya \u00e7\u0131karak vatanda\u015flar\u0131m\u0131z\u0131n istek ve taleplerini de\u011ferlendiriyor ve belirli bir plan \u00e7er\u00e7evesinde \u00e7al\u0131\u015fmalar\u0131n\u0131 ger\u00e7ekle\u015ftiriyor. Vatanda\u015flar\u0131m\u0131z\u0131n hak etti\u011fi, huzurlu ve refah seviyesi y\u00fcksek bir \u015fehirde ya\u015famalar\u0131 i\u00e7in var g\u00fcc\u00fcm\u00fczle \u00e7al\u0131\u015faca\u011f\u0131z\" dedi.\n\nKaynak: B\u00fcltenler", "keywords": [], "meta_keywords": ["Karaman", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Larende Mahallesi'nde kald\u0131r\u0131m \u00e7al\u0131\u015fmalar\u0131 s\u00fcr\u00fcyor Karaman Belediyesi'ne ba\u011fl\u0131 ekipler Larende Mahallesindeki kald\u0131r\u0131m \u00e7al\u0131\u015fmalar\u0131na devam ediyor.", "meta_lang": "tr", "meta_favicon": "/touch-icon-iphone.png", "meta_data": {"description": "Larende Mahallesi'nde kald\u0131r\u0131m \u00e7al\u0131\u015fmalar\u0131 s\u00fcr\u00fcyor Karaman Belediyesi'ne ba\u011fl\u0131 ekipler Larende Mahallesindeki kald\u0131r\u0131m \u00e7al\u0131\u015fmalar\u0131na devam ediyor.", "keywords": "Karaman, G\u00fcncel", "image": "https://foto.haberler.com/haber/2020/03/25/larende-mahallesi-nde-kaldirim-calismalari-suruyor-13052691_5662_o.jpg", "robots": "index, follow", "medium": "news", "dateCreated": "2020-03-25T16:00:42+03:00", "dateUpdated": "2020-03-25T16:01:59+03:00", "msapplication-starturl": "https://www.haberler.com", "article": {"id": 13052691, "author": "\u015eaziye Ceyhan, Haberler.com", "section": {"identifier": "guncel", "type": "Detail Page", "list": "guncel"}, "tag": "Karaman, G\u00fcncel"}, "og": {"url": "https://www.haberler.com/larende-mahallesi-nde-kaldirim-calismalari-suruyor-13052691-haberi/", "site_name": "Haberler.com", "locale": "tr_TR", "type": "article", "title": "Larende Mahallesi'nde kald\u0131r\u0131m \u00e7al\u0131\u015fmalar\u0131 s\u00fcr\u00fcyor", "description": "Karaman Belediyesi'ne ba\u011fl\u0131 ekipler Larende Mahallesindeki kald\u0131r\u0131m \u00e7al\u0131\u015fmalar\u0131na devam ediyor.", "image": {"identifier": "https://foto.haberler.com/haber/2020/03/25/larende-mahallesi-nde-kaldirim-calismalari-suruyor-13052691_5662_o.jpg", "secure_url": "https://foto.haberler.com/haber/2020/03/25/larende-mahallesi-nde-kaldirim-calismalari-suruyor-13052691_5662_o.jpg", "width": 640, "height": 427}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/larende-mahallesi-nde-kaldirim-calismalari-suruyor-13052691-haberi/", "card": "summary_large_image", "site": "Haberler", "title": "Larende Mahallesi'nde kald\u0131r\u0131m \u00e7al\u0131\u015fmalar\u0131 s\u00fcr\u00fcyor", "description": "Karaman Belediyesi'ne ba\u011fl\u0131 ekipler Larende Mahallesindeki kald\u0131r\u0131m \u00e7al\u0131\u015fmalar\u0131na devam ediyor.", "image": "https://foto.haberler.com/haber/2020/03/25/larende-mahallesi-nde-kaldirim-calismalari-suruyor-13052691_5662_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/larende-mahallesi-nde-kaldirim-calismalari-suruyor-13052691-haberi/"}