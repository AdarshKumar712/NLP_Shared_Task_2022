{"source_url": "https://www.dunya.com", "url": "https://www.dunya.com/dunya/bmden-rusya-ve-turkiyeye-gerginligi-azaltma-cagrisi-haberi-463006", "title": "BM'den Rusya ve T\u00fcrkiye'ye gerginli\u011fi azaltma \u00e7a\u011fr\u0131s\u0131", "top_image": "https://www.dunya.com/files/2020/2/19/463006/463006.jpg?v=1582128288", "meta_img": "https://www.dunya.com/files/2020/2/19/463006/463006.jpg?v=1582128288", "images": ["https://www.dunya.com/files/2020/2/19/463006/463006.jpg?v=1582128288", "https://i.dunya.com/2/336/185/files/2020/2/19/462941/462941.jpg?v=1582099134", "https://i.dunya.com/2/336/185/files/2020/2/17/462724/462724.jpg?v=1581919993", "https://i.dunya.com/2/336/185/files/2020/2/19/462949/462949.jpg?v=1582101607", "https://s.dunya.com/assets/site/files/playstore.png", "https://i.dunya.com/1/670/377/files/2020/2/19/463006/463006.jpg?v=1582128288", "https://s.dunya.com/assets/site/css/logo_xs.png", "https://s.dunya.com/assets/site/css/header_logo.svg", "https://cdn.flipboard.com/badges/flipboard_srsw.png", "https://s.dunya.com/gunun-birinci-sayfasi.jpg?v=20.02.2020.18", "https://s.dunya.com/assets/site/files/appstore.svg", "https://i.dunya.com/2/336/185/files/2020/2/19/462927/462927.jpg?v=1582088989"], "movies": [], "text": "19 \u015eubat 2020\n\nBirle\u015fmi\u015f Milletler (BM) Suriye \u00d6zel Temsilcisi Geir Pedersen, ''Rusya ve T\u00fcrkiye garant\u00f6r \u00fclkeler olarak idlib'de gerginli\u011fi azaltmak i\u00e7in kilit bir rol oynamak zorunda.'' dedi.\n\nBM G\u00fcvenlik Konseyi'ni video konferans yoluyla Cenevre'den bilgilendiren Pedersen, hava sald\u0131r\u0131lar\u0131 ve \u00e7at\u0131\u015fmalar\u0131n devam etti\u011fi ve insani durumun ''alarm verdi\u011fi'' \u0130dlib'de, \u00e7ocuklar\u0131n dondurucu so\u011fuklar nedeniyle \u00f6ld\u00fc\u011f\u00fcn\u00fc s\u00f6yledi.\n\nYerle\u015fim birimlerine do\u011fru ilerleyen \u00e7at\u0131\u015fmalar\u0131n daha fazla kitlesel yerinden edilme ve insani felakete neden olaca\u011f\u0131 uyar\u0131s\u0131nda bulunan Pedersen, Suriye'de rejim ve destek\u00e7ilerinin M5 kara yolunun do\u011fusunun tamam\u0131n\u0131 ve kara yolunun bat\u0131s\u0131ndaki baz\u0131 b\u00f6lgelerle Halep'in bat\u0131 k\u0131rsal\u0131n\u0131 ele ge\u00e7irdi\u011fini ifade etti.\n\nSuriye'de artan tehlikeye dikkati \u00e7eken Pedersen, ''Rusya ve T\u00fcrkiye garant\u00f6r \u00fclkeler olarak \u0130dlib'de gerginli\u011fi azaltmak i\u00e7in kilit bir rol oynamak zorunda.'' ifadesini kulland\u0131.\n\nSuriye'de uluslararas\u0131 insani hukuka uyulmas\u0131, \u00fclke genelinde ate\u015fkes sa\u011flanmas\u0131 \u00e7a\u011fr\u0131s\u0131nda da bulunan Pedersen, BM G\u00fcvenlik Konseyi'ni de harekete ge\u00e7meye davet etti.\n\nKaynak: AA", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "BM Suriye \u00d6zel Temsilcisi Pedersen, ''Rusya ve T\u00fcrkiye garant\u00f6r \u00fclkeler olarak idlib'de gerginli\u011fi azaltmak i\u00e7in kilit bir rol oynamak zorunda.'' dedi.", "meta_lang": "tr", "meta_favicon": "https://s.dunya.com/assets/site/icons/apple-icon-57x57.png", "meta_data": {"description": "BM Suriye \u00d6zel Temsilcisi Pedersen, ''Rusya ve T\u00fcrkiye garant\u00f6r \u00fclkeler olarak idlib'de gerginli\u011fi azaltmak i\u00e7in kilit bir rol oynamak zorunda.'' dedi.", "viewport": "width=1050", "msapplication-TileColor": "#ffffff", "msapplication-TileImage": "https://s.dunya.com/assets/site/icons/ms-icon-144x144.png", "theme-color": "#ffffff", "DC.date.issued": "2020-02-19T19:03:00+0300", "Rating": "General", "title": "BM'den Rusya ve T\u00fcrkiye'ye gerginli\u011fi azaltma \u00e7a\u011fr\u0131s\u0131", "og": {"title": "BM'den Rusya ve T\u00fcrkiye'ye gerginli\u011fi azaltma \u00e7a\u011fr\u0131s\u0131", "type": "website", "url": "https://www.dunya.com/dunya/bmden-rusya-ve-turkiyeye-gerginligi-azaltma-cagrisi-haberi-463006", "description": "BM Suriye \u00d6zel Temsilcisi Pedersen, ''Rusya ve T\u00fcrkiye garant\u00f6r \u00fclkeler olarak idlib'de gerginli\u011fi azaltmak i\u00e7in kilit bir rol oynamak zorunda.'' dedi.", "image": {"identifier": "https://www.dunya.com/files/2020/2/19/463006/463006.jpg?v=1582128288", "width": 693, "height": 407}, "site_name": "D\u00fcnya Gazetesi"}, "twitter": {"site": "@dunya", "creator": "@dunya", "card": "summary_large_image", "url": "https://www.dunya.com/dunya/bmden-rusya-ve-turkiyeye-gerginligi-azaltma-cagrisi-haberi-463006", "domain": "https://www.dunya.com/dunya/bmden-rusya-ve-turkiyeye-gerginligi-azaltma-cagrisi-haberi-463006", "title": "BM'den Rusya ve T\u00fcrkiye'ye gerginli\u011fi azaltma \u00e7a\u011fr\u0131s\u0131", "image": "https://www.dunya.com/files/2020/2/19/463006/463006.jpg?v=1582128288", "description": "19.02.2020"}, "robots": "index, follow", "Mediapartners-Google": "index, follow", "google-site-verification": "h2znDuHyXGRO2Zq-DkRyh4JMLt9lMkjNY9HmN2jq9jc", "msvalidate.01": "44B11A49BB122FC729A16CEC959E4D49", "yandex-verification": "c0cd5724b8e04f7c", "pocket-site-verification": "fe3fb5c0111e56c92f135ff555a11e", "fb": {"pages": 118287164904009}}, "canonical_link": "https://www.dunya.com/dunya/bmden-rusya-ve-turkiyeye-gerginligi-azaltma-cagrisi-haberi-463006"}