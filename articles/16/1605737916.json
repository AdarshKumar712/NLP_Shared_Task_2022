{"source_url": "https://pl.sputniknews.com", "url": "https://pl.sputniknews.com/swiat/2020051312406505-zacharowa-informacja-covid-19-rosja-sputnik/", "title": "Zacharowa: \u017b\u0105damy od medi\u00f3w zdementowania informacji o COVID-19 w Rosji", "top_image": "https://cdnpl1.img.sputniknews.com/images/1240/66/12406640.jpg", "meta_img": "https://cdnpl1.img.sputniknews.com/images/1240/66/12406640.jpg", "images": ["https://cdnpl1.img.sputniknews.com/images/1240/66/12406640.jpg", "https://mc.yandex.ru/watch/28683981", "https://cdnpl1.img.sputniknews.com/img/1240/66/12406634_0:0:3326:1799_1000x541_80_0_0_22f2a15fbdc9658fa651a1db920d5f03.jpg", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "https://pl.sputniknews.com/services/counter/?project=&obj_id=12406505&obj_type=article&action_type=&ts=1590014025", "https://cdnpl1.img.sputniknews.com/i/avatar-default.png", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://mc.yandex.ru/watch/26863203", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='705'%20height='375'%3E%3C/svg%3E"], "movies": [], "text": "MSZ Rosji przygotowa\u0142o listy do redakcji gazet The Financial Times i The New York Times z \u017c\u0105daniem zdementowania opublikowanej przez nie informacji o koronawirusie w Rosji \u2013 poinformowa\u0142a rzeczniczka MSZ Rosji Maria Zacharowa.\n\nRzeczniczka MSZ Rosji zauwa\u017cy\u0142a, \u017ce ju\u017c 14 maja listy zostan\u0105 wr\u0119czone redaktorom naczelnym gazet za po\u015brednictwem przedstawicieli ambasady Rosji w Wielkiej Brytanii i USA.\n\nSkierowali\u015bmy te\u017c stosowne pismo do przedstawiciela OBWE ds. wolno\u015bci medi\u00f3w (Harlema \u2013 red.) D\u00e9sira, sekretarza generalnego UNESCO (Audrey \u2013 red.) Azoulay. Analogiczne materia\u0142y wy\u015blemy do sekretariatu ONZ jako przyk\u0142ad tej\u017ce \u201einfodemii\u201d, do zwalczania kt\u00f3rej zaapelowa\u0142 sekretarz generalny (Antonio \u2013 red.) Gutteres\u201d \u2013 powiedzia\u0142a Zacharowa.\n\nMSZ Rosji: Te publikacje to fejk\n\nWcze\u015bniej gazeta Financial Times poinformowa\u0142a, \u017ce umieralno\u015b\u0107 w Rosji z powodu koronawirusa mo\u017ce by\u0107 o ponad 70% wy\u017csza, ni\u017c m\u00f3wi\u0105 oficjalne statystyki. Wed\u0142ug oficjalnych danych w kwietniu w Moskwie i Petersburgu na COVID-19 zmar\u0142o 629 os\u00f3b. Ale, jak twierdzi gazeta, powo\u0142uj\u0105c si\u0119 na w\u0142asn\u0105 analiz\u0119, w obu miastach w ci\u0105gu tego miesi\u0105ca zmar\u0142o o 72% wi\u0119cej os\u00f3b ni\u017c \u015brednia miesi\u0119czna liczba zgon\u00f3w w ci\u0105gu ostatnich pi\u0119ciu lat: 1841 os\u00f3b w Moskwie i 232 \u2013 w Petersburgu, w sumie 2073 osoby.\n\nRosyjskie MSZ informacj\u0119 o zani\u017conych wska\u017anikach \u015bmiertelno\u015bci w Rosji nazwa\u0142o fejkiem i uzna\u0142o, \u017ce takie zachowanie ze strony zagranicznych dziennikarzy ma zwi\u0105zek z tym, \u017ce Zach\u00f3d chce odci\u0105gn\u0105\u0107 uwag\u0119 od w\u0142asnych problem\u00f3w.\n\nKomisja Dumy Pa\u0144stwowej Rosji poprosi\u0142a MSZ o podj\u0119cie \u015brodk\u00f3w wobec New York Times i Financial Times, w tym pozbawienie ich akredytacji.\n\nWicepremier Rosji Tatiana Golikowa o\u015bwiadczy\u0142a, \u017ce Rosja nigdy nie manipulowa\u0142a oficjaln\u0105 statystyk\u0105. Wed\u0142ug s\u0142\u00f3w przedstawicieli WHO w Rosji nie ma \u015bwiadomego zani\u017cania \u015bmiertelno\u015bci z powodu COVID-19.\n\nW Rosji wed\u0142ug ostatnich danych zarejestrowano 242 271 tysi\u0119cy chorych w 85 regonach. Za ca\u0142y okres w kraju na koronawirusa zmar\u0142o 2212 os\u00f3b, ponad 48 tys. wyzdrowia\u0142o.", "keywords": [], "meta_keywords": ["pandemia koronawirusa", "koronawirus statystyki", "koronawirus ile", "objawy koronawirusa", "COVID-19", "Rosja koronawirus ile os\u00f3b"], "tags": ["Koronawirus Liczba zaka\u017conych: Liczba os\u00f3b, kt\u00f3re wyzdrowia\u0142y: Liczba ofiar \u015bmiertelnych:", "Maria Zacharowa", "Rosja", "koronawirus", "USA", "MSZ Rosji"], "authors": [], "publish_date": null, "summary": "", "article_html": "", "meta_description": "MSZ Rosji przygotowa\u0142o listy do redakcji gazet The Financial Times i The New York Times z \u017c\u0105daniem zdementowania opublikowanej przez nie informacji o koronawirusie w...", "meta_lang": "pl", "meta_favicon": "https://cdnpl2.img.sputniknews.com/i/sputnik.png", "meta_data": {"description": "MSZ Rosji przygotowa\u0142o listy do redakcji gazet The Financial Times i The New York Times z \u017c\u0105daniem zdementowania opublikowanej przez nie informacji o koronawirusie w...", "keywords": "pandemia koronawirusa, koronawirus statystyki, koronawirus ile, objawy koronawirusa, COVID-19, Rosja koronawirus ile os\u00f3b", "news_keywords": "pandemia koronawirusa, koronawirus statystyki, koronawirus ile, objawy koronawirusa, COVID-19, Rosja koronawirus ile os\u00f3b", "robots": "all", "format-detection": "telephone=no", "analytics": {"site_domain": "pl.sputniknews.com", "article_id": 12406505, "p_ts": 1589400300, "rubric": "swiat", "tags": "pandemia koronawirusa, koronawirus statystyki, koronawirus ile, objawy koronawirusa, COVID-19, Rosja koronawirus ile os\u00f3b"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://pl.sputniknews.com/swiat/2020051312406505-zacharowa-informacja-covid-19-rosja-sputnik/", "title": "Zacharowa: \u017b\u0105damy od medi\u00f3w zdementowania informacji o COVID-19 w Rosji", "description": "MSZ Rosji przygotowa\u0142o listy do redakcji gazet The Financial Times i The New York Times z \u017c\u0105daniem zdementowania opublikowanej przez nie informacji o koronawirusie w...", "image": "https://pl.sputniknews.com/sharing_snippet/12406505.png?1589400300"}, "fb": {"app_id": 102846830059534, "pages": 998778393644558}, "apple-itunes-app": "app-id=969452947, app-argument=com.sputniknews://article?issuer_id=36&issuer_article_id=12406505", "google-play-app": "app-id=com.sputniknews.sputnik", "og": {"title": "Zacharowa: \u017b\u0105damy od medi\u00f3w zdementowania informacji o COVID-19 w Rosji", "url": "https://pl.sputniknews.com/swiat/2020051312406505-zacharowa-informacja-covid-19-rosja-sputnik/", "type": "website", "description": "MSZ Rosji przygotowa\u0142o listy do redakcji gazet The Financial Times i The New York Times z \u017c\u0105daniem zdementowania opublikowanej przez nie informacji o koronawirusie w...", "image": {"identifier": "https://cdnpl1.img.sputniknews.com/images/1240/66/12406640.jpg", "width": 700, "height": 440}}, "lastmod": "2020-05-13T22:02:07Z", "pubdate": "2020-05-13T22:05:00Z", "url_type": "usual"}, "canonical_link": "https://pl.sputniknews.com/swiat/2020051312406505-zacharowa-informacja-covid-19-rosja-sputnik/"}