{"source_url": "https://www.polsatnews.pl", "url": "https://www.polsatnews.pl/wiadomosc/2020-03-03/71-latek-zarazony-koronawirusem-uciekl-z-izolatki-spakowal-swoje-rzeczy-i-wezwal-taksowke/", "title": "71-latek zara\u017cony koronawirusem uciek\u0142 z izolatki we W\u0142oszech", "top_image": "https://r.dcs.redcdn.pl/http/o2/redefine/cp/mn/mnfe1s4y6dk3n1q3heb99a2sdxb2hfxf.jpg", "meta_img": "https://r.dcs.redcdn.pl/http/o2/redefine/cp/mn/mnfe1s4y6dk3n1q3heb99a2sdxb2hfxf.jpg", "images": ["https://s.redefine.pl/file/o2/redefine/cp/pv/pvsfjursceabstyzz9hxnco1uxfsdryi.png", "https://www.facebook.com/tr?id=1446441159008237&ev=PageView&noscript=1", "https://r.dcs.redcdn.pl/http/o2/redefine/cp/gf/gfgr2h7iveu8rp2qb366hea5m4ssr42b.jpg", "https://www.polsatnews.pl/templates/pnews2018/build/gfx/logo.svg", "https://r.dcs.redcdn.pl/http/o2/redefine/cp/td/tdea3cbqdodf4p1f8ccgwzkrjvibhugg.jpg", "https://r.dcs.redcdn.pl/http/o2/redefine/cp/mn/mnfe1s4y6dk3n1q3heb99a2sdxb2hfxf.jpg"], "movies": [], "text": "71-letni zaka\u017cony koronawirusem m\u0119\u017cczyzna uciek\u0142 z izolatki w szpitalu w Como na p\u00f3\u0142nocy W\u0142och i wr\u00f3ci\u0142 taks\u00f3wk\u0105 do domu w rejonie miasta Bergamo - poda\u0142y we wtorek media z Lombardii. Uciekinierowi postawiono zarzuty.\n\nM\u0119\u017cczyzna, u kt\u00f3rego stwierdzono obecno\u015b\u0107 koronawirusa, zosta\u0142 w ostatnich dniach przewieziony z okolic Bergamo do szpitala w Como, gdzie umieszczono go izolatce na oddziale chor\u00f3b zaka\u017anych.\n\nPoniewa\u017c czu\u0142 si\u0119 dobrze, po porannym obchodzie spakowa\u0142 swoje rzeczy, wezwa\u0142 taks\u00f3wk\u0119 i uciek\u0142. Pojecha\u0142 do domu w miejscowo\u015bci Casnigo.\n\nUs\u0142ysza\u0142 zarzut\n\n\n\nKiedy personel szpitalny zorientowa\u0142 si\u0119, \u017ce pacjent znikn\u0105\u0142, zawiadomi\u0142 karabinier\u00f3w. Udali si\u0119 oni do jego domu, gdzie go znale\u017ali.\n\nM\u0119\u017cczyzna us\u0142ysza\u0142 zarzut nieprzestrzegania rozporz\u0105dzenia wydanego przez w\u0142adze.\n\nZOBACZ: Kwarantanna w internatach w Policach. Uczennice by\u0142y we W\u0142oszech\n\n\n\nTaks\u00f3wkarz, kt\u00f3ry wi\u00f3z\u0142 pasa\u017cera do domu, nie wiedz\u0105c o tym, \u017ce ma koronawirusa, podda\u0142 si\u0119 kwarantannie i rozwa\u017ca mo\u017cliwo\u015b\u0107 wyst\u0105pienia na drog\u0119 s\u0105dow\u0105 przeciwko 71-latkowi.\n\nWIDEO - Polacy daj\u0105 prac\u0119 Amerykanom. W Nevadzie dzia\u0142a kopalnia KGHM Twoja przegl\u0105darka nie wspiera odtwarzacza wideo...\n\ndk/ PAP", "keywords": [], "meta_keywords": [""], "tags": ["KORONAWIRUS"], "authors": ["Https", "Www.Facebook.Com Polsatnewspl", "Dk"], "publish_date": "Tue Mar  3 00:00:00 2020", "summary": "", "article_html": "", "meta_description": "71-letni zaka\u017cony koronawirusem m\u0119\u017cczyzna uciek\u0142 z izolatki w szpitalu w Como na p\u00f3\u0142nocy W\u0142och i wr\u00f3ci\u0142 taks\u00f3wk\u0105 do domu w rejonie miasta Bergamo - poda\u0142y we wtorek media z Lombardii. Uciekinierowi postawiono zarzuty.", "meta_lang": "pl", "meta_favicon": "/apple-touch-icon.png", "meta_data": {"viewport": "width=device-width, initial-scale=1.0", "description": "71-letni zaka\u017cony koronawirusem m\u0119\u017cczyzna uciek\u0142 z izolatki w szpitalu w Como na p\u00f3\u0142nocy W\u0142och i wr\u00f3ci\u0142 taks\u00f3wk\u0105 do domu w rejonie miasta Bergamo - poda\u0142y we wtorek media z Lombardii. Uciekinierowi postawiono zarzuty.", "author": "https://www.facebook.com/polsatnewspl", "fb": {"app_id": 855521087830753, "pages": 1603348113249747}, "og": {"site_name": "polsatnews.pl", "type": "article", "locale": "pl_PL", "url": "https://www.polsatnews.pl/wiadomosc/2020-03-03/71-latek-zarazony-koronawirusem-uciekl-z-izolatki-spakowal-swoje-rzeczy-i-wezwal-taksowke/", "title": "71-latek zara\u017cony koronawirusem uciek\u0142 z izolatki we W\u0142oszech - Polsat News", "description": "71-letni zaka\u017cony koronawirusem m\u0119\u017cczyzna uciek\u0142 z izolatki w szpitalu w Como na p\u00f3\u0142nocy W\u0142och i wr\u00f3ci\u0142 taks\u00f3wk\u0105 do domu w rejonie miasta Bergamo - poda\u0142y we wtorek media z Lombardii. Uciekinierowi postawiono zarzuty.", "image": "https://r.dcs.redcdn.pl/http/o2/redefine/cp/mn/mnfe1s4y6dk3n1q3heb99a2sdxb2hfxf.jpg"}, "article": {"author": "https://www.facebook.com/polsatnewspl", "publisher": "https://www.facebook.com/polsatnewspl"}, "twitter": {"card": "summary_large_image", "site": "@PolsatNewsPL"}, "apple-mobile-web-app-title": "Polsat News", "application-name": "Polsat News", "msapplication-TileColor": "#fafafa", "msapplication-TileImage": "/mstile-144x144.png", "theme-color": "#ffffff", "msvalidate.01": "379D6323AB79E8AE1F90DF2B33F75B0C"}, "canonical_link": "https://www.polsatnews.pl/wiadomosc/2020-03-03/71-latek-zarazony-koronawirusem-uciekl-z-izolatki-spakowal-swoje-rzeczy-i-wezwal-taksowke/"}