{"source_url": "https://www.takvim.com.tr", "url": "https://www.takvim.com.tr/video/spor-videolari/ing-all-star-2020-smac-yarismasi-nefesleri-kesti-iste-o-anlar", "title": "ING All-Star 2020 sma\u00e7 yar\u0131\u015fmas\u0131 nefesleri kesti! \u0130\u015fte o anlar", "top_image": "https://iatkv.tmgrup.com.tr/a463fe/616/350/0/0/700/397?u=https%3a%2f%2fiahbr.tmgrup.com.tr%2f2020%2f01%2f19%2f1579449962844.jpeg", "meta_img": "https://iatkv.tmgrup.com.tr/a463fe/616/350/0/0/700/397?u=https%3a%2f%2fiahbr.tmgrup.com.tr%2f2020%2f01%2f19%2f1579449962844.jpeg", "images": ["https://iatkv.tmgrup.com.tr/a463fe/616/350/0/0/700/397?u=https%3a%2f%2fiahbr.tmgrup.com.tr%2f2020%2f01%2f19%2f1579449962844.jpeg", "https://itkv.tmgrup.com.tr/site/v2/i/icon-mosque.png", "https://itkv.tmgrup.com.tr/site/v2/i/flip2.png", "https://i.tmgrup.com.tr/i/i.gif", "https://itkv.tmgrup.com.tr/site/v2/i/takvim-webtv-logo.png?v=1", "https://www.facebook.com/tr?id=1915741338735477&ev=PageView&noscript=1"], "movies": [], "text": "ING All-Star 2020 sma\u00e7 yar\u0131\u015fmas\u0131 nefesleri kesti! \u0130\u015fte o anlar 20.01.2020 00:31\n\nBu y\u0131l 17 kez d\u00fczenlenen ING All Star 2020'de sma\u00e7 yar\u0131\u015fmas\u0131 nefesleri kesti. A Spor ekran\u0131ndan canl\u0131 yay\u0131nlanan \u015f\u00f6lende Emanuel Terry (Teks\u00fct Band\u0131rma), Nicholas Johnson (T\u00fcrk Telekom) ve Onuralp Bitim'in (P\u0131nar Kar\u015f\u0131yaka) boy g\u00f6sterdi\u011fi yar\u0131\u015fmay\u0131 P\u0131nar Kar\u015f\u0131yaka formas\u0131 giyen Onuralp Bitim kazand\u0131.\n\nT\u00fcrkiye S\u00fcper Ligi'nin y\u0131ld\u0131zlar\u0131n\u0131n sahne ald\u0131\u011f\u0131 ING All-Star 2020, \u0130stanbul'da ger\u00e7ekle\u015fti.17.'si ger\u00e7olan bu \u00f6nemli organizasyon, son 2 y\u0131lda oldu\u011fu gibi yine Sinan Erdem Spor Salonu'nda oynand\u0131.\n\nSaat 14.00'te ba\u015flayan etkinlikler kapsam\u0131nda All-Star 2020, A Spor ile Tivibu Spor 2'den yay\u0131nland\u0131.\n\nG\u00fcnler \u00f6ncesinden biletlerin t\u00fckendi\u011fi organizasyonda Shane Larkin'in kaptanl\u0131\u011f\u0131n\u0131 yapt\u0131\u011f\u0131 k\u0131rm\u0131z\u0131 tak\u0131m ile Nando De Colo'nun \u00f6nderli\u011findeki beyaz tak\u0131m kar\u015f\u0131 kar\u015f\u0131ya geldi. M\u00fccadeleyi De Colo'nun tak\u0131m\u0131 144-126 kazand\u0131.\n\n\n\nErgin Ataman'\u0131n y\u00f6netti\u011fi K\u0131rm\u0131z\u0131 Tak\u0131m'\u0131n ilk be\u015finde Galatasaray Do\u011fa Sigorta ve Anadolu Efes'ten iki\u015fer isim varken, Aaron Harrison ve Zach Auguste ikilisine Shane Larkin ve Serta\u00e7 \u015eanl\u0131'n\u0131n yan\u0131nda Be\u015fikta\u015f Sompo Sigorta'dan Shaq McKissic e\u015flik etti.\n\nUfuk Sar\u0131ca y\u00f6netimindeki Beyaz Tak\u0131m ise Fenerbah\u00e7e Beko'dan Nando De Colo ve Melih Mahmuto\u011flu'nun yan\u0131nda Meksa Yat\u0131r\u0131m Afyon Belediyespor'dan Jordon Crawford, P\u0131nar Kar\u015f\u0131yaka'dan Amath M'Baye ve T\u00fcrk Telekom'dan Moustapha Fall be\u015flisiyle sahada yer ald\u0131.\n\nSMA\u00c7 YARI\u015eMASINI ONURALP B\u0130T\u0130M 1. TAMAMLADI\n\nAll-Star organizasyonlar\u0131n\u0131n b\u00fcy\u00fck ilgi g\u00f6ren etkinli\u011fi sma\u00e7 yar\u0131\u015fmas\u0131n\u0131 basketbolseverler merakla bekliyordu... ING Sma\u00e7 Yar\u0131\u015fmas\u0131'nda Emanuel Terry (Teks\u00fct Band\u0131rma), Derrick Williams (Fenerbah\u00e7e Beko), Nicholas Johnson (T\u00fcrk Telekom) ve Onuralp Bitim (P\u0131nar Kar\u015f\u0131yaka) boy g\u00f6sterdi ve kazanan Onuralp Bitim oldu.", "keywords": [], "meta_keywords": ["Spor videolar\u0131 izle", "spor haber videolar\u0131", "spor video"], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "tr", "meta_favicon": "https://itkv.tmgrup.com.tr/site/v2/i/favicon.ico", "meta_data": {"Description": "Bu y\u0131l 17 kez d\u00fczenlenen ING All Star 2020'de sma\u00e7 yar\u0131\u015fmas\u0131 nefesleri kesti. A Spor ekran\u0131ndan canl\u0131 yay\u0131nlanan \u015f\u00f6lende Emanuel Terry Teks\u00fct Band\u0131rma,...", "keywords": "Spor videolar\u0131 izle,  spor haber videolar\u0131,  spor video", "Rating": "General", "Distribution": "Global", "verify-v1": "aOlPQ57PwQiLEFaWZeaTbD4pL0v2QIC45KbX+24275Y=", "tagCategory": "Ana Sayfa | spor-videolari", "tagContentType": "video", "og": {"type": "article", "title": "ING All-Star 2020 sma\u00e7 yar\u0131\u015fmas\u0131 nefesleri kesti! \u0130\u015fte o anlar", "description": "Bu y\u0131l 17 kez d\u00fczenlenen ING All Star 2020'de sma\u00e7 yar\u0131\u015fmas\u0131 nefesleri kesti. A Spor ekran\u0131ndan canl\u0131 yay\u0131nlanan \u015f\u00f6lende Emanuel Terry (Teks\u00fct Band\u0131rma), Nicholas Johnson (T\u00fcrk Telekom) ve Onuralp Bitim'in (P\u0131nar Kar\u015f\u0131yaka) boy g\u00f6sterdi\u011fi yar\u0131\u015fmay\u0131 P\u0131nar Kar\u015f\u0131yaka formas\u0131 giyen Onuralp Bitim kazand\u0131.", "url": "https://www.takvim.com.tr/video/spor-videolari/ing-all-star-2020-smac-yarismasi-nefesleri-kesti-iste-o-anlar", "image": {"identifier": "https://iatkv.tmgrup.com.tr/a463fe/616/350/0/0/700/397?u=https%3a%2f%2fiahbr.tmgrup.com.tr%2f2020%2f01%2f19%2f1579449962844.jpeg", "width": 615, "height": 350}, "site_name": "takvim.com.tr"}, "twitter": {"card": "summary_large_image", "title": "ING All-Star 2020 sma\u00e7 yar\u0131\u015fmas\u0131 nefesleri kesti! \u0130\u015fte o anlar", "description": "Haberin devam\u0131", "url": "https://www.takvim.com.tr/video/spor-videolari/ing-all-star-2020-smac-yarismasi-nefesleri-kesti-iste-o-anlar", "image": "https://iatkv.tmgrup.com.tr/a463fe/616/350/0/0/700/397?u=https%3a%2f%2fiahbr.tmgrup.com.tr%2f2020%2f01%2f19%2f1579449962844.jpeg"}, "application-name": "takvim.com.tr", "fb": {"admins": 100001253668158, "page_id": 163484663666075, "pages": 163484663666075}}, "canonical_link": "https://www.takvim.com.tr"}