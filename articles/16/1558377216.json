{"source_url": "https://www.mynet.com", "url": "https://www.mynet.com/almanyanin-siparis-ettigi-6-milyon-maske-kayip-110106481170", "title": "Almanya\u2019n\u0131n sipari\u015f etti\u011fi 6 milyon maske kay\u0131p", "top_image": "https://imgrosetta.mynet.com.tr/file/11893188/700x400.jpg", "meta_img": "https://imgrosetta.mynet.com.tr/file/11893188/700x400.jpg", "images": ["https://img7.mynet.com/anasayfa/special-pages/mynet-logo-evdekal-v3.png", "data:image/gif;base64,R0lGODlhAQABAIABAM7Ozv///yH5BAEKAAEALAAAAAABAAEAAAICRAEAOw==", "https://imgrosetta.mynet.com.tr/file/11893188/700x400.jpg", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://img7.mynet.com/anasayfa/special-pages/evdeyim.svg", "https://img7.mynet.com/rosetta/services/static/google-news.svg", "data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw==", "https://imgrosetta.mynet.com.tr/file/11893188/728xauto.jpg"], "movies": [], "text": "Maskelerin sipari\u015f edildi\u011fi Kenya\u2019da kayboldu\u011fu tahmin ediliyor.Koronavir\u00fcs vakalar\u0131 d\u00fcnya genelinde art\u0131\u015f g\u00f6sterirken koruyucu donan\u0131m konusunda da s\u0131k\u0131nt\u0131lar ya\u015fan\u0131yor.\n\nAlmanya Savunma Baknal\u0131\u011f\u0131 s\u00f6zc\u00fcs\u00fc, Kenya'dan sipari\u015f verilen alt\u0131 milyon solunum maskesinin kayboldu\u011funu do\u011frulad\u0131. Haber portal\u0131 Spiegel'in, Bakanl\u0131\u011f\u0131n bir i\u00e7 yaz\u0131\u015fmas\u0131na dayand\u0131rd\u0131\u011f\u0131 haberinde ge\u00e7en Cuma g\u00fcn\u00fc teslim edilmesi gereken maskelerin Kenya'da havaalan\u0131nda kayboldu\u011funa dikkat \u00e7ekti.\n\nS\u00f6zc\u00fc, Savunma Bakanl\u0131\u011f\u0131\u2019n\u0131n olay\u0131n nas\u0131l meydane geldi\u011fini ayd\u0131nlatmaya \u00e7al\u0131\u015ft\u0131\u011f\u0131n\u0131 ve maskelerle ilgili bir \u00f6deme yap\u0131lmad\u0131\u011f\u0131 i\u00e7in herhangi bir zarar\u0131n meydana gelmedi\u011fini belirtti.\n\nKenya\u2019n\u0131n olayla ilgili sorumlulu\u011funun ise hen\u00fcz netle\u015fmedi\u011fi belirtildi, ancak s\u00f6zle\u015fmenin ge\u00e7ersiz oldu\u011fu vurguland\u0131.\n\nAlmanya'da maske acil ihtiya\u00e7\n\nAlmanya'da doktor ve sa\u011fl\u0131k \u00e7al\u0131\u015fanlar\u0131n\u0131n koronavir\u00fcs salg\u0131n\u0131 nedeniyle acil olarak maskeye ihtiyac\u0131 bulunuyor. Alman Ordusu da h\u00fck\u00fcmetin kriz y\u00f6netimi taraf\u0131ndan Sa\u011fl\u0131k Bakanl\u0131\u011f\u0131 i\u00e7in gerekli koruyucu ekipman\u0131 sat\u0131n almak i\u00e7in lojistik destek vermekle g\u00f6revlendirilmi\u015fti.\n\nMaskelerin kaybolmas\u0131n\u0131n yarataca\u011f\u0131 etkinin hen\u00fcz belirsiz oldu\u011fu belirtildi. Spiegel\u2019e g\u00f6re ise alt\u0131 milyon maske beklenen ilk b\u00fcy\u00fck teslimatlardand\u0131. Haber portal\u0131, yetkililerin ilk b\u00fcy\u00fck teslimatta b\u00f6yle bir s\u0131k\u0131nt\u0131 ya\u015fanmas\u0131n\u0131 \"can s\u0131k\u0131c\u0131n\u0131n \u00f6tesinde\" bulduklar\u0131n\u0131 aktard\u0131.\n\nAFP / SSB, HS\n\n\u00a9 Deutsche Welle T\u00fcrk\u00e7e\n\n", "keywords": [], "meta_keywords": ["Almanya\u2019n\u0131n", "sipari\u015f", "etti\u011fi", "6", "milyon", "maske", "kay\u0131p"], "tags": [], "authors": ["D\u00fcnya Haberleri\u0307"], "publish_date": null, "summary": "", "article_html": "", "meta_description": "Almanya\u2019n\u0131n acil ihtiya\u00e7 i\u00e7in sipari\u015f etti\u011fi 6 milyon maske kayboldu.", "meta_lang": "tr", "meta_favicon": "//s.mynet.com.tr/rosetta/services/haber/production/apple-touch-icon-57x57.png", "meta_data": {"fb": {"pages": "143217525724589,109532732434779", "app_id": 141232139244860}, "description": "Almanya\u2019n\u0131n acil ihtiya\u00e7 i\u00e7in sipari\u015f etti\u011fi 6 milyon maske kayboldu.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1.0", "keywords": "Almanya\u2019n\u0131n, sipari\u015f, etti\u011fi, 6, milyon, maske, kay\u0131p", "news_keywords": "Almanya\u2019n\u0131n, sipari\u015f, etti\u011fi, 6, milyon, maske, kay\u0131p, Almanya\u2019n\u0131n sipari\u015f etti\u011fi 6 milyon maske kay\u0131p", "og": {"site_name": "Mynet Haber", "locale": "tr", "url": "https://www.mynet.com/almanyanin-siparis-ettigi-6-milyon-maske-kayip-110106481170", "type": "article", "title": "Almanya\u2019n\u0131n sipari\u015f etti\u011fi 6 milyon maske kay\u0131p", "description": "Almanya\u2019n\u0131n acil ihtiya\u00e7 i\u00e7in sipari\u015f etti\u011fi 6 milyon maske kayboldu.", "image": "https://imgrosetta.mynet.com.tr/file/11893188/700x400.jpg"}, "twitter": {"card": "summary_large_image", "site": "@HaberMynet", "title": "Almanya\u2019n\u0131n sipari\u015f etti\u011fi 6 milyon maske kay\u0131p", "description": "Almanya\u2019n\u0131n acil ihtiya\u00e7 i\u00e7in sipari\u015f etti\u011fi 6 milyon maske kayboldu.", "image": "https://imgrosetta.mynet.com.tr/file/11893188/700x400.jpg"}}, "canonical_link": "https://www.mynet.com/almanyanin-siparis-ettigi-6-milyon-maske-kayip-110106481170"}