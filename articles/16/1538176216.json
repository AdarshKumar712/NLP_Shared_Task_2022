{"source_url": "https://www.haberler.com", "url": "https://www.haberler.com/heyelanla-kapanan-yol-acildi-12979803-haberi/", "title": "Heyelanla kapanan yol a\u00e7\u0131ld\u0131", "top_image": "https://foto.haberler.com/haber/2020/03/04/heyelanla-kapanan-yol-acildi-12979803_amp.jpg", "meta_img": "https://foto.haberler.com/haber/2020/03/04/heyelanla-kapanan-yol-acildi-12979803_amp.jpg", "images": ["https://www.haberler.com/static/images/haberler_logo_vektor.svg", "https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://foto.haberler.com/haber/2020/03/04/heyelanla-kapanan-yol-acildi-12979803_amp.jpg", "https://www.haberler.com/static/images/sosyal/icons/google-news-icon-white.png", "https://www.haberler.com/static/images/blank.gif", "https://foto.haberler.com/haber/2020/03/04/heyelanla-kapanan-yol-acildi-12979803_o.jpg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "04.03.2020 13:41 | Son G\u00fcncelleme: 04.03.2020 13:41\n\nAmasya'da heyelan nedeniyle kapanan k\u00f6y yolu, \u0130l \u00d6zel \u0130daresi ekipleri taraf\u0131ndan a\u00e7\u0131ld\u0131.\n\n\n\nAmasya \u0130l \u00d6zel \u0130daresine ba\u011fl\u0131 Yol ve Ula\u015f\u0131m Hizmetleri M\u00fcd\u00fcrl\u00fc\u011f\u00fc ekipleri, g\u00fcvenli ula\u015f\u0131m\u0131 tehlikeye sokan k\u00f6y yollar\u0131nda ve virajlarda geni\u015fletme yaparak vatanda\u015flar\u0131n ya\u015fayaca\u011f\u0131 ma\u011fduriyetin \u00f6n\u00fcne ge\u00e7iyor. Amasya-Tokat karayolu \u00fczerinde \u00f6nemli bir noktada yer alan Albayrak'ta, k\u00f6y i\u00e7i yolunda meydana gelen heyelan sonucunda; \u0130l \u00d6zel \u0130daresi ekipleri kapanan yolu h\u0131zl\u0131 bir \u015fekilde a\u00e7arak trafik g\u00fcvenli\u011fini sa\u011flad\u0131. Ayr\u0131ca ekipler Albayrak k\u00f6y yolunda bak\u0131m-onar\u0131m ve iyile\u015ftirme \u00e7al\u0131\u015fmalar\u0131n\u0131 da ger\u00e7ekle\u015ftirerek vatanda\u015flar\u0131n daha konforlu ve g\u00fcvenli yolculuk yapmalar\u0131n\u0131 sa\u011flad\u0131.\n\n\n\n\u0130l \u00d6zel \u0130daresi Genel Sekreteri Erdin Acar, \"\u0130l \u00d6zel \u0130daresi olarak k\u00f6y yollar\u0131m\u0131zda zaman zaman ger\u00e7ekle\u015fen do\u011fal afetlere an\u0131nda m\u00fcdahale ederek trafik g\u00fcvenli\u011fini sa\u011flarken, di\u011fer taraftan da k\u00f6y yollar\u0131m\u0131zda teknik ekiplerimizin yapm\u0131\u015f oldu\u011fu et\u00fct \u00e7al\u0131\u015fmalar\u0131 sonucunda gerekli bak\u0131m-onar\u0131m ve iyile\u015ftirme \u00e7al\u0131\u015fmalar\u0131n\u0131 da y\u00fcr\u00fctmekteyiz\" dedi. - AMASYA\n\nKaynak: \u0130HA", "keywords": [], "meta_keywords": [""], "tags": ["Amasya"], "authors": [], "publish_date": null, "summary": "", "article_html": "", "meta_description": "Heyelanla kapanan yol a\u00e7\u0131ld\u0131 Amasya'da heyelan nedeniyle kapanan k\u00f6y yolu, \u0130l \u00d6zel \u0130daresi ekipleri taraf\u0131ndan a\u00e7\u0131ld\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Heyelanla kapanan yol a\u00e7\u0131ld\u0131 Amasya'da heyelan nedeniyle kapanan k\u00f6y yolu, \u0130l \u00d6zel \u0130daresi ekipleri taraf\u0131ndan a\u00e7\u0131ld\u0131.", "keywords": "Amasya, Tokat, G\u00fcncel", "image": "https://foto.haberler.com/haber/2020/03/04/heyelanla-kapanan-yol-acildi-12979803_amp.jpg", "medium": "news", "googlebot-news": "noindex, nofollow", "dateCreated": "2020-03-04T13:41:32+03:00", "dateUpdated": "2020-03-04T13:41:51+03:00", "msapplication-starturl": "https://www.haberler.com", "article": {"id": 12979803, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Amasya, Tokat, G\u00fcncel"}, "og": {"url": "https://www.haberler.com/heyelanla-kapanan-yol-acildi-12979803-haberi/", "site_name": "Haberler.com", "locale": "tr_TR", "type": "article", "title": "Heyelanla kapanan yol a\u00e7\u0131ld\u0131", "description": "Amasya'da heyelan nedeniyle kapanan k\u00f6y yolu, \u0130l \u00d6zel \u0130daresi ekipleri taraf\u0131ndan a\u00e7\u0131ld\u0131.", "image": {"identifier": "https://foto.haberler.com/haber/2020/03/04/heyelanla-kapanan-yol-acildi-12979803_amp.jpg", "secure_url": "https://foto.haberler.com/haber/2020/03/04/heyelanla-kapanan-yol-acildi-12979803_amp.jpg", "width": 1200, "height": 900}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/heyelanla-kapanan-yol-acildi-12979803-haberi/", "card": "summary_large_image", "site": "Haberler", "title": "Heyelanla kapanan yol a\u00e7\u0131ld\u0131", "description": "Amasya'da heyelan nedeniyle kapanan k\u00f6y yolu, \u0130l \u00d6zel \u0130daresi ekipleri taraf\u0131ndan a\u00e7\u0131ld\u0131.", "image": "https://foto.haberler.com/haber/2020/03/04/heyelanla-kapanan-yol-acildi-12979803_amp.jpg"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/heyelanla-kapanan-yol-acildi-12979803-haberi/"}