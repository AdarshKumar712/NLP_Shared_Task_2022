{"source_url": "https://www.haberler.com", "url": "https://www.haberler.com/kapali-carsida-korona-sessizligi-13050892-haberi/", "title": "Kapal\u0131 \u00e7ar\u015f\u0131da korona sessizli\u011fi", "top_image": "https://foto.haberler.com/haber/2020/03/25/kapali-carsida-korona-sessizligi-13050892_o.jpg", "meta_img": "https://foto.haberler.com/haber/2020/03/25/kapali-carsida-korona-sessizligi-13050892_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://mc.yandex.ru/watch/14231362", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://foto.haberler.com/haber/2020/03/25/kapali-carsida-korona-sessizligi-13050892_o.jpg"], "movies": [], "text": "Kapal\u0131 \u00e7ar\u015f\u0131da korona sessizli\u011fi Kahramanmara\u015f'ta korona vir\u00fcs nedeniyle cadde ve sokaklar sessizli\u011fe b\u00fcr\u00fcnd\u00fc.\n\nKahramanmara\u015f'ta korona vir\u00fcs nedeniyle cadde ve sokaklar sessizli\u011fe b\u00fcr\u00fcnd\u00fc.\n\nD\u00fcnyay\u0131 etkisi alt\u0131na alan korona vir\u00fcs nedeniyle \u00fclke genelinde \u00f6nlemler al\u0131n\u0131rken, yap\u0131lan uyar\u0131lar\u0131 dikkate alan vatanda\u015flar da evden d\u0131\u015far\u0131 \u00e7\u0131km\u0131yor. Salg\u0131n hastal\u0131k nedeniyle kent merkezindeki cadde ve sokaklar adeta sessizli\u011fe b\u00fcr\u00fcn\u00fcrken, tarihi kapal\u0131 \u00e7ar\u015f\u0131da da sakinlik hakim. Vatanda\u015flar\u0131n az olmas\u0131 esnaf\u0131 da etkilerken, kimi esnaf g\u00fcn\u00fc siftahs\u0131z kapatt\u0131\u011f\u0131n\u0131 s\u00f6yl\u00fcyor.\n\nTarihi kapal\u0131 \u00e7ar\u015f\u0131 esnaf\u0131ndan Cebrail G\u00f6ksunlu, \"Vir\u00fcs hayat\u0131m\u0131zda ciddi anlamda aksamalara neden oldu. Vir\u00fcs\u00fcn tamam\u0131 ile kontrol alt\u0131na al\u0131nabilmesi i\u00e7in soka\u011fa \u00e7\u0131kma yasa\u011f\u0131n\u0131n olmas\u0131 gerekir. Bizler de zaten elimizden geldi\u011fince m\u00fccadelemizi veriyoruz\" diye konu\u015ftu.\n\nBir ba\u015fka esnaf ise \"\u0130\u015flerimiz durdu ve normal zamanda 100 liral\u0131k sat\u0131\u015f yaparken bu g\u00fcnlerde 10 liral\u0131k sat\u0131\u015f yap\u0131yor ve gelirimiz de y\u00fczde 90 azald\u0131\" ifadesini kulland\u0131. - KAHRAMANMARA\u015e\n\nKaynak: \u0130HA", "keywords": [], "meta_keywords": ["Kahramanmara\u015f", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Kapal\u0131 \u00e7ar\u015f\u0131da korona sessizli\u011fi Kahramanmara\u015f'ta korona vir\u00fcs nedeniyle cadde ve sokaklar sessizli\u011fe b\u00fcr\u00fcnd\u00fc.", "meta_lang": "tr", "meta_favicon": "/touch-icon-iphone.png", "meta_data": {"description": "Kapal\u0131 \u00e7ar\u015f\u0131da korona sessizli\u011fi Kahramanmara\u015f'ta korona vir\u00fcs nedeniyle cadde ve sokaklar sessizli\u011fe b\u00fcr\u00fcnd\u00fc.", "keywords": "Kahramanmara\u015f, G\u00fcncel", "image": "https://foto.haberler.com/haber/2020/03/25/kapali-carsida-korona-sessizligi-13050892_o.jpg", "robots": "index, follow", "medium": "news", "dateCreated": "2020-03-25T11:06:33+03:00", "dateUpdated": "2020-03-25T11:06:56+03:00", "msapplication-starturl": "https://www.haberler.com", "article": {"id": 13050892, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Kahramanmara\u015f, G\u00fcncel"}, "og": {"url": "https://www.haberler.com/kapali-carsida-korona-sessizligi-13050892-haberi/", "site_name": "Haberler.com", "locale": "tr_TR", "type": "article", "title": "Kapal\u0131 \u00e7ar\u015f\u0131da korona sessizli\u011fi", "description": "Kahramanmara\u015f'ta korona vir\u00fcs nedeniyle cadde ve sokaklar sessizli\u011fe b\u00fcr\u00fcnd\u00fc.", "image": {"identifier": "https://foto.haberler.com/haber/2020/03/25/kapali-carsida-korona-sessizligi-13050892_o.jpg", "secure_url": "https://foto.haberler.com/haber/2020/03/25/kapali-carsida-korona-sessizligi-13050892_o.jpg", "width": 640, "height": 427}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/kapali-carsida-korona-sessizligi-13050892-haberi/", "card": "summary_large_image", "site": "Haberler", "title": "Kapal\u0131 \u00e7ar\u015f\u0131da korona sessizli\u011fi", "description": "Kahramanmara\u015f'ta korona vir\u00fcs nedeniyle cadde ve sokaklar sessizli\u011fe b\u00fcr\u00fcnd\u00fc.", "image": "https://foto.haberler.com/haber/2020/03/25/kapali-carsida-korona-sessizligi-13050892_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/kapali-carsida-korona-sessizligi-13050892-haberi/"}