{"source_url": "https://web.archive.org", "url": "https://web.archive.org/web/20200623163845id_/https://www.ensonhaber.com/kralspor/futbol/pellegrininin-menajeri-fbahce-ile-gorusecegiz", "title": "Pellegrini'nin menajeri: F.Bah\u00e7e ile g\u00f6r\u00fc\u015fece\u011fiz", "top_image": "https://icdn.ensonhaber.com/resimler/diger//kok/2020/06/22/IMG20200622042519.jpg", "meta_img": "https://icdn.ensonhaber.com/resimler/diger//kok/2020/06/22/IMG20200622042519.jpg", "images": ["https://icdn.ensonhaber.com/cdn/desktop/img/logo.png", "https://certify.alexametrics.com/atrk.gif?account=DIQbh1acOh00yC", "https://mc.yandex.ru/watch/24056266", "https://icdn.ensonhaber.com/cdn/mobil/assets/img/weather/07-s.png", "https://icdn.ensonhaber.com/resimler/diger//kok/2020/06/22/IMG20200622042519.jpg", "https://icdn.ensonhaber.com/cdn/desktop/img/newsv-placeholder.gif", "https://icdn.ensonhaber.com/cdn/desktop/img/cattop-placeholder.gif", "https://icdn.ensonhaber.com/cdn/desktop/img/header-cat-placeholder.gif"], "movies": [], "text": "Ad\u0131 Fenerbah\u00e7e ile an\u0131lan Manuel Pellegrini'nin menajeri Jesus Martinez, 10 g\u00fcn i\u00e7inde sar\u0131-lacivertli kul\u00fcple g\u00f6r\u00fc\u015feceklerini s\u00f6yledi.\n\nTeknik direkt\u00f6r Ersun Yanal ile yollar\u0131n ayr\u0131lmas\u0131n\u0131n ard\u0131ndan uzun s\u00fcredir yeni hoca aray\u0131\u015flar\u0131n\u0131 s\u00fcrd\u00fcren Fenerbah\u00e7e'nin, \u015eilili teknik direkt\u00f6r Manuel Pellegrini ile ilgilendi\u011fi \u00f6\u011frenilmi\u015fti.\n\nTecr\u00fcbeli teknik adam\u0131n menajeri, konuyla ilgili a\u00e7\u0131klamalarda bulundu.\n\n''10 G\u00dcN \u0130\u00c7\u0130NDE F.BAH\u00c7E \u0130LE G\u00d6R\u00dc\u015eECE\u011e\u0130Z''\n\nSar\u0131-lacivertlilerin Pellegrini ile g\u00f6r\u00fc\u015fmek istediklerini belirten Martinez, ''10 g\u00fcn i\u00e7erisinde Fenerbah\u00e7e ile planlanm\u0131\u015f bir g\u00f6r\u00fc\u015fmemiz olacak. Manuel Pellegrini T\u00fcrkiye'yi, taraftarlar\u0131 ve kul\u00fcb\u00fc \u00e7ok be\u011feniyor.'' ifadelerini kulland\u0131.\n\n''FENERBAH\u00c7E'N\u0130N TEKL\u0130F\u0130 VAR''\n\n\u00d6te yandan Kanarya'n\u0131n Pellegrini'ye teklif yapt\u0131\u011f\u0131n\u0131 da belirten menajer Martinez, a\u00e7\u0131klamalar\u0131n\u0131 \u015fu \u015fekilde s\u00fcrd\u00fcrd\u00fc:\n\n''Fenerbah\u00e7e'nin Pellegrini teklifi var. Fenerbah\u00e7e ile ilgili olan olay \u015f\u00f6yle; Fenerbah\u00e7e, Manuel'in \u015fu anda tak\u0131m\u0131n ba\u015f\u0131na ge\u00e7mesini istedi ancak i\u00e7inde bulundu\u011fumuz \u015fartlar nedeniyle bu ger\u00e7ekle\u015femedi. \u015eili'den \u015fu anda ayr\u0131lamaz. Ayr\u0131ca T\u00fcrkiye Ligi'nde 7-8 ma\u00e7 kald\u0131, b\u00f6yle bir d\u00f6nem i\u00e7in onun tak\u0131m\u0131n ba\u015f\u0131na ge\u00e7mesi normal de\u011fil.''", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Ad\u0131 Fenerbah\u00e7e ile an\u0131lan Manuel Pellegrini'nin menajeri Jesus Martinez, 10 g\u00fcn i\u00e7inde sar\u0131-lacivertli kul\u00fcple g\u00f6r\u00fc\u015feceklerini s\u00f6yledi.", "meta_lang": "tr", "meta_favicon": "/favicon.ico", "meta_data": {"description": "Ad\u0131 Fenerbah\u00e7e ile an\u0131lan Manuel Pellegrini'nin menajeri Jesus Martinez, 10 g\u00fcn i\u00e7inde sar\u0131-lacivertli kul\u00fcple g\u00f6r\u00fc\u015feceklerini s\u00f6yledi.", "google-site-verification": "E4Bhz8xBIW0xFnIzpYKVeEhzm0lmuhxKwhSiHgiKdso", "yandex-verification": "575e606f2d6e8937", "dailymotion-domain-verification": "dm2gkxk9bb4brhra7", "fb": {"pages": 192783116558, "admins": 651829200, "app_id": 1395396780711602}, "apple-itunes-app": "app-id=353599677", "enson_news_id": 668254, "og": {"site_name": "Ensonhaber", "type": "website", "title": "Pellegrini'nin menajeri: F.Bah\u00e7e ile g\u00f6r\u00fc\u015fece\u011fiz", "url": "https://www.ensonhaber.com/kralspor/futbol/pellegrininin-menajeri-fbahce-ile-gorusecegiz", "description": "Ad\u0131 Fenerbah\u00e7e ile an\u0131lan Manuel Pellegrini'nin menajeri Jesus Martinez, 10 g\u00fcn i\u00e7inde sar\u0131-lacivertli kul\u00fcple g\u00f6r\u00fc\u015feceklerini s\u00f6yledi.", "image": "https://icdn.ensonhaber.com/resimler/diger//kok/2020/06/22/IMG20200622042519.jpg"}, "twitter": {"card": "summary", "site": "@ensonhaber", "title": "Pellegrini'nin menajeri: F.Bah\u00e7e ile g\u00f6r\u00fc\u015fece\u011fiz", "description": "Ad\u0131 Fenerbah\u00e7e ile an\u0131lan Manuel Pellegrini'nin menajeri Jesus Martinez, 10 g\u00fcn i\u00e7inde sar\u0131-lacivertli kul\u00fcple g\u00f6r\u00fc\u015feceklerini s\u00f6yledi.", "creator": "@ensonhaber", "image": {"src": "https://icdn.ensonhaber.com/resimler/diger//kok/2020/06/22/IMG20200622042519.jpg"}, "url": "https://www.ensonhaber.com/kralspor/futbol/pellegrininin-menajeri-fbahce-ile-gorusecegiz", "domain": "ensonhaber.com"}}, "canonical_link": "https://www.ensonhaber.com/kralspor/futbol/pellegrininin-menajeri-fbahce-ile-gorusecegiz"}