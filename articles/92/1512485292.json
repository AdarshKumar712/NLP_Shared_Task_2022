{"source_url": "https://pikio.pl", "url": "https://pikio.pl/paczki-0302202-pp-dlugo-swieze/", "title": "Jak zrobi\u0107 p\u0105czki, kt\u00f3re b\u0119d\u0105 \u015bwie\u017ce przez d\u0142ugi czas? Najlepsze metody naszych bab\u0107, dzi\u0119ki kt\u00f3rym pami\u0119tamy rewelacyjny smak", "top_image": "https://pikio.pl/static/media/images/1811/181111/c/paczki-prosty-przepis-featured.jpg", "meta_img": "https://pikio.pl/static/media/images/1811/181111/c/paczki-prosty-przepis-featured.jpg", "images": ["https://pikio.pl/desktop/static/images/pikio-logo-cl-big-2.svg", "https://pikio.pl/desktop/static/images/placeholder.svg", "https://pikio.pl/static/media/images/1811/181111/c/paczki-prosty-przepis-featured.jpg", "https://pikio.pl/desktop/static/images/placeholder.jpg", "https://pikio.pl/desktop/static/images/iberion-logo-bl.svg", "https://pikio.pl/static/media/images/897/89788/c/konrad-karpiuk-thumb-s.jpg"], "movies": [], "text": "Nied\u0142ugo b\u0119dziemy poch\u0142ania\u0107 p\u0105czki w ilo\u015bciach hurtowych - t\u0142usty czwartek coraz bli\u017cej. Jednak je\u015bli jakie\u015b zostan\u0105, dzie\u0144 p\u00f3\u017aniej zwykle nie smakuj\u0105 ju\u017c tak dobrze. Jest jednak na to spos\u00f3b.\n\nP\u0105czki to popularna s\u0142odka przek\u0105ska w Polsce. Szczeg\u00f3lnie w t\u0142usty czwartek, kt\u00f3ry kojarzony jest szczeg\u00f3lnie z przysmakiem na cie\u015bcie dro\u017cd\u017cowym. Cho\u0107 zwykle w ten szczeg\u00f3lny dzie\u0144 niekt\u00f3rzy s\u0105 w stanie zje\u015b\u0107 gigantyczne ilo\u015bci p\u0105czk\u00f3w, czasami przyrz\u0105dzamy ich znacznie wi\u0119cej, ni\u017c spodziewali\u015bmy si\u0119, \u017ce b\u0119dziemy w stanie zje\u015b\u0107. Je\u015bli chcemy, aby p\u0105czki smakowa\u0142y r\u00f3wnie dobrze jak w dniu pieczenia, musimy przygotowa\u0107 je w inny spos\u00f3b.\n\nCo zrobi\u0107, \u017ceby p\u0105czki d\u0142u\u017cej by\u0142y \u015bwie\u017ce\n\nAby unikn\u0105\u0107 zeschni\u0119cia si\u0119 ciasta dro\u017cd\u017cowego, musimy przygotowa\u0107 je, korzystaj\u0105c z nieco innego przepisu. Cz\u0119\u015b\u0107 m\u0105ki b\u0119dziemy zast\u0119powali ugotowanymi ziemniakami, a mleko jogurtem. Ma to jednak sw\u00f3j minus - ciasto nie b\u0119dzie takie mi\u0119kkie i puszyste, ale dzi\u0119ki temu mniej podatne na wysychanie.\n\nDo przyrz\u0105dzenia takich p\u0105czk\u00f3w b\u0119dziemy potrzebowali 200 gram\u00f3w m\u0105cznych ziemniak\u00f3w, 500 g m\u0105ki pszennej, 80 g mi\u0119kkiego mas\u0142a, 50 ml jogurtu naturalnego, 25 g dro\u017cd\u017cy, 3 jajka, 60 g drobnego cukru, p\u00f3\u0142 \u0142y\u017ceczki aromatu waniliowego, \u0142y\u017ck\u0119 spirytusu, t\u0142uszcz do g\u0142\u0119bokiego sma\u017cenia (olej rzepakowy albo smalec) oraz nadzienie do p\u0105czk\u00f3w.\n\nProsty przepis na p\u0105czki d\u0142u\u017cej zachowuj\u0105ce \u015bwie\u017co\u015b\u0107\n\nZaczynamy od obrania ziemniak\u00f3w i gotowania ich a\u017c stan\u0105 si\u0119 mi\u0119kkie. P\u00f3\u017aniej przy pomocy t\u0142uczka ubijamy je na papk\u0119. Dorzucamy do nich pokrojone w kostk\u0119 mas\u0142o, mieszamy do uzyskania jednolitej masy. Gdy kartofle b\u0119d\u0105 styg\u0142y, podgrzewamy jogurt, dodaj\u0105c do niego rozkruszone dro\u017cd\u017ce z cukrem. Po wymieszaniu dodajemy \u0142y\u017ck\u0119 m\u0105ki i wszystko \u0142\u0105czymy z ziemniakami. Odstawiamy i czekamy, a\u017c b\u0119dzie si\u0119 pieni\u0142o. P\u00f3\u017aniej do ziemniak\u00f3w dodajemy m\u0105k\u0119, jajka, cukier i aromat waniliowy. Zagniatamy do uzyskania elastycznego ciasta, dodaj\u0105c w trakcie spirytus. Przykrywamy i odstawiamy do uro\u015bni\u0119cia na 1-2 godziny.\n\nDALSZA CZ\u0118\u015a\u0106 TEKSTU POD GALERI\u0104\n\nP\u00f3\u017aniej z ciasta lepimy p\u0105czki, czyli wyrabiamy placki, do \u015brodka k\u0142adziemy nadzienie, a potem zawijamy, kszta\u0142tuj\u0105c znany nam kszta\u0142t. P\u00f3\u017aniej odk\u0142adamy na stolnicy pod \u015bcierk\u0105, czekamy, a\u017c wyro\u015bnie przez oko\u0142o 30 minut. P\u00f3\u017aniej rozgrzewamy t\u0142uszcz i sma\u017cymy na nim p\u0105czki, sma\u017c\u0105c ka\u017cd\u0105 stron\u0119 na \u015brednim ogniu, a\u017c si\u0119 zarumieni\u0105.\n\nDzisiaj grzeje: 1. Mocne s\u0142owa polskiego podr\u00f3\u017cnika ws. koronowirusa z Chin. \"Pewne jest, \u017ce zagro\u017cenie dotrze tak\u017ce do nas\"\n\n2. Sytuacja najgorsza od 50 lat. Oficjalne ostrze\u017cenie ministra, Polacy musz\u0105 si\u0119 przygotowa\u0107\n\n\n\nTym sposobem powinni\u015bmy uzyska\u0107 p\u0105czki, kt\u00f3re d\u0142u\u017cej utrzymaj\u0105 \u015bwie\u017co\u015b\u0107. Ponadto mo\u017cemy wykorzysta\u0107 jeszcze inn\u0105 metod\u0119, tradycyjne p\u0105czki mo\u017cna obla\u0107 lukrem, kt\u00f3ry utrudni proces schni\u0119cia ciasta.\n\nNajlepsze newsy dnia:\n\n\u0179r\u00f3d\u0142o: Gazeta\n\nNie przegap \u017cadnych najciekawszych artyku\u0142\u00f3w! Kliknij obserwuj pikio.pl na:\n\nGoogle News", "keywords": [], "meta_keywords": [""], "tags": ["p\u0105czki", "Gazeta", "mas\u0142o", "jedzenie", "P\u0105czki", "gazeta"], "authors": [], "publish_date": "Mon Feb  3 21:44:00 2020", "summary": "", "article_html": "", "meta_description": "P\u0105czki s\u0105 \u015bwietnym deserem, ale bardzo szybko trac\u0105 swoj\u0105 \u015bwie\u017co\u015b\u0107. Jest jednak na to sprytny spos\u00f3b.", "meta_lang": "pl", "meta_favicon": "https://pikio.pl/desktop/static/images/apple-touch-icon.png", "meta_data": {"description": "P\u0105czki s\u0105 \u015bwietnym deserem, ale bardzo szybko trac\u0105 swoj\u0105 \u015bwie\u017co\u015b\u0107. Jest jednak na to sprytny spos\u00f3b.", "original-source": "https://pikio.pl/paczki-0302202-pp-dlugo-swieze/", "og": {"locale": "pl_PL", "type": "article", "title": "Jak zrobi\u0107 p\u0105czki, kt\u00f3re b\u0119d\u0105 \u015bwie\u017ce przez d\u0142ugi czas? Najlepsze metody naszych bab\u0107, dzi\u0119ki kt\u00f3rym pami\u0119tamy rewelacyjny smak", "description": "Nasze babcie wiedzia\u0142y, jak zrobi\u0107 p\u0105czki, kt\u00f3re przez d\u0142u\u017cszy czas zachowaj\u0105 \u015bwie\u017co\u015b\u0107.", "url": "https://pikio.pl/paczki-0302202-pp-dlugo-swieze/", "site_name": "Pikio.pl", "updated_time": "2020-02-03T21:44:00+01:00", "image": {"identifier": "https://pikio.pl/static/media/images/1811/181111/c/paczki-prosty-przepis-featured.jpg", "secure_url": "https://pikio.pl/static/media/images/1811/181111/c/paczki-prosty-przepis-featured.jpg", "width": 1245, "height": 576}}, "article": {"section": "Spo\u0142ecze\u0144stwo", "published_time": "2020-02-03T21:44:00+01:00", "modified_time": "2020-02-03T21:44:00+01:00", "tag": "gazeta"}, "twitter": {"card": "summary_large_image", "description": "Nasze babcie wiedzia\u0142y, jak zrobi\u0107 p\u0105czki, kt\u00f3re przez d\u0142u\u017cszy czas zachowaj\u0105 \u015bwie\u017co\u015b\u0107.", "title": "Jak zrobi\u0107 p\u0105czki, kt\u00f3re b\u0119d\u0105 \u015bwie\u017ce przez d\u0142ugi czas? Najlepsze metody naszych bab\u0107, dzi\u0119ki kt\u00f3rym pami\u0119tamy rewelacyjny smak", "image": "https://pikio.pl/static/media/images/1811/181111/c/paczki-prosty-przepis-featured.jpg", "creator": "@pikiopl"}, "fb": {"pages": 1403829359835700, "app_id": 1128954437169801}, "robots": "max-snippet:-1, max-image-preview:large, max-video-preview:-1", "googlebot": "index,follow", "viewport": "width=device-width, initial-scale=1", "format-detection": "telephone=no", "skype_toolbar": "skype_toolbar_parser_compatible", "msapplication-TileColor": "#ffffff", "msapplication-config": "https://pikio.pl/desktop/browserconfig.xml", "theme-color": "#5FCBF4", "google-site-verification": "AHiTTvoSbLMsni3JMDA5gCn-mMdhLlO8EzqDeLPJ7nM"}, "canonical_link": "https://pikio.pl/paczki-0302202-pp-dlugo-swieze/"}