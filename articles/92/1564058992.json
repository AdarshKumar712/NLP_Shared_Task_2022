{"source_url": "https://www.haberler.com", "url": "https://www.haberler.com/karantina-suresi-dolan-293-umre-yolcusu-13072331-haberi/", "title": "Karantina s\u00fcresi dolan 293 umre yolcusu, memleketlerine g\u00f6nderildi", "top_image": "https://foto.haberler.com/haber/2020/03/31/karantina-suresi-dolan-293-umre-yolcusu-13072331_o.jpg", "meta_img": "https://foto.haberler.com/haber/2020/03/31/karantina-suresi-dolan-293-umre-yolcusu-13072331_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://foto.haberler.com/haber/2020/03/31/karantina-suresi-dolan-293-umre-yolcusu-13072331_o.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Karantina s\u00fcresi dolan 293 umre yolcusu, memleketlerine g\u00f6nderildi ISPARTA'da umre d\u00f6n\u00fc\u015f\u00fc koronavir\u00fcs \u00f6nlemleri kapsam\u0131nda 14 g\u00fcn boyunca karantina alt\u0131nda tutulan 586 ki\u015fiden yap\u0131lan testleri negatif \u00e7\u0131kan 293'\u00fc memleketlerine g\u00f6nderilmeye ba\u015fland\u0131.\n\nISPARTA'da umre d\u00f6n\u00fc\u015f\u00fc koronavir\u00fcs \u00f6nlemleri kapsam\u0131nda 14 g\u00fcn boyunca karantina alt\u0131nda tutulan 586 ki\u015fiden yap\u0131lan testleri negatif \u00e7\u0131kan 293'\u00fc memleketlerine g\u00f6nderilmeye ba\u015fland\u0131.\n\nSuudi Arabistan'daki umre ziyareti d\u00f6n\u00fc\u015f\u00fc 16 Mart tarihinde Isparta Murat Hudavendigar Erkek \u00d6\u011frenci Yurdu'nda karantina alt\u0131na al\u0131nan 586 umre yolcusunun, 14 g\u00fcnl\u00fck karantina s\u00fcresi d\u00fcn tamamland\u0131. Hafta sonu umreden d\u00f6nen vatanda\u015flara koronavir\u00fcs testleri yap\u0131ld\u0131. Yap\u0131lan testlerde sonu\u00e7lar\u0131 negatif \u00e7\u0131kan 293'\u00fcn\u00fcn memleketlerine g\u00f6nderilmesine karar verildi.\n\nKarantina s\u00fcresi dolan umre yolcular\u0131 bug\u00fcn otob\u00fcslerle memleketlerine g\u00f6nderilmesi i\u00e7in i\u015flemler ba\u015flat\u0131ld\u0131. Valizlerini haz\u0131rlayan vatanda\u015flar i\u00e7in 15 yolcu otob\u00fcs\u00fc haz\u0131rland\u0131. Otob\u00fcsler g\u00f6revliler taraf\u0131ndan dezenfekte edilirken, \u015fof\u00f6rlere de \u00f6zel k\u0131yafetler giydirildi. Vatanda\u015flar yurttan g\u00f6revliler e\u015fli\u011finde al\u0131narak otob\u00fcslere bindirildi. Her otob\u00fcse 23 ki\u015fi olacak \u015fekilde bindirilen vatanda\u015flar, Konya ba\u015fta olmak \u00fczere Kahramanmara\u015f, Diyarbak\u0131r ve \u015eanl\u0131urfa'ya do\u011fru yola \u00e7\u0131kmaya ba\u015flad\u0131. G\u00fcn i\u00e7erisinde g\u00f6nderim i\u015flemlerinin s\u00fcrece\u011fi belirtilirken, isteyen vatanda\u015flar\u0131n ise kendi imkanlar\u0131yla memleketlerine gitmelerine izin verilece\u011fi kaydedildi. Otob\u00fcslerin ge\u00e7ece\u011fi g\u00fczergahtaki t\u00fcm il valilikleri ve kaymakaml\u0131klar da uyar\u0131ld\u0131.BAZILARININ SONUCU POZ\u0130T\u0130F \u00c7IKTI\n\nDi\u011fer yandan, yurtta kalan vatanda\u015flardan baz\u0131lar\u0131n\u0131n testlerinin pozitif sonu\u00e7land\u0131\u011f\u0131, bunlar\u0131n karantina s\u00fcrelerinin uzat\u0131ld\u0131\u011f\u0131 ve tedavilerinin ard\u0131ndan yeniden test yap\u0131larak, sa\u011fl\u0131k durumlar\u0131na g\u00f6re memleketlerine g\u00f6nderilecekleri belirtildi.\n\nKaynak: DHA", "keywords": [], "meta_keywords": ["Suudi Arabistan", "Karantina", "Isparta", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "ISPARTA'da umre d\u00f6n\u00fc\u015f\u00fc koronavir\u00fcs \u00f6nlemleri kapsam\u0131nda 14 g\u00fcn boyunca karantina alt\u0131nda tutulan 586 ki\u015fiden yap\u0131lan testleri negatif \u00e7\u0131kan 293'\u00fc memleketlerine g\u00f6nderilmeye ba\u015fland\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "ISPARTA'da umre d\u00f6n\u00fc\u015f\u00fc koronavir\u00fcs \u00f6nlemleri kapsam\u0131nda 14 g\u00fcn boyunca karantina alt\u0131nda tutulan 586 ki\u015fiden yap\u0131lan testleri negatif \u00e7\u0131kan 293'\u00fc memleketlerine g\u00f6nderilmeye ba\u015fland\u0131.", "keywords": "Suudi Arabistan, Karantina, Isparta, G\u00fcncel", "image": "https://foto.haberler.com/haber/2020/03/31/karantina-suresi-dolan-293-umre-yolcusu-13072331_o.jpg", "robots": "index, follow", "medium": "news", "dateCreated": "2020-03-31T13:56:41+03:00", "dateUpdated": "2020-03-31T13:56:57+03:00", "msapplication-starturl": "https://www.haberler.com", "article": {"id": 13072331, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Suudi Arabistan, Karantina, Isparta, G\u00fcncel"}, "og": {"url": "https://www.haberler.com/karantina-suresi-dolan-293-umre-yolcusu-13072331-haberi/", "site_name": "Haberler.com", "locale": "tr_TR", "type": "article", "title": "Karantina s\u00fcresi dolan 293 umre yolcusu, memleketlerine g\u00f6nderildi", "description": "ISPARTA'da umre d\u00f6n\u00fc\u015f\u00fc koronavir\u00fcs \u00f6nlemleri kapsam\u0131nda 14 g\u00fcn boyunca karantina alt\u0131nda tutulan 586 ki\u015fiden yap\u0131lan testleri negatif \u00e7\u0131kan 293'\u00fc memleketlerine g\u00f6nderilmeye ba\u015fland\u0131.", "image": {"identifier": "https://foto.haberler.com/haber/2020/03/31/karantina-suresi-dolan-293-umre-yolcusu-13072331_o.jpg", "secure_url": "https://foto.haberler.com/haber/2020/03/31/karantina-suresi-dolan-293-umre-yolcusu-13072331_o.jpg", "width": 600, "height": 382}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/karantina-suresi-dolan-293-umre-yolcusu-13072331-haberi/", "card": "summary_large_image", "site": "Haberler", "title": "Karantina s\u00fcresi dolan 293 umre yolcusu, memleketlerine g\u00f6nderildi", "description": "ISPARTA'da umre d\u00f6n\u00fc\u015f\u00fc koronavir\u00fcs \u00f6nlemleri kapsam\u0131nda 14 g\u00fcn boyunca karantina alt\u0131nda tutulan 586 ki\u015fiden yap\u0131lan testleri negatif \u00e7\u0131kan 293'\u00fc memleketlerine g\u00f6nderilmeye ba\u015fland\u0131.", "image": "https://foto.haberler.com/haber/2020/03/31/karantina-suresi-dolan-293-umre-yolcusu-13072331_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/karantina-suresi-dolan-293-umre-yolcusu-13072331-haberi/"}