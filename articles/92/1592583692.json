{"source_url": "https://www.yeniasya.com.tr", "url": "https://www.yeniasya.com.tr/dunya/salgin-sirasinda-suriye-de-catisma-yasanirsa-bedeli-cok-daha-buyuk-olur_518491", "title": "'Salg\u0131n s\u0131ras\u0131nda Suriye'de \u00e7at\u0131\u015fma ya\u015fan\u0131rsa bedeli \u00e7ok daha b\u00fcy\u00fck olur'", "top_image": "https://www.yeniasya.com.tr/Sites/YeniAsya/Upload/images/Content/2020/04/29/bm1.jpg", "meta_img": "https://www.yeniasya.com.tr/Sites/YeniAsya/Upload/images/Content/2020/04/29/bm1.jpg", "images": ["data:image/gif;base64,R0lGODlhAQABAIAAAP///////yH5BAEKAAEALAAAAAABAAEAAAICTAEAOw==", "https://www.yeniasya.com.tr/Sites/YeniAsya/Upload/images/Content/2020/04/29/bm1.jpg"], "movies": [], "text": "Birle\u015fmi\u015f Milletler Suriye \u00d6zel Temsilcisi Pedersen, Suriye'de \u00e7at\u0131\u015fmalar\u0131n yeni tip koronavir\u00fcs salg\u0131n\u0131 s\u0131ras\u0131nda devam etmesi durumunda b\u00fcy\u00fck bedeller \u00f6denece\u011fi uyar\u0131s\u0131nda bulundu.\n\nEgeland'dan \"Kovid-19 \u0130dlib'de\" uyar\u0131s\u0131\n\nBirle\u015fmi\u015f Milletler (BM) G\u00fcvenlik Konseyini video konferans yoluyla Suriye \u00d6zel Temsilcisi Geir Pedersen, \u00fclke genelinde ate\u015fkes \u00e7a\u011fr\u0131s\u0131 yapt\u0131.\n\nSuriye'nin genel olarak sakin oldu\u011funu ve kuzey bat\u0131s\u0131nda T\u00fcrkiye ve Rusya aras\u0131ndaki var\u0131lan ate\u015fkes ve d\u00fczenlemelerin b\u00fcy\u00fck \u00f6l\u00e7\u00fcde uyguland\u0131\u011f\u0131n\u0131 aktaran Pedersen ancak d\u00fcn Afrin'de 40'tan fazla ki\u015finin \u00f6l\u00fcm\u00fcyle sonu\u00e7lanan bir patlama oldu\u011funu, hem kuzey do\u011fuda hem de kuzey bat\u0131da ''endi\u015feli ve k\u0131r\u0131lgan bir sakinlik'' ya\u015fand\u0131\u011f\u0131n\u0131 belirtti.\n\nDEA\u015e Suriye'de yeniden ortaya \u00e7\u0131k\u0131yor\n\nSuriye'nin g\u00fcneyindeki g\u00fcvenlik ko\u015fullar\u0131n\u0131n endi\u015fe verici oldu\u011funa ve \u00e7\u00f6l b\u00f6lgeleriyle do\u011fusunda ter\u00f6r \u00f6rg\u00fct\u00fc DEA\u015e'\u0131n yeniden ortaya \u00e7\u0131kt\u0131\u011f\u0131na i\u015faret eden Pedersen, Humus ve \u015eam k\u0131rsal\u0131ndaki \u0130srail hava sald\u0131r\u0131lar\u0131n\u0131n da endi\u015fe verici oldu\u011funu s\u00f6yledi.\n\nSuriye'de rejim kontrol\u00fcndeki b\u00f6lgelerde 42, kuzey do\u011fuda bir koronavir\u00fcs vakas\u0131n\u0131n g\u00f6r\u00fcld\u00fc\u011f\u00fcn\u00fc, kuzey bat\u0131da ise vaka bildirilmedi\u011fini ifade eden Pedersen, ''Suriye'de savunmas\u0131z insanlar\u0131n yeniden yerinden edilmesine neden olacak \u00e7at\u0131\u015fmalar\u0131 kald\u0131ramay\u0131z. \u0130ki ay \u00f6nce bu deh\u015fete \u015fahit olduk. Bu senaryoyu salg\u0131ndan \u00f6nce de kald\u0131ramad\u0131k, salg\u0131n s\u0131ras\u0131nda ya\u015fan\u0131rsa bedeli \u00e7ok daha b\u00fcy\u00fck olur.'' de\u011ferlendirmesini yapt\u0131.", "keywords": [], "meta_keywords": [""], "tags": [], "authors": ["K\u00e2z\u0131m G\u00fcle\u00e7y\u00fcz", "M. Latif Sali\u0307ho\u011flu", "Ahmet Battal", "Ali Fer\u015fado\u011flu", "Risale-I Nur'Dan", "Muhammet \u00d6rtlek", "Faruk \u00c7akir", "S\u00fcleyman K\u00f6smene"], "publish_date": null, "summary": "", "article_html": "", "meta_description": "Birle\u015fmi\u015f Milletler Suriye \u00d6zel Temsilcisi Pedersen, Suriye'de \u00e7at\u0131\u015fmalar\u0131n yeni tip koronavir\u00fcs salg\u0131n\u0131 s\u0131ras\u0131nda devam etmesi durumunda b\u00fcy\u00fck bedeller \u00f6denece\u011fi uyar\u0131s\u0131nda bulundu.", "meta_lang": "", "meta_favicon": "", "meta_data": {"viewport": "width=device-width, initial-scale=1, maximum-scale=1, user-scalable=no", "title": "'Salg\u0131n s\u0131ras\u0131nda Suriye'de \u00e7at\u0131\u015fma ya\u015fan\u0131rsa bedeli \u00e7ok daha b\u00fcy\u00fck olur'", "description": "Birle\u015fmi\u015f Milletler Suriye \u00d6zel Temsilcisi Pedersen, Suriye'de \u00e7at\u0131\u015fmalar\u0131n yeni tip koronavir\u00fcs salg\u0131n\u0131 s\u0131ras\u0131nda devam etmesi durumunda b\u00fcy\u00fck bedeller \u00f6denece\u011fi uyar\u0131s\u0131nda bulundu.", "image": "https://www.yeniasya.com.tr/Sites/YeniAsya/Upload/images/Content/2020/04/29/bm1.jpg", "copyright": "Yeni Asya Medya Grup", "medium": "news", "distribution": "global", "rating": "general", "robots": "index, follow", "expires": "never", "okunet": 0, "twitter": {"card": "summary", "site": "@yeniasya", "image": "https://www.yeniasya.com.tr/Sites/YeniAsya/Upload/images/Content/2020/04/29/bm1.jpg", "title": "'Salg\u0131n s\u0131ras\u0131nda Suriye'de \u00e7at\u0131\u015fma ya\u015fan\u0131rsa bedeli \u00e7ok daha b\u00fcy\u00fck olur'", "description": "Birle\u015fmi\u015f Milletler Suriye \u00d6zel Temsilcisi Pedersen, Suriye'de \u00e7at\u0131\u015fmalar\u0131n yeni tip koronavir\u00fcs salg\u0131n\u0131 s\u0131ras\u0131nda devam etmesi durumunda b\u00fcy\u00fck bedeller \u00f6denece\u011fi uyar\u0131s\u0131nda bulundu.", "url": "https://www.yeniasya.com.tr/dunya/salgin-sirasinda-suriye-de-catisma-yasanirsa-bedeli-cok-daha-buyuk-olur_518491"}, "og": {"type": "article", "title": "'Salg\u0131n s\u0131ras\u0131nda Suriye'de \u00e7at\u0131\u015fma ya\u015fan\u0131rsa bedeli \u00e7ok daha b\u00fcy\u00fck olur'", "description": "Birle\u015fmi\u015f Milletler Suriye \u00d6zel Temsilcisi Pedersen, Suriye'de \u00e7at\u0131\u015fmalar\u0131n yeni tip koronavir\u00fcs salg\u0131n\u0131 s\u0131ras\u0131nda devam etmesi durumunda b\u00fcy\u00fck bedeller \u00f6denece\u011fi uyar\u0131s\u0131nda bulundu.", "image": "https://www.yeniasya.com.tr/Sites/YeniAsya/Upload/images/Content/2020/04/29/bm1.jpg", "site_name": "YEN\u0130 ASYA - Ger\u00e7ekten haber verir", "url": "https://www.yeniasya.com.tr/dunya/salgin-sirasinda-suriye-de-catisma-yasanirsa-bedeli-cok-daha-buyuk-olur_518491"}}, "canonical_link": "https://www.yeniasya.com.tr/dunya/salgin-sirasinda-suriye-de-catisma-yasanirsa-bedeli-cok-daha-buyuk-olur_518491"}