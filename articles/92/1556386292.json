{"source_url": "http://www.erzurumgazetesi.com.tr", "url": "http://www.erzurumgazetesi.com.tr/haber/PALTIM-Isbasinda/132376", "title": "PALT\u0130M \u0130\u015fba\u015f\u0131nda", "top_image": "http://www.erzurumgazetesi.com.tr/haber_resim/PALTIM%2DIsbasinda%2D%2D132376%2EJPG", "meta_img": "http://www.erzurumgazetesi.com.tr/haber_resim/PALTIM%2DIsbasinda%2D%2D132376%2EJPG", "images": ["http://www.erzurumgazetesi.com.tr/haber_resim/thumb/Buyuksehir-den-yaslilara-hem-hurmet-hem-hizmet-132392k1.JPG", "http://www.erzurumgazetesi.com.tr/logolar/logo_erzurum.jpg", "http://www.erzurumgazetesi.com.tr/images/spacer.gif", "http://www.erzurumgazetesi.com.tr/images/sb8.png", "http://www.erzurumgazetesi.com.tr/images/haber_prev.jpg", "http://www.erzurumgazetesi.com.tr/images/yazar/TVHDDDk.jpg", "http://www.erzurumgazetesi.com.tr/haber_resim/thumb/Ailelerin-evlat-nobeti-204-uncu-gununde--132401k1.JPG", "http://www.erzurumgazetesi.com.tr/images/yazar/ahmetgoksan4k.jpg", "http://www.erzurumgazetesi.com.tr/haber_resim/Keyfi-disari-cikana-3-bin-150-TL-ceza--132355.JPG", "http://www.erzurumgazetesi.com.tr/haber_resim/thumb/-Turkiye-genelinde-pozitif-vakalarin-oldugunu-biliyoruz--132384k1.JPG", "http://www.erzurumgazetesi.com.tr/images/i_facebook.png", "http://www.erzurumgazetesi.com.tr/haber_resim/Pasinler-de-dezenfekte-calismalari-devam-ediyor--132361.JPG", "http://www.erzurumgazetesi.com.tr/haber_resim/TSK-kaybolan-JAK-personeli-icin-tim-gorevlendirdi--132413.JPG", "http://www.erzurumgazetesi.com.tr/haber_resim/Kimse-mudahale-edemedi--132411.JPG", "http://www.erzurumgazetesi.com.tr/images/haber_devam_ara.jpg", "http://www.erzurumgazetesi.com.tr/images/sb1.png", "http://www.erzurumgazetesi.com.tr/haber_resim/Evlat-nobetine-bir-aile-daha-katildi--132334.JPG", "http://www.erzurumgazetesi.com.tr/haber_resim/Yakutiye-Belediyesi-Saltuklu-yilini-erteledi-132368.jpg", "http://www.erzurumgazetesi.com.tr/haber_resim/Ucar-Fahis-fiyatlarin-musebbibi-eczacilar-degil--132414.JPG", "http://www.erzurumgazetesi.com.tr/haber_resim/thumb/3-muhtarin-gorevine-son-verildi--132412k1.png", "http://www.erzurumgazetesi.com.tr/images/i_fontm.png", "http://www.erzurumgazetesi.com.tr/images/sb5.png", "http://www.erzurumgazetesi.com.tr/haber_resim/thumb/Erzurum-faydali-modelde-lider-il-132395k1.jpg", "http://www.erzurumgazetesi.com.tr/haber_resim/thumb/-Firsatcilara-en-agir-idari-para-cezasi-uygulanacak--132390k1.JPG", "http://www.erzurumgazetesi.com.tr/images/yazar/radD7853k.jpg", "http://www.erzurumgazetesi.com.tr/haber_resim/Askale-cadde-ve-sokaklari-dezenfekte-edildi-132366.JPG", "http://www.erzurumgazetesi.com.tr/images/so5.png", "http://www.erzurumgazetesi.com.tr/haber_resim/thumb/Camilerden-dualar-yukseldi--132402k1.JPG", "http://www.erzurumgazetesi.com.tr/haber_resim/3-muhtarin-gorevine-son-verildi--132412.png", "http://www.erzurumgazetesi.com.tr/images/i_google.png", "http://www.erzurumgazetesi.com.tr/images/sb2.png", "http://www.erzurumgazetesi.com.tr/images/haber_prev1.jpg", "http://www.erzurumgazetesi.com.tr/images/so4.png", "http://www.erzurumgazetesi.com.tr/videoresim/thumb/186k1.jpg", "http://www.erzurumgazetesi.com.tr/haber_resim/thumb/Erzurum-patent-verileri-aciklandi-132393k1.jpg", "http://www.erzurumgazetesi.com.tr/images/so2.png", "http://www.erzurumgazetesi.com.tr/images/i_fontp.png", "http://www.erzurumgazetesi.com.tr/images/yazar/istemiwhan_1k.jpg", "http://www.erzurumgazetesi.com.tr/haber_resim/Aziziye-Belediyesinden-yaslilara-ozel-yaklasim-132339.JPG", "http://www.erzurumgazetesi.com.tr/haber_resim/Aziziye-de-bahar-temizligi-132369.jpg", "http://www.erzurumgazetesi.com.tr/images/sb3.png", "http://www.erzurumgazetesi.com.tr/haber_resim/thumb/Sekmen-Ekiplerimiz-isbasinda--132391k1.JPG", "http://www.erzurumgazetesi.com.tr/haber_resim/PALTIM-Isbasinda--132376.JPG", "http://www.erzurumgazetesi.com.tr/egazete/2020-3-24/16_small.jpg", "http://www.erzurumgazetesi.com.tr/haber_resim/thumb/Karaca-Esnaf-mutluysa-toplum-mutludur--132403k1.JPG", "http://www.erzurumgazetesi.com.tr/haber_resim/PALTIM%2DIsbasinda%2D%2D132376%2EJPG", "http://www.erzurumgazetesi.com.tr/haber_resim/thumb/Icisleri-Bakanligindan-yeni-genelge--132387k1.jpg", "http://www.erzurumgazetesi.com.tr/images/sb6.png", "http://www.erzurumgazetesi.com.tr/images/yazar/rad5020Ak.jpg", "http://www.erzurumgazetesi.com.tr/banner/FORDDDDDD.jpg", "http://www.erzurumgazetesi.com.tr/images/maxiva.png", "http://www.erzurumgazetesi.com.tr/haber_resim/thumb/Munzur-da-arama-calismalari-devam-ettiriliyor-132375k1.JPG", "http://www.erzurumgazetesi.com.tr/videoresim/thumb/193k1.jpg", "http://www.erzurumgazetesi.com.tr/haber_resim/thumb/Dogu-Anadolu-da-Vefa-gundemi-132377k1.JPG", "http://www.erzurumgazetesi.com.tr/images/yorum_agree.gif", "http://www.erzurumgazetesi.com.tr/images/so3.png", "http://www.erzurumgazetesi.com.tr/haber_resim/Oltu-da-toplu-tasima-araclari-dezenfekte-edildi--132349.JPG", "http://www.erzurumgazetesi.com.tr/haber_resim/thumb/8-belediyeye-yeni-gorevlendirme--132388k1.jpg", "http://www.erzurumgazetesi.com.tr/videoresim/thumb/192k1.jpg", "http://www.erzurumgazetesi.com.tr/haber_resim/thumb/Sagliga-32-bin-yeni-personel-alimi-onaylandi-132389k1.jpg", "http://www.erzurumgazetesi.com.tr/videoresim/thumb/KT3GB1C9TEKORS3SYI18k1.jpg", "http://www.erzurumgazetesi.com.tr/images/haber_next1.jpg", "http://www.erzurumgazetesi.com.tr/haber_resim/Bakkallara-eldiven-ve-maske-dagitildi--132415.JPG", "http://www.erzurumgazetesi.com.tr/images/i_twitter.png", "http://www.erzurumgazetesi.com.tr/images/haber_next.jpg", "http://www.erzurumgazetesi.com.tr/haber_resim/Alisverisleri-belediye-personeli-yapiyor--132350.JPG", "http://www.erzurumgazetesi.com.tr/images/so1.png", "http://www.erzurumgazetesi.com.tr/images/yazar/rad3B1FBk.jpg", "http://www.erzurumgazetesi.com.tr/images/sb4.png", "http://www.erzurumgazetesi.com.tr/images/i_print.png", "http://www.erzurumgazetesi.com.tr/images/yorum_ekle.jpg", "http://www.erzurumgazetesi.com.tr/videoresim/thumb/194k1.jpg", "http://www.erzurumgazetesi.com.tr/haber_resim/thumb/Infaz-Paketiyle-10-farkli-Kanunda-degisiklik-132386k1.jpg", "http://www.erzurumgazetesi.com.tr/images/bullet.png", "http://www.erzurumgazetesi.com.tr/egazete/2020-3-24/1_small.jpg", "http://www.erzurumgazetesi.com.tr/images/tv.gif", "http://www.erzurumgazetesi.com.tr/images/icon_user.png", "http://www.erzurumgazetesi.com.tr/images/yorum_disagree.gif", "http://www.erzurumgazetesi.com.tr/haber_resim/thumb/TSK-kaybolan-JAK-personeli-icin-tim-gorevlendirdi--132413k1.JPG", "http://www.erzurumgazetesi.com.tr/images/sb7.png"], "movies": [], "text": "Koronavir\u00fcse kar\u015f\u0131 y\u00fcr\u00fctt\u00fc\u011f\u00fc etkin m\u00fccadeleyle takdir toplayan Paland\u00f6ken Belediyesi, \u00f6rnek bir hizmeti daha uygulamaya ald\u0131. Belediye b\u00fcnyesinde kurulan, k\u0131sa ad\u0131 PALT\u0130M Olan Paland\u00f6ken Belediyesi Toplum \u0130leti\u015fim Merkezi, 60 ya\u015f \u00fczeri vatanda\u015flarla birlikte, kronik hastal\u0131\u011f\u0131 olan ve engelli vatanda\u015flar\u0131n ihtiya\u00e7lar\u0131n\u0131 kap\u0131ya teslim edecek.\n\nPaland\u00f6ken il\u00e7esinin d\u00f6rt bir yan\u0131nda dezenfekte yapan, f\u0131r\u0131nlar ve kuaf\u00f6rler ba\u015fta olmak \u00fczere hijyen ve fiyat denetimlerini s\u0131kla\u015ft\u0131ran Paland\u00f6ken Belediyesi, b\u00fcnyesinde olu\u015fturdu\u011fu PALT\u0130M ile 60 ya\u015f \u00fczeri vatanda\u015flar\u0131n, kronik hastal\u0131\u011f\u0131 olanlar\u0131n ve engellilerin b\u00fct\u00fcn ihtiya\u00e7lar\u0131n\u0131, kap\u0131ya teslim edecek hizmeti devreye ald\u0131. Paland\u00f6ken Belediye Ba\u015fkan\u0131 Muhammet Sunar, \u201cSiz evde kal\u0131n, biz b\u00fct\u00fcn ihtiya\u00e7lar\u0131n\u0131z\u0131 kap\u0131n\u0131za getirelim\u201d diyerek hizmetin detaylar\u0131n\u0131 payla\u015ft\u0131. Ba\u015fkan Sunar, \u201cBu vir\u00fcs musibetini k\u0131sa s\u00fcrede atlatmam\u0131z i\u00e7in \u2018evde kal\u2019 uyar\u0131lar\u0131n\u0131 dikkate al\u0131p uygulamal\u0131y\u0131z. \u00d6zellikle 60 ya\u015f \u00fczeri vatanda\u015flar\u0131m\u0131z\u0131n, kronik hastal\u0131\u011f\u0131 bulunan vatanda\u015flar\u0131m\u0131z\u0131n ve engelli karde\u015flerimizin evlerinde kalmalar\u0131, m\u00fccadelenin en \u00f6nemli aya\u011f\u0131. Bu \u00f6nemin bilinciyle, yeni bir hizmeti devreye ald\u0131k. \u2018Siz evde kal\u0131n, biz b\u00fct\u00fcn ihtiya\u00e7lar\u0131n\u0131z\u0131 kap\u0131n\u0131za getirelim\u2019 diyerek belediyemiz b\u00fcnyesinde olu\u015fturdu\u011fumuz PALT\u0130M\u2019i 60 ya\u015f \u00fczeri vatanda\u015flar\u0131m\u0131zla birlikte, Kronik hastal\u0131\u011f\u0131 olan ve engelli vatanda\u015flar\u0131m\u0131z\u0131n hizmetine sunduk. Evden \u00e7\u0131kmadan kar\u015f\u0131layacaklar\u0131 ihtiya\u00e7lar\u0131n\u0131 kap\u0131lar\u0131na teslim edece\u011fiz. \u0130n\u015fallah kurallara uyan, uyar\u0131lar\u0131 dikkate alan vatanda\u015flar\u0131m\u0131zla bu vir\u00fcs\u00fc birlikte yenece\u011fiz\u201d diye konu\u015ftu\n\nPALAND\u00d6KEN\u2019DE TEDB\u0130RLER \u00dcST D\u00dcZEYDE\n\nPaland\u00f6ken il\u00e7esinde koronavir\u00fcs ile m\u00fccadele noktas\u0131nda y\u00fcr\u00fct\u00fclen \u00e7al\u0131\u015fmalar\u0131 da payla\u015fan Ba\u015fkan Sunar, i\u00e7erisinde g\u00f6n\u00fcll\u00fclerinde oldu\u011fu yakla\u015f\u0131k 30 ki\u015filik bir ekiple il\u00e7enin d\u00f6rt bir yan\u0131nda dezenfeksiyon i\u015flemi uygulad\u0131klar\u0131n\u0131 belirtti. Zab\u0131ta ekiplerinin de hijyen ve fiyat denetimleriyle sahada oldu\u011funu bildiren Ba\u015fkan sunar, \u201cH\u00fck\u00fcmetimiz \u00f6rnek bir disiplin ve kararl\u0131l\u0131kla Koronavir\u00fcs\u00fcne kar\u015f\u0131 m\u00fccadele y\u00fcr\u00fct\u00fcyor. Paland\u00f6ken Belediyesi olarak bizlerde ayn\u0131 disiplin ve kararl\u0131l\u0131kla m\u00fccadelemizi s\u00fcrd\u00fcr\u00fcyoruz. 30 ki\u015filik ekibimizle il\u00e7emizin her noktas\u0131nda dezenfekte yap\u0131yoruz. Yine zab\u0131ta ekiplerimizle hijyen ve fiyat denetimlerini aral\u0131ks\u0131z s\u00fcrd\u00fcr\u00fcyoruz. Tedbirlerimizi \u00fcst d\u00fczeyde ald\u0131k. Takdir Allah\u2019\u0131n.\u201d \u015eeklinde konu\u015ftu\n\nKAMU \u00c7ALI\u015eANLARINA TE\u015eEKK\u00dcR\n\nKoronavir\u00fcs ile m\u00fccadelede g\u00f6stermi\u015f olduklar\u0131 fedakarl\u0131k ve \u00f6zveriden dolay\u0131 t\u00fcm kamu \u00e7al\u0131\u015fanlar\u0131na da te\u015fekk\u00fcr eden Ba\u015fkan Sunar, \u201cFedakarca emeklerini ortaya koyan t\u00fcm kamu \u00e7al\u0131\u015fanlar\u0131na Paland\u00f6kenliler ad\u0131na te\u015fekk\u00fcr ediyorum\u201d dedi.", "keywords": [], "meta_keywords": ["PALT\u0130M", "\u0130\u015fba\u015f\u0131nda"], "tags": [], "authors": [], "publish_date": null, "summary": "", "article_html": "", "meta_description": "Koronavir\u00fcse kar\u015f\u0131 y\u00fcr\u00fctt\u00fc\u011f\u00fc etkin m\u00fccadeleyle takdir toplayan Paland\u00f6ken Belediyesi, \u00f6rnek bir hizmeti daha uygulamaya ald\u0131.", "meta_lang": "tr", "meta_favicon": "", "meta_data": {"robots": "FOLLOW, INDEX", "TITLE": "PALT\u0130M \u0130\u015fba\u015f\u0131nda", "description": "Koronavir\u00fcse kar\u015f\u0131 y\u00fcr\u00fctt\u00fc\u011f\u00fc etkin m\u00fccadeleyle takdir toplayan Paland\u00f6ken Belediyesi, \u00f6rnek bir hizmeti daha uygulamaya ald\u0131.", "keywords": "PALT\u0130M,\u0130\u015fba\u015f\u0131nda", "og": {"sitename": "Erzurum Gazetesi", "title": "PALT\u0130M \u0130\u015fba\u015f\u0131nda", "url": "http://www.erzurumgazetesi.com.tr/haber/PALTIM-Isbasinda/132376", "image": "http://www.erzurumgazetesi.com.tr/haber_resim/PALTIM%2DIsbasinda%2D%2D132376%2EJPG"}, "t_omni_pubdate": "03/23/2020 16:05", "pub_date": 20200323, "twitter": {"card": "summary_large_image", "site": "@erzurumgazetesi", "title": "PALT\u0130M \u0130\u015fba\u015f\u0131nda", "description": "Koronavir\u00fcse kar\u015f\u0131 y\u00fcr\u00fctt\u00fc\u011f\u00fc etkin m\u00fccadeleyle takdir toplayan Paland\u00f6ken Belediyesi, \u00f6rnek bir hizmeti daha uygulamaya ald\u0131.", "creator": "@erzurumgazetesi", "image": {"src": "http://www.erzurumgazetesi.com.tr/haber_resim/PALTIM-Isbasinda--132376.JPG"}, "domain": "erzurumgazetesi.com.tr"}}, "canonical_link": "http://www.erzurumgazetesi.com.tr/haber/PALTIM-Isbasinda/132376"}