{"source_url": "http://www.aydinses.com", "url": "http://www.aydinses.com/genel/antalya-da-bazi-caddelerde-sosyal-mesafeye-uyulmadi-h1614881.html", "title": "T\u00fcrkiye, haber, haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "top_image": "http://www.aydinses.com/images/haberler/2020/04/antalya_da_bazi_caddelerde_sosyal_mesafeye_uyulmadi.jpg", "meta_img": "http://www.aydinses.com/images/haberler/2020/04/antalya_da_bazi_caddelerde_sosyal_mesafeye_uyulmadi.jpg", "images": ["http://www.sanalbasin.com/dcms-themes/sanalbasin/img/sanalbasin_uyesidir.png", "http://www.aydinses.com/images/banner/logoayyildiz01.jpg", "http://www.aydinses.com/images/banner/aydinsestv.gif", "http://www.aydinses.com/_themes/hs-elegant/images/space.png", "http://www.aydinses.com/images/haberler/2020/04/antalya_da_bazi_caddelerde_sosyal_mesafeye_uyulmadi.jpg", "https://mc.yandex.ru/watch/27888939", "http://www.aydinses.com/images/banner/rus.gif"], "movies": [], "text": "ANTALYA'da \u00e7o\u011fu vatanda\u015f, koronavir\u00fcs salg\u0131n\u0131na kar\u015f\u0131 al\u0131nan tedbirler konusunda hassasiyet g\u00f6sterirken, baz\u0131 vatanda\u015flar\u0131n ise sosyal mesafe gibi \u00f6nlemlere uymad\u0131\u011f\u0131 g\u00f6zlendi. Cep telefonunu tamir ettirmek i\u00e7in d\u0131\u015far\u0131ya \u00e7\u0131kan 85 ya\u015f\u0131ndaki vatanda\u015f, zab\u0131ta ekibi taraf\u0131ndan \u00f6nce telefoncuya, sonra da evine g\u00f6t\u00fcr\u00fcld\u00fc.D\u00fcnyay\u0131 saran koronavir\u00fcs nedeniyle T\u00fcrkiye'de yetkililer taraf\u0131ndan al\u0131nan \u00f6nlemler g\u00fcn ge\u00e7tik\u00e7e daha da s\u0131kla\u015f\u0131yor. \u0130\u00e7i\u015fleri Bakanl\u0131\u011f\u0131'n\u0131n genelgesi ile 81 ile g\u00f6nderilen tedbirler kapsam\u0131nda kamu kurumlar\u0131nda, i\u015f yerlerinde ve ula\u015f\u0131m ara\u00e7lar\u0131nda d\u00fczenlemeler yap\u0131lm\u0131\u015ft\u0131. D\u00fczenlemede 'sosyal mesafe' olarak adland\u0131r\u0131lan 1 metre kural\u0131na ise Antalya'da \u00e7o\u011fu vatanda\u015f dikkat ederken, baz\u0131 kesimlerin ihmali g\u00f6zlerden ka\u00e7mad\u0131.Antalya'n\u0131n en i\u015flek caddelerinden olan Kapal\u0131 Yol olarak da bilinen Kaz\u0131m \u00d6zalp Caddesi'nde vatanda\u015flar yo\u011fun olarak bulunmaya ve sosyal mesafe kural\u0131na ald\u0131r\u0131\u015f etmeden dola\u015fmaya devam etti. \u0130\u015flek caddedeki banka ATM'lerin \u00f6n\u00fcnde kuyruk olu\u015furken, banklarda birbirine yak\u0131n oturan vatanda\u015flar g\u00f6zlendi. Polis ve zab\u0131ta ekipleri vatanda\u015flar\u0131n sosyal mesafeye uymas\u0131 konusunda uyar\u0131rken, vatanda\u015flar\u0131n banklara oturmas\u0131n\u0131n da yasak oldu\u011funu dile getirdi.TELEFON TAM\u0130R\u0130 \u0130\u00c7\u0130N EVDEN \u00c7IKMI\u015eOturulmas\u0131n diye baz\u0131 banklar\u0131n \u015feritle \u00e7evrildi\u011fi ve A4 ka\u011f\u0131d\u0131yla \u00fczerine 'Evde kal' yaz\u0131ld\u0131\u011f\u0131 dikkati \u00e7ekerken, telefonunu tamire g\u00f6t\u00fcrmek i\u00e7in \u00e7\u0131kt\u0131\u011f\u0131n\u0131 dile getiren 85 ya\u015f\u0131ndaki bir vatanda\u015f\u0131 zab\u0131ta ekibi, ilk olarak telefoncuya daha sonra ise evine g\u00f6t\u00fcrd\u00fc.Polis ve zab\u0131ta ekipleri, cadde \u00fczerinde y\u00fcr\u00fcy\u00fc\u015fe \u00e7\u0131kan vatanda\u015flar\u0131, banklara oturmamalar\u0131 ve sosyal mesafeye uymalar\u0131 konusunda uyarmaya devam etti.Cadde \u00fczerinde y\u00fcr\u00fcyen baz\u0131 vatanda\u015flar\u0131n ise eldiven ve maske ile \u00f6nlem ald\u0131\u011f\u0131 g\u00f6zlendi.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "meta_lang": "tr", "meta_favicon": "http://www.aydinses.com/images/banner/favicon.ico", "meta_data": {"description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "author": "aydinses", "developer": "aydinses", "designer": "aydinses", "viewport": "width=970, initial-scale=1, shrink-to-fit=no", "theme-color": "#dc3545", "og": {"site_name": "aydinses", "title": "Antalya'da baz\u0131 caddelerde sosyal mesafeye uyulmad\u0131", "description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "image": {"identifier": "http://www.aydinses.com/images/haberler/2020/04/antalya_da_bazi_caddelerde_sosyal_mesafeye_uyulmadi.jpg", "type": "image/jpeg", "width": 600, "height": 332}, "type": "article", "url": "http://www.aydinses.com/genel/antalya-da-bazi-caddelerde-sosyal-mesafeye-uyulmadi-h1614881.html"}, "twitter": {"card": "summary_large_image", "url": "http://www.aydinses.com/genel/antalya-da-bazi-caddelerde-sosyal-mesafeye-uyulmadi-h1614881.html", "domain": "http://www.aydinses.com/", "site": "aydinses", "title": "Antalya'da baz\u0131 caddelerde sosyal mesafeye uyulmad\u0131", "description": "ANTALYA'da \u00e7o\u011fu vatanda\u015f, koronavir\u00fcs salg\u0131n\u0131na kar\u015f\u0131 al\u0131nan tedbirler konusunda hassasiyet g\u00f6sterirken, baz\u0131 vatanda\u015flar\u0131n ise sosyal mesafe gibi \u00f6nlemlere uymad\u0131\u011f\u0131 g\u00f6zlendi.\u00a0Cep telefonunu tamir ettirmek i\u00e7in d\u0131\u015far\u0131ya \u00e7\u0131kan 85...", "image": {"src": "http://www.aydinses.com/images/haberler/2020/04/antalya_da_bazi_caddelerde_sosyal_mesafeye_uyulmadi.jpg"}}, "dc.language": "tr", "dc.source": "http://www.aydinses.com/", "dc.title": "T\u00fcrkiye, haber, haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "dc.description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "fb": {"pages": 135071793170594}}, "canonical_link": "http://www.aydinses.com/genel/antalya-da-bazi-caddelerde-sosyal-mesafeye-uyulmadi-h1614881.html"}