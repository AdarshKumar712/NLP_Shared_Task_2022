{"source_url": "http://www.haberler.com", "url": "http://www.haberler.com/muradiye-deki-tarihi-seytan-koprusu-restore-13361306-haberi/", "title": "Muradiye'deki tarihi \u015eeytan K\u00f6pr\u00fcs\u00fc restore ediliyor", "top_image": "https://foto.haberler.com/haber/2020/06/25/muradiye-deki-tarihi-seytan-koprusu-restore-13361306_amp.jpg", "meta_img": "https://foto.haberler.com/haber/2020/06/25/muradiye-deki-tarihi-seytan-koprusu-restore-13361306_amp.jpg", "images": ["http://mc.yandex.ru/watch/14231362", "https://www.facebook.com/tr?id=287433439304759&ev=PageView&noscript=1", "http://www.haberler.com/static/reklam/advertisement.gif?ads=1", "https://foto.haberler.com/haber/2020/06/25/muradiye-deki-tarihi-seytan-koprusu-restore-13361306_amp.jpg", "http://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg"], "movies": [], "text": "Muradiye'deki tarihi \u015eeytan K\u00f6pr\u00fcs\u00fc restore ediliyor Van'\u0131n Muradiye il\u00e7esindeki tarihi \u015eeytan K\u00f6pr\u00fcs\u00fc'n\u00fcn restore edilece\u011fi bildirildi.\n\nVan'\u0131n Muradiye il\u00e7esindeki tarihi \u015eeytan K\u00f6pr\u00fcs\u00fc'n\u00fcn restore edilece\u011fi bildirildi.\n\nMuradiye Kaymakam\u0131 ve Belediye Ba\u015fkanvekili Erkan Savar, yapt\u0131\u011f\u0131 a\u00e7\u0131klamada, yap\u0131n\u0131n il\u00e7enin tarihi de\u011ferleri aras\u0131nda yer alan \u00f6nemli bir k\u00f6pr\u00fc oldu\u011funu s\u00f6yledi.\n\nTarihi k\u00f6pr\u00fcde 2008 y\u0131l\u0131nda bir restorasyon \u00e7al\u0131\u015fmas\u0131 yap\u0131ld\u0131\u011f\u0131n\u0131 hat\u0131rlatan Savar, \u015f\u00f6yle dedi:\n\n\"Bu s\u00fcrede k\u00f6pr\u00fcn\u00fcn ta\u015f\u0131y\u0131c\u0131 kolonlar\u0131nda ve taban y\u00fczeyinde bir tak\u0131m bozulmalar ve y\u0131pranmalar olmu\u015f. Bunun i\u00e7in tekrardan bu k\u00f6pr\u00fcn\u00fcn restorasyon \u00e7al\u0131\u015fmas\u0131n\u0131n onay\u0131 ger\u00e7ekle\u015fmi\u015ftir. Bu onayla k\u00f6pr\u00fcm\u00fcz\u00fcn daha sa\u011flam ve uzun y\u0131llar kal\u0131c\u0131 olabilmesi ad\u0131na olumlu bir \u00e7al\u0131\u015fma yap\u0131l\u0131p orijinal haline getirilecek. Bu \u00e7al\u0131\u015fmada eme\u011fi ge\u00e7en ve bizlere destek sunan Van Valimiz Mehmet Emin Bilmez'e ve Karayollar\u0131 B\u00f6lge M\u00fcd\u00fcrl\u00fc\u011f\u00fcne te\u015fekk\u00fcr ederiz. Umar\u0131z k\u0131sa s\u00fcre i\u00e7erisinde restorasyon \u00e7al\u0131\u015fmalar\u0131 tamamlan\u0131p il\u00e7emiz turizmine kazand\u0131r\u0131l\u0131r.\"\n\nKaynak: AA", "keywords": [], "meta_keywords": ["Muradiye", "Van", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Muradiye'deki tarihi \u015eeytan K\u00f6pr\u00fcs\u00fc restore ediliyor Van'\u0131n Muradiye il\u00e7esindeki tarihi \u015eeytan K\u00f6pr\u00fcs\u00fc'n\u00fcn restore edilece\u011fi bildirildi.", "meta_lang": "tr", "meta_favicon": "/touch-icon-iphone.png", "meta_data": {"description": "Muradiye'deki tarihi \u015eeytan K\u00f6pr\u00fcs\u00fc restore ediliyor Van'\u0131n Muradiye il\u00e7esindeki tarihi \u015eeytan K\u00f6pr\u00fcs\u00fc'n\u00fcn restore edilece\u011fi bildirildi.", "keywords": "Muradiye, Van, G\u00fcncel, Haber", "image": "https://foto.haberler.com/haber/2020/06/25/muradiye-deki-tarihi-seytan-koprusu-restore-13361306_amp.jpg", "Googlebot-News": "noindex, nofollow", "medium": "news", "dateCreated": "2020-06-25T15:36:57+03:00", "dateUpdated": "2020-06-25T16:22:18+03:00", "msapplication-starturl": "https://www.haberler.com", "article": {"id": 13361306, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Muradiye, Van, G\u00fcncel"}, "og": {"url": "https://www.haberler.com/muradiye-deki-tarihi-seytan-koprusu-restore-13361227-haberi/", "site_name": "Haberler.com", "locale": "tr_TR", "type": "article", "title": "Muradiye'deki tarihi \u015eeytan K\u00f6pr\u00fcs\u00fc restore ediliyor", "description": "Van'\u0131n Muradiye il\u00e7esindeki tarihi \u015eeytan K\u00f6pr\u00fcs\u00fc'n\u00fcn restore edilece\u011fi bildirildi.", "image": {"identifier": "https://foto.haberler.com/haber/2020/06/25/muradiye-deki-tarihi-seytan-koprusu-restore-13361306_amp.jpg", "secure_url": "https://foto.haberler.com/haber/2020/06/25/muradiye-deki-tarihi-seytan-koprusu-restore-13361306_amp.jpg", "width": 1200, "height": 675}}, "fb": {"pages": 130833686950210, "app_id": 1094461860619988}, "twitter": {"url": "https://www.haberler.com/muradiye-deki-tarihi-seytan-koprusu-restore-13361227-haberi/", "card": "summary_large_image", "site": "Haberler", "title": "Muradiye'deki tarihi \u015eeytan K\u00f6pr\u00fcs\u00fc restore ediliyor", "description": "Van'\u0131n Muradiye il\u00e7esindeki tarihi \u015eeytan K\u00f6pr\u00fcs\u00fc'n\u00fcn restore edilece\u011fi bildirildi.", "image": "https://foto.haberler.com/haber/2020/06/25/muradiye-deki-tarihi-seytan-koprusu-restore-13361306_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/muradiye-deki-tarihi-seytan-koprusu-restore-13361227-haberi/"}