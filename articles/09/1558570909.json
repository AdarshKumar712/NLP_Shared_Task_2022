{"source_url": "https://www.birgun.net", "url": "https://www.birgun.net/haber/yasli-adama-zorla-maske-takip-basina-kolonya-doken-adamin-cezasi-belli-oldu-293212", "title": "Ya\u015fl\u0131 adama zorla maske tak\u0131p, ba\u015f\u0131na kolonya d\u00f6ken adam\u0131n cezas\u0131 belli oldu", "top_image": "https://static.birgun.net/resim/haber-detay-resim/2020/03/25/yasli-adama-zorla-maske-takip-basina-kolonya-doken-suphelinin-savcilik-ifadeleri-ortaya-cikti-705883-5.jpg", "meta_img": "https://static.birgun.net/resim/haber-detay-resim/2020/03/25/yasli-adama-zorla-maske-takip-basina-kolonya-doken-suphelinin-savcilik-ifadeleri-ortaya-cikti-705883-5.jpg", "images": ["https://static.birgun.net/belge/2020/02/04/alt-pdivur.jpg", "https://static.birgun.net/static/images/birgun-logo.png", "https://static.birgun.net/belge/2020/02/04/cagri-czgfxv.jpg", "https://static.birgun.net/resim/video-snapshot-resim/2020/03/09/8-mart-ta-gozaltina-alinan-kadin-siddet-koridoru-nda-575-8.jpg", "https://static.birgun.net/resim/haber-liste-resim/2020/03/26/sanatci-yilmaz-celik-tahliye-edildi-706389-6.jpg", "https://static.birgun.net/resim/haber-liste-resim/2020/03/26/bakan-selcuk-lgs-sinavi-ertelenmeyecek-706435-6.jpg", "https://static.birgun.net/resim/haber-liste-resim/2020/03/26/marmaray-da-termal-kamerali-koronavirus-onlemi-706383-6.jpg", "https://static.birgun.net/resim/haber-liste-resim/2020/03/26/merkez-bankasi-nin-toplam-rezervleri-azaldi-706386-6.jpg", "https://static.birgun.net/resim/haber-detay-resim/2020/03/25/yasli-adama-zorla-maske-takip-basina-kolonya-doken-suphelinin-savcilik-ifadeleri-ortaya-cikti-705883-5.jpg", "https://static.birgun.net/resim/haber-liste-resim/2020/03/25/dalga-gecilen-ali-ihsan-yavasca-nin-hikayesi-30-yil-kilim-dokuyarak-6-cocuk-buyuttu-705778-6.jpg"], "movies": [], "text": "Ya\u015fl\u0131 adama zorla maske tak\u0131p, ba\u015f\u0131na kolonya d\u00f6ken adam\u0131n cezas\u0131 belli oldu\n\n\u0130stanbul Ba\u011fc\u0131lar'da ya\u015fl\u0131 bir adama zorla maske takarak ba\u015f\u0131na kolonya d\u00f6ken \u015f\u00fcpheli Osman K.'n\u0131n ifadesi ortaya \u00e7\u0131kt\u0131. Osman K. ifadesinde \"\u0130hsan \u00d6zt\u00fcrk'le samimiyetimiz vard\u0131r\" dedi. \u015e\u00fcpheli'ye 14 g\u00fcn ev hapsi ile koronavir\u00fcs salg\u0131n\u0131n\u0131n ard\u0131ndan 15 g\u00fcn s\u00fcreyle en yak\u0131n huzurevine haftada iki kez ziyaret etme cezas\u0131 verildi\n\n\u0130stanbul Ba\u011fc\u0131lar'da ya\u015fl\u0131 bir adama zorla maske takarak ba\u015f\u0131na kolonya d\u00f6ken \u015f\u00fcpheli Osman K. savc\u0131l\u0131kta ifadesinin al\u0131nmas\u0131n\u0131n ard\u0131ndan adli kontrol \u015fart\u0131yla serbest b\u0131rak\u0131lmas\u0131 talebiyle sulh ceza mahkemesine sevk edildi.\n\nOsman K.'ye \u00e7\u0131kar\u0131ld\u0131\u011f\u0131 mahkemece 14 g\u00fcn ev hapsi ile koronavir\u00fcs salg\u0131n\u0131n\u0131n ard\u0131ndan 15 g\u00fcn s\u00fcreyle en yak\u0131n huzurevine haftada iki kez ziyaret etme cezas\u0131 verildi\n\nOsman K. ifadesinde \"G\u00f6r\u00fcnt\u00fcler 20 g\u00fcn \u00f6ncesine aittir, olay \u015faka mahiyetindedir\" dedi\u011fi \u00f6\u011frenildi.\n\n\"KEND\u0130S\u0130YLE SAM\u0130YET\u0130M\u0130Z VARDIR\"\n\nBak\u0131rk\u00f6y Adalet Saray\u0131'nda savc\u0131ya ifade veren \u015f\u00fcpheli Osman K. kendisinden \u015fikayet\u00e7i olan \u0130hsan \u00d6zt\u00fcrk'\u00fc 2 y\u0131ld\u0131r tan\u0131d\u0131\u011f\u0131n\u0131 ifade etti.\n\nOsman K. ifadesinde \"\u0130hsan \u00d6zt\u00fcrk'le samimiyetimiz vard\u0131r. Kendisi mahalleden, \u00e7evreden bozuk para \u015feklinde yard\u0131m isteyen bir \u015fah\u0131st\u0131r. Kendisini gariban bir \u015fah\u0131s olarak tan\u0131d\u0131m. Bu nedenle kendisine sahip \u00e7\u0131kmaya \u00e7al\u0131\u015fmaktay\u0131m. Ben kendisine zaman zaman da har\u00e7l\u0131k vermekteyim. Lokantada yedi\u011fi yemeklerin \u00fccretini ben \u00f6demekteyim. Berberde t\u0131ra\u015f oldu\u011funda yine \u00fccretini ben \u00f6demekteyim\" diye konu\u015ftu\u011fu bildirildi.\n\n\"SAVUNMA YAPMAK ZORUNDA OLDU\u011eUM \u0130\u00c7\u0130N \u00dcZG\u00dcN\u00dcM\"\n\nOlay an\u0131n\u0131 da anlatan Osman K. ifadelerini \u015f\u00f6yle s\u00fcrd\u00fcrd\u00fc\u011f\u00fc \u00f6\u011frenildi:\n\n\"S\u00f6z konusu olan cep telefonu ile \u00e7ekilen g\u00f6r\u00fcnt\u00fclere ili\u015fkin olay bundan 20 g\u00fcn \u00f6ncesine aittir. O tarihte \u00fclkemizde koronavir\u00fcs tehlikesi yoktu. \u00d6zt\u00fcrk, benim yan\u0131ma gelerek 'Ben korona oldum 20 TL versene' \u015feklinde s\u00f6zler s\u00f6yledi. Ben bu s\u00f6zleri \u015faka mahiyetinde s\u00f6yledi\u011fini anlad\u0131m, ben de \u015faka mahiyetinde 'Maskeyi tak kolonyay\u0131 da d\u00f6k, git hemen evine' \u015feklinde s\u00f6zler s\u00f6yledim. Bu esnada \u015fakay\u0131 kameraya \u00e7ekmek istedim. Benim farkl\u0131 bir kast\u0131m yoktur. \u00c7ekilen g\u00f6r\u00fcnt\u00fcleri sosyal medya hesab\u0131mdan yay\u0131nlad\u0131m. Ben herhangi bir internet fenomeni olan bir \u015fah\u0131s de\u011filim. Videoyu yay\u0131nlad\u0131\u011f\u0131mda \u0130hsan \u00d6zt\u00fcrk'\u00fcn o\u011flu benden videoyu silmemi istedi, ben de sildim. Hesab\u0131 da kapatt\u0131m. \u0130hsan \u00d6zt\u00fcrk'\u00fc herhangi bir \u015fekilde tehdit de etmedim. \u00dczerime at\u0131l\u0131 su\u00e7lamalar\u0131 kabul etmiyorum. Bu \u015fekilde savunma yapmak durumunda kald\u0131\u011f\u0131m i\u00e7in de \u00fczg\u00fcn\u00fcm.\"\n\nDHA\n\n\n\nAz \u00f6nce okudu\u011funuz haber, ba\u011f\u0131ms\u0131z bir medya organ\u0131 taraf\u0131ndan size sunuldu.\n\nBa\u011f\u0131ms\u0131z gazetecilik; sermayeye kar\u015f\u0131 halk\u0131, s\u00f6m\u00fcr\u00fcye kar\u015f\u0131 eme\u011fi, e\u015fitsizli\u011fe kar\u015f\u0131 adaleti, sava\u015flara kar\u015f\u0131 bar\u0131\u015f\u0131, piyasac\u0131l\u0131\u011fa kar\u015f\u0131 temel haklar\u0131, talana kar\u015f\u0131 do\u011fay\u0131, erkek \u015fiddetine kar\u015f\u0131 kad\u0131nlar\u0131, istismara kar\u015f\u0131 \u00e7ocuklar\u0131 savunman\u0131n olmazsa olmaz ko\u015fuludur.\n\nSiz de ger\u00e7e\u011fin sesini y\u00fckseltmek ad\u0131na sorumluluk almak istiyorsan\u0131z, sadece birka\u00e7 dakikan\u0131z\u0131 ay\u0131rarak BirG\u00fcn\u2019e abone olabilir ve \u2018#BirG\u00fcnBenim\u2019 diyebilirsiniz.\n\n\u015eimdiden sonsuz te\u015fekk\u00fcrler\u2026\n\nBirG\u00fcn bizim; hepimizin.\n\n", "keywords": [], "meta_keywords": ["maske", "kolonya", "ifade", "\u0130stanbul", "ceza", "adalet", "bozuk", "cep telefonu", "gariban", "internet"], "tags": [], "authors": [], "publish_date": null, "summary": "", "article_html": "", "meta_description": "\u0130stanbul Ba\u011fc\u0131lar'da  ya\u015fl\u0131 bir adama zorla maske takarak ba\u015f\u0131na kolonya d\u00f6ken \u015f\u00fcpheli Osman K.'n\u0131n ifadesi ortaya \u00e7\u0131kt\u0131. Osman K. ifadesinde '\u0130hsan \u00d6zt\u00fcrk'le", "meta_lang": "", "meta_favicon": "https://static.birgun.net/static/images/apple-touch-icon.png?1", "meta_data": {"og": {"description": "\u0130stanbul Ba\u011fc\u0131lar'da  ya\u015fl\u0131 bir adama zorla maske takarak ba\u015f\u0131na kolonya d\u00f6ken \u015f\u00fcpheli Osman K.'n\u0131n ifadesi ortaya \u00e7\u0131kt\u0131. Osman K. ifadesinde '\u0130hsan \u00d6zt\u00fcrk'le", "title": "Ya\u015fl\u0131 adama zorla maske tak\u0131p, ba\u015f\u0131na kolonya d\u00f6ken adam\u0131n cezas\u0131 belli oldu", "url": "https://www.birgun.net/haber/yasli-adama-zorla-maske-takip-basina-kolonya-doken-adamin-cezasi-belli-oldu-293212", "image": "https://static.birgun.net/resim/haber-detay-resim/2020/03/25/yasli-adama-zorla-maske-takip-basina-kolonya-doken-suphelinin-savcilik-ifadeleri-ortaya-cikti-705883-5.jpg", "type": "website", "site_name": "birgun.net"}, "keywords": "maske, kolonya, ifade, \u0130stanbul, ceza, adalet, bozuk, cep telefonu, gariban, internet", "articleid": 293212, "article": {"published": "2020-03-25"}, "twitter": {"url": "https://www.birgun.net/haber/yasli-adama-zorla-maske-takip-basina-kolonya-doken-adamin-cezasi-belli-oldu-293212", "title": "Ya\u015fl\u0131 adama zorla maske tak\u0131p, ba\u015f\u0131na kolonya d\u00f6ken adam\u0131n cezas\u0131 belli oldu", "description": "\u0130stanbul Ba\u011fc\u0131lar'da  ya\u015fl\u0131 bir adama zorla maske takarak ba\u015f\u0131na kolonya d\u00f6ken \u015f\u00fcpheli Osman K.'n\u0131n ifadesi ortaya \u00e7\u0131kt\u0131. Osman K. ifadesinde '\u0130hsan \u00d6zt\u00fcrk'le samimiyetimiz vard\u0131r' dedi. \u015e\u00fcpheli'ye 14 g\u00fcn ev hapsi ile koronavir\u00fcs salg\u0131n\u0131n\u0131n ard\u0131ndan 15", "site": "@BirGun_Gazetesi"}, "pdate": 20200325, "utime": 20200325163014, "ptime": 20200325155100, "msapplication-starturl": "https://www.birgun.net", "viewport": "width=device-width, initial-scale=1", "content-language": "tr-TR", "language": "Turkish", "robots": "all", "rating": "General", "distribution": "global", "resource-type": "document", "doc-type": "white paper", "doc-class": "living document", "doc-rights": "public", "classification": "Consumers", "medium": "news", "audience": "all", "application-name": "birgun.net", "revisit-after": "1 days"}, "canonical_link": "https://www.birgun.net/haber/yasli-adama-zorla-maske-takip-basina-kolonya-doken-adamin-cezasi-belli-oldu-293212"}