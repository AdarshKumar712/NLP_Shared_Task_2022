{"source_url": "https://www.evrensel.net", "url": "https://www.evrensel.net/haber/405829/gezi-parki-eylemlerinde-yasamini-yitirenler-mersinde-anildi", "title": "Gezi Park\u0131 eylemlerinde ya\u015fam\u0131n\u0131 yitirenler Mersin'de an\u0131ld\u0131", "top_image": "https://www.evrensel.net/wm/haber/fb/upload/dosya/162500.jpg", "meta_img": "https://www.evrensel.net/wm/haber/fb/upload/dosya/162500.jpg", "images": ["https://www.evrensel.net/tema/evr19/img/255x420.jpg", "https://www.evrensel.net/upload/yazar/cache/100x100/yazar_ef37442730048f5f4fb6191e6986af96110ca666.jpg", "https://www.evrensel.net/tema/evrensel16/images/logobeyaz.png", "https://www.evrensel.net/images/120/upload/dosya/162467.jpg", "https://www.evrensel.net/upload/yazar/cache/100x100/yazar_8ed34dbe25d7318c91dfb1c13770e37150fdc8f2.jpg", "https://www.evrensel.net/tema/evr19/img/ebulten.jpeg", "https://www.evrensel.net/images/570/upload/dosya/162734.jpg", "https://www.evrensel.net/upload/yazar/cache/100x100/yazar_bc31e1bfd198a4f4467d12be8a39d3c208728fb3.jpg", "https://www.evrensel.net/upload/yazar/cache/100x100/yazar_5f757508659e64ca98ca7b02430a1494ec1c66ec.jpg", "https://www.evrensel.net/tema/evr19/img/255x210.jpg", "https://www.evrensel.net/upload/yazar/cache/100x100/yazar_85d9263f88d2a08ecbcf182bfd9835e5b5601f76.jpg", "https://www.evrensel.net/tema/evr19/img/255x170.jpg", "https://rev.evrensel.net/www/delivery/avw.php?zoneid=7&n=4f16dfd", "https://www.evrensel.net/upload/yazar/cache/100x100/yazar_e27d7f325b94586604c639504eb433ba9e9a4498.jpg", "https://www.evrensel.net/images/120/upload/dosya/139117.jpg", "https://www.evrensel.net/upload/yazar/cache/100x100/yazar_f5beaca9a90a26fedc9aca3b3e77154886843314.jpg", "https://www.evrensel.net/upload/yazar/cache/100x100/yazar_55798e280ec918a4b2eb396a239de2adc349bd3a.jpg", "https://rev.evrensel.net/www/delivery/avw.php?zoneid=6&n=4f7ee6c", "https://www.evrensel.net/upload/yazar/cache/100x100/yazar_4a080115fbe76080e405e2071d4398a8fb38be78.jpg", "https://www.evrensel.net/upload/yazar/cache/100x100/yazar_a0f7f418e24adafc415b6f895350865c42832b11.jpg", "https://www.evrensel.net/upload/yazar/cache/100x100/yazar_57315a52a9499ab50387edaf0ff05a375f572603.jpg", "https://www.evrensel.net/images/840/upload/dosya/162500.jpg", "https://www.evrensel.net/upload/yazar/cache/100x100/yazar_c8be5562733c442de97c05f03e145555cb6d2561.jpg", "https://www.evrensel.net/upload/yazar/cache/100x100/yazar_c398a4f66a7de15fc9d641946e33098f135f8bd8.jpg", "https://www.evrensel.net/wm/haber/fb/upload/dosya/162500.jpg", "https://www.evrensel.net/upload/yazar/cache/100x100/yazar_3cb0e69f272b3908b9cae4466152ac1be9677ad8.jpg", "https://www.evrensel.net/upload/yazar/cache/100x100/yazar_98947f75c7948be2ec2a6bd1c6c62b17bd85c51b.jpg", "https://www.evrensel.net/upload/yazar/cache/100x100/yazar_abc6d4619949f4fe40fcf1c475178b3943c6674b.jpg", "https://www.evrensel.net/upload/yazar/cache/100x100/yazar_e3d0b248dc1e6021a6400a2d3e3a6667c9990f43.jpg", "https://www.evrensel.net/upload/dosya/162500.jpg", "https://www.evrensel.net/images/840/upload/dosya/161694.jpg", "https://www.evrensel.net/upload/yazar/cache/100x100/yazar_e8298fe29bb34f1280c4f33ea90d5bb71c4d6aa2.jpg", "https://www.evrensel.net/images/120/upload/dosya/139076.jpg", "https://www.evrensel.net/upload/yazar/cache/100x100/yazar_624fcae696f775184efbda176f3d3033e2bfc354.jpg", "https://www.evrensel.net/upload/diger/link_0da2f7c47dc7b2abf311fa1a9403a8ad226fd430.jpg", "https://www.evrensel.net/upload/yazar/cache/100x100/yazar_d77408bf7613b837f4a414e8d83e730b0c289180.jpg"], "movies": [], "text": "Mersin Emek ve Demokrasi Platformu, Gezi eylemlerinin y\u0131ld \u00f6n\u00fcm\u00fc dolay\u0131s\u0131yla direni\u015fte ya\u015fam\u0131n\u0131 yitirenleri and\u0131.\n\n\u201cGezi \u015fehitleri onurumuzdur, susmayaca\u011f\u0131z, sinmeyece\u011fiz, boyun e\u011fmeyece\u011fiz\u201d pankart\u0131n\u0131n a\u00e7\u0131ld\u0131\u011f\u0131 a\u00e7\u0131klamaya bir\u00e7ok siyasi parti ve kitle \u00f6rg\u00fct\u00fcn\u00fcn temsilcileri kat\u0131ld\u0131.\n\nPlatform ad\u0131na bas\u0131n metnini Genel-\u0130\u015f Sendikas\u0131 Mersin \u015eube Ba\u015fkan\u0131 Kemal G\u00f6ksoy okudu.\n\nGezi eylemlerinde emek ve demokrasi g\u00fc\u00e7lerinin \u00e7ok b\u00fcy\u00fck bir direni\u015f sergiledi\u011fini s\u00f6yleyen G\u00f6ksoy, \u201c\u0130ktidar\u0131n tek tip insan yaratma giri\u015fimi do\u011fay\u0131, \u00e7evreyi insan\u0131 yok sayma mant\u0131\u011f\u0131 \u00e7ok ciddi bir darbe ald\u0131. Gezi direni\u015fi ile birlikte iki aya yak\u0131n bir s\u00fcre insanlar direndi. M\u00fccadele ettiler, dayan\u0131\u015ft\u0131lar, kolektifler kurdular, paran\u0131n egemen olmad\u0131\u011f\u0131 karde\u015fli\u011fin, e\u015fitli\u011fin ve \u00f6zg\u00fcrl\u00fc\u011f\u00fcn T\u00fcrkiye\u2019sini yaratmak istediler\" dedi.\n\nDireni\u015f s\u0131ras\u0131nda \u0130stanbul ve t\u00fcm T\u00fcrkiye\u2019nin sokaklar\u0131nda 8 ki\u015fiyi topra\u011fa verdiklerini hat\u0131rlatan G\u00f6ksoy, \"Kimileri yenildi\u011fimizi san\u0131yor Gezi\u2019de. Ama biz o g\u00fcnden sonra daha inan\u00e7l\u0131, daha kararl\u0131 bir \u015fekilde her haks\u0131zl\u0131\u011fa kar\u015f\u0131 sesimizi y\u00fckseltmeye, tek adam rejimine kar\u015f\u0131 \u00e7\u0131kmaya ve akl\u0131n bilimin, eme\u011fin, dayan\u0131\u015fman\u0131n, e\u015fitli\u011fin, \u00f6zg\u00fcrl\u00fc\u011f\u00fcn ve bar\u0131\u015f\u0131n \u00f6nc\u00fcl\u00fc\u011f\u00fcnde kurulacak yeni bir d\u00fcnya yaratmak i\u00e7in m\u00fccadele etmeye devam edece\u011fiz\u201d dedi.\n\nA\u00e7\u0131klama alk\u0131\u015flarla son buldu. (Mersin/MA)\n\nGezi'nin y\u0131l d\u00f6n\u00fcm\u00fcnde aileler konu\u015ftu: Adaletin pe\u015finde ko\u015fmaya devam\n\n\"E\u015fitlikten, \u00f6zg\u00fcrl\u00fckten, adaletten korkanlar Gezi'den korkmaya devam ediyor\"\n\nGezi Park\u0131 direni\u015finin zaman t\u00fcneli (G\u00fcn g\u00fcn dakika dakika ya\u015fananlar)", "keywords": [], "meta_keywords": [""], "tags": [], "authors": ["Evrensel Gazetesi"], "publish_date": null, "summary": "", "article_html": "", "meta_description": "Mersin Emek ve Demokrasi Platformu, d\u00fczenledi\u011fi bas\u0131n a\u00e7\u0131klamas\u0131yla Gezi Park\u0131 eylemlerinde ya\u015fam\u0131n\u0131 yitirenleri and\u0131.", "meta_lang": "tr", "meta_favicon": "https://www.evrensel.net/tema/evrensel16/img/apple-touch-icon.png", "meta_data": {"title": "Gezi Park\u0131 eylemlerinde ya\u015fam\u0131n\u0131 yitirenler Mersin'de an\u0131ld\u0131", "description": "Mersin Emek ve Demokrasi Platformu, d\u00fczenledi\u011fi bas\u0131n a\u00e7\u0131klamas\u0131yla Gezi Park\u0131 eylemlerinde ya\u015fam\u0131n\u0131 yitirenleri and\u0131.", "og": {"type": "website", "site_name": "Evrensel.net", "url": "https://www.evrensel.net/haber/405829/gezi-parki-eylemlerinde-yasamini-yitirenler-mersinde-anildi?a=97bf8", "title": "Gezi Park\u0131 eylemlerinde ya\u015fam\u0131n\u0131 yitirenler Mersin'de an\u0131ld\u0131", "description": "Mersin Emek ve Demokrasi Platformu, d\u00fczenledi\u011fi bas\u0131n a\u00e7\u0131klamas\u0131yla Gezi Park\u0131 eylemlerinde ya\u015fam\u0131n\u0131 yitirenleri and\u0131.", "image": {"identifier": "https://www.evrensel.net/wm/haber/fb/upload/dosya/162500.jpg", "height": 628, "width": 1200}}, "twitter": {"card": "summary_large_image", "site": "@evrenselgzt", "image": "https://www.evrensel.net/wm/haber/tw/upload/dosya/162500.jpg", "dnt": "on", "app": {"name": {"googleplay": "evrensel"}, "id": {"googleplay": "net.evrensel.android"}}}, "viewport": "width=device-width, initial-scale=1, shrink-to-fit=no", "author": "Evrensel Gazetesi", "apple-mobile-web-app-title": "Evrensel", "application-name": "Evrensel", "msapplication-TileColor": "#aa1218", "theme-color": "#aa1218", "msapplication-TileImage": "https://www.evrensel.net/app/evrensel-mobil-logo-144.png", "apple-itunes-app": "app-id=984477039, affiliate-data=1000l35432, app-argument=https://www.evrensel.net", "ia": {"rules_url": "https://www.evrensel.net/rules.json"}, "fb": {"pages": 360933977920, "app_id": 1124553000937864}}, "canonical_link": "https://www.evrensel.net/haber/405829/gezi-parki-eylemlerinde-yasamini-yitirenler-mersinde-anildi"}