{"source_url": "http://www.haberalkibrisli.net", "url": "http://www.haberalkibrisli.net/kktc/tutukluluk-suresi-3-gun-uzatildi-h35515.html", "title": "Tutukluluk s\u00fcresi 3 g\u00fcn uzat\u0131ld\u0131", "top_image": "http://www.haberalkibrisli.net/images/haberler/facebook_resim/2020/06/MAH.jpg", "meta_img": "http://www.haberalkibrisli.net/images/haberler/facebook_resim/2020/06/MAH.jpg", "images": ["http://www.haberalkibrisli.net/_themes/hs-retina/images/yatsi.png?v=2095677460", "http://www.haberalkibrisli.net/images/banner/308x308_1.gif", "http://www.haberalkibrisli.net/thumb.php?src=http://www.haberalkibrisli.net/images/banner/haberal_kibrisli-01.png&w=160&h=600&q=80", "http://www.haberalkibrisli.net/images/resize/100/334x215/haberler/thumbs/2020/06/pegasus_bir_ucus_harici_digerlerini_iptal_etti_h35530_5e12f.jpg", "http://www.haberalkibrisli.net/_themes/hs-retina/images/ikindi.png?v=778126395", "http://www.haberalkibrisli.net/thumb.php?src=http://www.haberalkibrisli.net/images/banner/vakiflar.jpg&w=160&h=600&q=80", "http://www.haberalkibrisli.net/images/resize/100/127x82/haberler/thumbs/2020/06/neset_kockar_konustu_h35534_b162f.jpg", "http://www.haberalkibrisli.net/images/banner/haberal1-1-13-1024x265_1.jpg", "http://www.haberalkibrisli.net/images/banner/haberal1-1-13-1024x265.jpg", "http://www.haberalkibrisli.net/_themes/hs-retina/images/ogle.png?v=1988619984", "http://www.haberalkibrisli.net/images/resize/100/127x82/haberler/thumbs/2020/06/10_temmuz_a_kadar_yeni_uygulama_h35531_900b5.jpg", "http://www.haberalkibrisli.net/images/resize/100/334x215/haberler/thumbs/2020/06/10_temmuz_a_kadar_yeni_uygulama_h35531_900b5.jpg", "http://www.haberalkibrisli.net/images/haberler/facebook_resim/2020/06/MAH.jpg", "http://www.haberalkibrisli.net/images/resize/100/127x82/haberler/thumbs/2020/06/serdarli_yakinlarinda_kaza_h35529_3f003.jpg", "http://www.haberalkibrisli.net/images/resize/100/127x82/haberler/thumbs/2020/06/gonyelide_cinayet_suphesi_zanli_her_yerde_araniyor_h35472_d6590.jpg", "http://www.haberalkibrisli.net/images/resize/100/320x206/haberler/thumbs/2020/06/olumuyle_sevenlerini_yasa_bogdu_h35516_65ada.jpg", "http://www.haberalkibrisli.net/_themes/hs-retina/images/imsak.png?v=2093315939", "http://www.haberalkibrisli.net/_themes/hs-retina/images/mosque.svg?v=1630511595", "http://www.haberalkibrisli.net/images/resize/100/334x215/haberler/thumbs/2020/06/neset_kockar_konustu_h35534_b162f.jpg", "http://www.haberalkibrisli.net/_themes/hs-retina/images/aksam.png?v=2071963293", "http://www.haberalkibrisli.net/images/resize/100/334x215/haberler/thumbs/2020/06/astegmen_ekerel_terhisine_bir_gun_kalmisti_h35535_59104.jpg", "http://www.haberalkibrisli.net/images/resize/100/656x400/haberler/2020/06/tutukluluk_suresi_3_gun_uzatildi_h35515_66f80.jpg", "http://www.haberalkibrisli.net/_themes/hs-retina/images/gunes.png?v=1830305494", "http://www.haberalkibrisli.net/images/haberler/thumbs/2020/06/bakan_pilli_toplam_246_test_yapildi_pozitif_vaka_yok_h35532_3101d.gif", "http://www.haberalkibrisli.net/images/resize/100/127x82/haberler/thumbs/2020/06/guney_kibris_ta_2_yeni_vaka_h35533_b489b.jpg", "http://www.haberalkibrisli.net/thumb.php?src=http://www.haberalkibrisli.net/images/banner/Reklam.jpg&w=160&h=600&q=80", "http://www.haberalkibrisli.net/thumb.php?src=http://www.haberalkibrisli.net/images/banner/160X600px_faiz_indirimi.jpg&w=160&h=600&q=80"], "movies": [], "text": "Tatl\u0131su-Ge\u00e7itkale yolu \u00fczerinde meydana gelen ve Kemal Ayd\u0131n\u2019 \u0131n \u00f6l\u00fcm\u00fc, \u015eaban Ate\u015f ve Ayla Y\u0131lmaz\u2019\u0131n a\u011f\u0131r yaralanmalar\u0131 ile meydana gelen trafik kazas\u0131nda a\u011f\u0131r yaralanan ve kazaya sebebiyet verdi\u011fi tespit edilen GM 666 plakal\u0131 ara\u00e7 s\u00fcr\u00fcc\u00fcs\u00fc Harun Re\u015fit \u00c7etin, Lefko\u015fa Devlet hastanesinde polis g\u00f6zetiminde tutuklu olarak tedavi alt\u0131n al\u0131nm\u0131\u015ft\u0131.\n\nZanl\u0131 Harun Re\u015fit \u00c7etin\u2019e, Gazima\u011fusa Kaza Mahkemesi\u2019nde g\u0131yab\u0131nda g\u00f6r\u00fc\u015f\u00fclen tutukluluk duru\u015fmas\u0131nda toplam 10 g\u00fcn hastanede polis g\u00f6zetiminde tutuklu kalmas\u0131 y\u00f6n\u00fcnde emir verilmi\u015fti.\n\nKazada a\u011f\u0131r yaralanan ve Yak\u0131n Do\u011fu Hastanesi yo\u011fun bak\u0131m \u00fcnitesinde tedavi g\u00f6ren Ayla Y\u0131lmaz\u2019 \u0131n yap\u0131lan t\u00fcm m\u00fcdahalelere ra\u011fmen kurtar\u0131lamayarak ya\u015fam\u0131n\u0131 yitirmesiyle hayat\u0131n\u0131 kaybedenlerin sat\u0131s\u0131 ikiye y\u00fckselmi\u015f oldu.\n\nSa\u011fl\u0131k sorunlar\u0131 nedeniyle zanl\u0131 mahkemeye gelemedi\n\nTutukluluk s\u00fcresinin dolmas\u0131 nedeniyle zanl\u0131n\u0131n bug\u00fcn dikkatsizlik ve tedbirsizlik sonucu iki \u015fahs\u0131n \u00f6l\u00fcm\u00fcne sebep olma ve a\u011f\u0131r yaralanmal\u0131 trafik kazas\u0131na sebep olma su\u00e7lar\u0131yla Gazima\u011fusa kaza mahkemesinde yarg\u0131\u00e7 huzuruna \u00e7\u0131kmas\u0131 ve teminata ba\u011flanmas\u0131 beklenmekteydi. Ancak zanl\u0131 s\u00fcr\u00fcc\u00fcn\u00fcn kan de\u011ferlerinde meydana gelen d\u00fc\u015f\u00fc\u015f nedeniyle hastaneden \u00e7\u0131kmas\u0131 sa\u011fl\u0131k y\u00f6n\u00fcnden sak\u0131ncal\u0131 g\u00f6r\u00fcld\u00fc\u011f\u00fcne dair temin edilen doktor raporu neticesi tutukluluk duru\u015fmas\u0131 zanl\u0131n\u0131n g\u0131yab\u0131nda yap\u0131ld\u0131.\n\nTutukluluk s\u00fcresi 3 g\u00fcn uzat\u0131ld\u0131\n\n\u0130ddia makam\u0131 ad\u0131na mahkemede yeminli \u015fahadet veren Polis \u00c7avu\u015fu Mustafa \u0130skender, zanl\u0131n\u0131n kan de\u011ferlerinde meydana gelen d\u00fc\u015f\u00fc\u015f nedeniyle hastaneden ayr\u0131lmas\u0131n\u0131n sa\u011fl\u0131k y\u00f6n\u00fcnden sak\u0131ncal\u0131 g\u00f6r\u00fcld\u00fc\u011f\u00fcne dikkat \u00e7ektikten sonra temin edilen doktor raporunu emare olarak ibraz ederek duru\u015fman\u0131n zanl\u0131n\u0131n g\u0131yab\u0131nda yap\u0131lmas\u0131 talebinde bulundu. Yarg\u0131c\u0131n talebi uygun g\u00f6rmesiyle \u015fahadetine devam eden Polis \u00c7avu\u015fu \u0130skender, temin edilen tutukluluk s\u00fcresi i\u00e7erisinde kazada sonradan ya\u015fam\u0131n\u0131 kaybeden Ayla Y\u0131lmaz ile ilgili otopsi raporunun temin edildi\u011fini s\u00f6yledi.\n\nCep telefonu ile ilgili GSM operat\u00f6r\u00fcnden rapor bekleniyor\n\nPolis \u00c7avu\u015fu \u0130skender \u015fahadetine devamla, zanl\u0131dan al\u0131nan cep telefonunun kaza an\u0131nda kullan\u0131l\u0131p kullan\u0131lmad\u0131\u011f\u0131n\u0131n tespit edilebilmesi i\u00e7in GSM operat\u00f6r\u00fcne yaz\u0131lan yaz\u0131ya hen\u00fcz yan\u0131t gelmedi\u011fini belirten Polis \u00c7avu\u015fu \u0130skender, zanl\u0131n\u0131n tutukluluk s\u00fcresinin g\u0131yab\u0131nda 5 g\u00fcn daha uzat\u0131lmas\u0131n\u0131 talep etti.\n\n\u0130ddia makam\u0131 ad\u0131na mahkemede haz\u0131r bulunan savc\u0131 Hasan Bo\u015fnak, talep edilen s\u00fcreyi 3 g\u00fcn olarak s\u0131n\u0131rlad\u0131ktan sonra \u015fahadeti de\u011ferlendiren k\u0131demli yarg\u0131\u00e7 \u00c7i\u011fdem G\u00fczeler zanl\u0131n\u0131n hastanede polis g\u00f6zetimi alt\u0131nda 3 g\u00fcn daha utuklu kalmas\u0131 y\u00f6n\u00fcnde emir verdi. (MHA)", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "tr", "meta_favicon": "", "meta_data": {"og": {"title": "Tutukluluk s\u00fcresi 3 g\u00fcn uzat\u0131ld\u0131", "image": {"identifier": "http://www.haberalkibrisli.net/images/haberler/facebook_resim/2020/06/MAH.jpg", "type": "image/jpeg", "width": 707, "height": 431}, "type": "article", "url": "http://www.haberalkibrisli.net/kktc/tutukluluk-suresi-3-gun-uzatildi-h35515.html"}, "twitter": {"card": "summary_large_image", "url": "http://www.haberalkibrisli.net/kktc/tutukluluk-suresi-3-gun-uzatildi-h35515.html", "domain": "http://www.haberalkibrisli.net/", "site": "HaberalKibrisli", "title": "Tutukluluk s\u00fcresi 3 g\u00fcn uzat\u0131ld\u0131", "image": {"src": "http://www.haberalkibrisli.net/images/haberler/facebook_resim/2020/06/MAH.jpg"}}, "dc.language": "tr", "dc.source": "http://www.haberalkibrisli.net/", "dc.title": "Tutukluluk s\u00fcresi 3 g\u00fcn uzat\u0131ld\u0131", "yandex-verification": "0083e54724c3dcee"}, "canonical_link": "http://www.haberalkibrisli.net/kktc/tutukluluk-suresi-3-gun-uzatildi-h35515.html"}