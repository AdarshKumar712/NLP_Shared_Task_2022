{"source_url": "https://www.haberler.com", "url": "https://www.haberler.com/sinop-ta-gazetelerde-korona-virusu-tedbirleri-13051598-haberi/", "title": "Sinop'ta gazetelerde korona vir\u00fcs\u00fc tedbirleri", "top_image": "https://foto.haberler.com/haber/2020/03/25/sinop-ta-gazetelerde-korona-virusu-tedbirleri-13051598_local.jpg", "meta_img": "https://foto.haberler.com/haber/2020/03/25/sinop-ta-gazetelerde-korona-virusu-tedbirleri-13051598_local.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://foto.haberler.com/haber/2020/03/25/sinop-ta-gazetelerde-korona-virusu-tedbirleri-13051598_local.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Sinop'ta gazetelerde korona vir\u00fcs\u00fc tedbirleri Sinop'ta yay\u0131nlanan 5 g\u00fcnl\u00fck gazetenin kendi aralar\u0131nda belirledikleri takvime g\u00f6re ve ikinci bir karara kadar bug\u00fcnden ba\u015flayarak d\u00f6n\u00fc\u015f\u00fcml\u00fc yay\u0131mlanaca\u011f\u0131 a\u00e7\u0131kland\u0131.\n\nSinop'ta yay\u0131nlanan 5 g\u00fcnl\u00fck gazetenin kendi aralar\u0131nda belirledikleri takvime g\u00f6re ve ikinci bir karara kadar bug\u00fcnden ba\u015flayarak d\u00f6n\u00fc\u015f\u00fcml\u00fc yay\u0131mlanaca\u011f\u0131 a\u00e7\u0131kland\u0131.\n\nSinop 15 Eyl\u00fcl Gazeteciler Cemiyeti Ba\u015fkan\u0131 Cengiz Demirel taraf\u0131ndan yap\u0131lan a\u00e7\u0131klamaya g\u00f6re Bas\u0131n \u0130lan Kurumu Y\u00f6netim Kurulu \u00fclke genelinde ge\u00e7erli olmak \u00fczere yeni tip korona vir\u00fcs\u00fc (Kovid-19) salg\u0131n\u0131 nedeni ile bir dizi karar al\u0131nd\u0131. Cemiyet Ba\u015fkan\u0131 Demirel taraf\u0131ndan yap\u0131lan a\u00e7\u0131klamada \"Resmi ilan alma hakk\u0131na sahip g\u00fcnl\u00fck gazetelerin sorunlar\u0131 Bas\u0131n \u0130lan Kurumu Genel M\u00fcd\u00fcrl\u00fc\u011f\u00fcnce (B\u0130K) masaya yat\u0131r\u0131lm\u0131\u015f, B\u0130K Y\u00f6netim Kurulu da sorunlar\u0131n en aza indirilmesi i\u00e7in ge\u00e7ici bir s\u00fcre ile uygulanmak \u00fczere \u00e7e\u015fitli kararlar alm\u0131\u015ft\u0131r. Kamuoyumuzu yak\u0131ndan ilgilendiren kararlar\u0131n ba\u015f\u0131nda yerel g\u00fcnl\u00fck gazetelerin kendi aralar\u0131nda mutabakat belgesi imzalamak ve her g\u00fcn 2 gazetenin yay\u0131nlanmas\u0131 kayd\u0131yla gazetelerin d\u00f6n\u00fc\u015f\u00fcml\u00fc yay\u0131mlayabilecekleri \u015feklindedir\" dedi.\n\nBas\u0131n \u0130lan Kurumu'nun karar\u0131 sonras\u0131 bir araya gelen be\u015f g\u00fcnl\u00fck gazetenin imtiyaz sahipleri kendi aralar\u0131nda belirledikleri 1 ayl\u0131k takvim uyar\u0131nca mutabakat metnini imzalayarak Sinop Valili\u011fi'ne teslim ettiler.\n\nCengiz Demirel, \"Bug\u00fcnden ba\u015flayarak ilimiz merkezinde yay\u0131n yapan 5 g\u00fcnl\u00fck gazete belirlenen 1 ayl\u0131k takvime g\u00f6re d\u00f6n\u00fc\u015f\u00fcml\u00fc olarak yay\u0131nlanacakt\u0131r. Bas\u0131n \u0130lan Kurumu'nun karar\u0131 ve Sinop Valili\u011fi'nin onay\u0131 ile y\u00fcr\u00fcrl\u00fc\u011fe giren d\u00f6n\u00fc\u015f\u00fcml\u00fc yay\u0131n konusu ge\u00e7ici olarak uygulanacakt\u0131r. Bu sisteme g\u00f6re g\u00fcnl\u00fck olarak 2 gazete yay\u0131nda olacakt\u0131r. B\u00f6ylece di\u011fer 3 gazetenin personeli yeni tip Kovid-19 salg\u0131n\u0131 s\u00fcresince haftada birka\u00e7 g\u00fcn\u00fc evlerinde ge\u00e7irme olana\u011f\u0131na kavu\u015fmu\u015f olacakt\u0131r. G\u00fcnl\u00fck iki gazetenin yay\u0131n\u0131 ile halk\u0131m\u0131z\u0131n haber alma hakk\u0131 yerine getirilirken risk oran\u0131 \u00e7ok y\u00fcksek olan bas\u0131n mensubu arkada\u015flar\u0131m\u0131z\u0131n en az\u0131ndan haftan\u0131n bir ka\u00e7 g\u00fcn\u00fc riskten uzak kalmas\u0131 sa\u011flanacakt\u0131r. Bas\u0131n \u0130lan Kurumu \u00fclke genelinde normalle\u015fmeye ge\u00e7ildi\u011finde yeni bir karar alana kadar sistem devam edecektir. Bu nedenle \u015fimdilik 1 ayl\u0131k bir takvim belirlenmi\u015ftir. Umar\u0131z salg\u0131n bir an \u00f6nce g\u00fcndemimizden \u00e7\u0131kar ve gazetelerimiz de normal yay\u0131nlar\u0131na d\u00f6nerler\" dedi. - S\u0130NOP\n\nKaynak: \u0130HA", "keywords": [], "meta_keywords": ["Bas\u0131n \u0130lan Kurumu", "Eyl\u00fcl", "Sinop", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Sinop'ta yay\u0131nlanan 5 g\u00fcnl\u00fck gazetenin kendi aralar\u0131nda belirledikleri takvime g\u00f6re ve ikinci bir karara kadar bug\u00fcnden ba\u015flayarak d\u00f6n\u00fc\u015f\u00fcml\u00fc yay\u0131mlanaca\u011f\u0131 a\u00e7\u0131kland\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Sinop'ta yay\u0131nlanan 5 g\u00fcnl\u00fck gazetenin kendi aralar\u0131nda belirledikleri takvime g\u00f6re ve ikinci bir karara kadar bug\u00fcnden ba\u015flayarak d\u00f6n\u00fc\u015f\u00fcml\u00fc yay\u0131mlanaca\u011f\u0131 a\u00e7\u0131kland\u0131.", "keywords": "Bas\u0131n \u0130lan Kurumu, Eyl\u00fcl, Sinop, G\u00fcncel", "image": "https://foto.haberler.com/haber/2020/03/25/sinop-ta-gazetelerde-korona-virusu-tedbirleri-13051598_local.jpg", "robots": "index, follow", "medium": "news", "dateCreated": "2020-03-25T13:08:33+03:00", "dateUpdated": "2020-03-25T13:08:33+03:00", "msapplication-starturl": "https://www.haberler.com", "article": {"id": 13051598, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Bas\u0131n \u0130lan Kurumu, Eyl\u00fcl, Sinop, G\u00fcncel"}, "og": {"url": "https://www.haberler.com/sinop-ta-gazetelerde-korona-virusu-tedbirleri-13051598-haberi/", "site_name": "Haberler.com", "locale": "tr_TR", "type": "article", "title": "Sinop'ta gazetelerde korona vir\u00fcs\u00fc tedbirleri", "description": "Sinop'ta yay\u0131nlanan 5 g\u00fcnl\u00fck gazetenin kendi aralar\u0131nda belirledikleri takvime g\u00f6re ve ikinci bir karara kadar bug\u00fcnden ba\u015flayarak d\u00f6n\u00fc\u015f\u00fcml\u00fc yay\u0131mlanaca\u011f\u0131 a\u00e7\u0131kland\u0131.", "image": {"identifier": "https://foto.haberler.com/haber/2020/03/25/sinop-ta-gazetelerde-korona-virusu-tedbirleri-13051598_local.jpg", "secure_url": "https://foto.haberler.com/haber/2020/03/25/sinop-ta-gazetelerde-korona-virusu-tedbirleri-13051598_local.jpg", "width": 640, "height": 359}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/sinop-ta-gazetelerde-korona-virusu-tedbirleri-13051598-haberi/", "card": "summary_large_image", "site": "Haberler", "title": "Sinop'ta gazetelerde korona vir\u00fcs\u00fc tedbirleri", "description": "Sinop'ta yay\u0131nlanan 5 g\u00fcnl\u00fck gazetenin kendi aralar\u0131nda belirledikleri takvime g\u00f6re ve ikinci bir karara kadar bug\u00fcnden ba\u015flayarak d\u00f6n\u00fc\u015f\u00fcml\u00fc yay\u0131mlanaca\u011f\u0131 a\u00e7\u0131kland\u0131.", "image": "https://foto.haberler.com/haber/2020/03/25/sinop-ta-gazetelerde-korona-virusu-tedbirleri-13051598_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/sinop-ta-gazetelerde-korona-virusu-tedbirleri-13051598-haberi/"}