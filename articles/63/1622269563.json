{"source_url": "https://web.archive.org", "url": "https://web.archive.org/web/20220105172830id_/https://www.milliyet.com.tr/teknoloji/populer-bilim/doc-dr-ozan-unsalan-dusen-meteorun-atmosfere-giris-hizi-saatte-54-bin-kilometre-6224127", "title": "Do\u00e7. Dr. Ozan \u00dcnsalan: D\u00fc\u015fen meteorun atmosfere giri\u015f h\u0131z\u0131 saatte 54 bin kilometre", "top_image": "https://i2.milimaj.com/i/milliyet/75/0x0/5ed4a1225542801bb49cea27.jpg", "meta_img": "https://i2.milimaj.com/i/milliyet/75/0x0/5ed4a1225542801bb49cea27.jpg", "images": ["https://i2.milimaj.com/i/milliyet/75/0x213/61d5ccc686b24522500e3f24.jpg", "https://s.milimaj.com/images/milliyet/milliyet_dijital_logo.svg?v=1", "https://i2.milimaj.com/i/milliyet/75/0x0/5ed4a1225542801bb49cea27.jpg"], "movies": [], "text": "T\u00fcrkiye Meteor Takip Sistemleri Projesi Y\u00fcr\u00fct\u00fcc\u00fcs\u00fc ve Ege \u00dcniversitesi (E\u00dc) Fen Fak\u00fcltesi Fizik B\u00f6l\u00fcm\u00fc \u00d6\u011fretim \u00dcyesi Do\u00e7. Dr. Ozan \u00dcnsalan, T\u00fcrkiye'nin do\u011fusunda 27 May\u0131s'ta g\u00f6r\u00fclen g\u00f6k ta\u015f\u0131n\u0131n atmosfere girmeden \u00f6nceki k\u00fctlesinin yakla\u015f\u0131k 3,6 ton, atmosfere girdi\u011fi s\u0131radaki \u00e7ap\u0131n\u0131n 130 santimetre, atmosfere giri\u015f h\u0131z\u0131n\u0131n ise saatte 54 bin kilometre olarak hesapland\u0131\u011f\u0131n\u0131 bildirdi.\n\nT\u00dcB\u0130TAK ve Ege \u00dcniversitesi taraf\u0131ndan y\u00fcr\u00fct\u00fclen T\u00fcrkiye Meteor Takip Sistemleri ve A\u011f\u0131n\u0131n Kurulumu Projesi'ni y\u00fcr\u00fcten Do\u00e7. Dr. \u00dcnsalan, yapt\u0131\u011f\u0131 a\u00e7\u0131klamada, T\u00fcrkiye'nin do\u011fusunda g\u00f6ky\u00fcz\u00fcnden \u0131\u015f\u0131k sa\u00e7arak d\u00fc\u015ft\u00fc\u011f\u00fc g\u00f6r\u00fclen cismin tipik bir g\u00f6k ta\u015f\u0131 oldu\u011funu ifade ederek, konuyu yak\u0131ndan takip etti\u011fini dile getirdi.\n\n\u00dcnsalan, Ermenistan, G\u00fcrcistan veya Rusya'ya d\u00fc\u015ft\u00fc\u011f\u00fcn\u00fc tahmin ettikleri g\u00f6k ta\u015f\u0131yla ilgili \u015fu de\u011ferlendirmelerde bulundu:\n\n\"\u0130lk belirlemelere g\u00f6re meteorun atmosfere girmeden \u00f6nceki k\u00fctlesi yakla\u015f\u0131k 3,6 ton, atmosfere girerken \u00e7ap\u0131 130 santimetre, atmosfere giri\u015f h\u0131z\u0131 saatte 54 bin kilometre, yo\u011funlu\u011fu ise 3 bin kilogram/metrek\u00fcp. Tabi bunlar ortalama de\u011ferler. \u00c7ok y\u00fcksek ihtimalle G\u00fcrcistan, Ermenistan veya Rusya dolaylar\u0131nda d\u00fc\u015ft\u00fc diyebiliriz.\"", "keywords": [], "meta_keywords": ["universitesi", "ermenistan", "universite", "kilometre", "gurcistan", "atmosfer", "dolaylar", "kurulum", "projesi", "ihtimal", "tubitak", "gokyuzu", "fakulte", "turkiye", "ogretim", "gokyuz", "meteor", "ogreti", "kurulu", "sistem", "tahmin", "mayis", "kutle", "dolay", "takip", "rusya", "ifade", "bolum", "cisim", "kurul", "proje", "yogun", "giris", "turki", "fizik", "bolu", "dogu", "ozan", "konu", "ilgi", "kuru", "saat", "sira", "isik", "cap", "dil", "ege", "fen", "agi", "hiz", "tas", "yog"], "tags": [], "authors": [], "publish_date": null, "summary": "", "article_html": "", "meta_description": "Ege \u00dcniversitesi Fen Fak\u00fcltesi Fizik B\u00f6l\u00fcm\u00fc \u00d6\u011fretim \u00dcyesi Do\u00e7. Dr. Ozan \u00dcnsalan, 27 May\u0131s'ta d\u00fc\u015ferken g\u00f6zlemlenen g\u00f6k ta\u015f\u0131na ili\u015fkin, \u0130lk belirlemelere g\u00f6re meteorun atmosfere giri\u015f h\u0131z\u0131 saatte 54 bin kilometre. dedi.", "meta_lang": "tr", "meta_favicon": "https://s.milimaj.com/favicon/apple-touch-icon.png?v=octo-6.0.87.616", "meta_data": {"viewport": "width=device-width, initial-scale=1, maximum-scale=1, user-scalable=no", "og": {"url": "https://www.milliyet.com.tr/teknoloji/populer-bilim/doc-dr-ozan-unsalan-dusen-meteorun-atmosfere-giris-hizi-saatte-54-bin-kilometre-6224127", "title": "Do\u00e7. Dr. Ozan \u00dcnsalan: D\u00fc\u015fen meteorun atmosfere giri\u015f h\u0131z\u0131 saatte 54 bin kilometre", "type": "article", "image": "https://i2.milimaj.com/i/milliyet/75/0x0/5ed4a1225542801bb49cea27.jpg", "site_name": "Milliyet", "description": "Ege \u00dcniversitesi Fen Fak\u00fcltesi Fizik B\u00f6l\u00fcm\u00fc \u00d6\u011fretim \u00dcyesi Do\u00e7. Dr. Ozan \u00dcnsalan, 27 May\u0131s'ta d\u00fc\u015ferken g\u00f6zlemlenen g\u00f6k ta\u015f\u0131na ili\u015fkin, \u0130lk belirlemelere g\u00f6re meteorun atmosfere giri\u015f h\u0131z\u0131 saatte 54 bin kilometre. dedi."}, "description": "Ege \u00dcniversitesi Fen Fak\u00fcltesi Fizik B\u00f6l\u00fcm\u00fc \u00d6\u011fretim \u00dcyesi Do\u00e7. Dr. Ozan \u00dcnsalan, 27 May\u0131s'ta d\u00fc\u015ferken g\u00f6zlemlenen g\u00f6k ta\u015f\u0131na ili\u015fkin, \u0130lk belirlemelere g\u00f6re meteorun atmosfere giri\u015f h\u0131z\u0131 saatte 54 bin kilometre. dedi.", "twitter": {"card": "summary_large_image", "site": "@Milliyet", "creator": "@Milliyet", "url": "https://www.milliyet.com.tr/teknoloji/populer-bilim/doc-dr-ozan-unsalan-dusen-meteorun-atmosfere-giris-hizi-saatte-54-bin-kilometre-6224127", "title": "Do\u00e7. Dr. Ozan \u00dcnsalan: D\u00fc\u015fen meteorun atmosfere giri\u015f h\u0131z\u0131 saatte 54 bin kilometre", "description": "Ege \u00dcniversitesi Fen Fak\u00fcltesi Fizik B\u00f6l\u00fcm\u00fc \u00d6\u011fr...", "image": "https://i2.milimaj.com/i/milliyet/75/0x0/5ed4a1225542801bb49cea27.jpg"}, "keywords": "universitesi,ermenistan,universite,kilometre,gurcistan,atmosfer,dolaylar,kurulum,projesi,ihtimal,tubitak,gokyuzu,fakulte,turkiye,ogretim,gokyuz,meteor,ogreti,kurulu,sistem,tahmin,mayis,kutle,dolay,takip,rusya,ifade,bolum,cisim,kurul,proje,yogun,giris,turki,fizik,bolu,dogu,ozan,konu,ilgi,kuru,saat,sira,isik,cap,dil,ege,fen,agi,hiz,tas,yog", "msapplication-TileColor": "#ffffff", "msapplication-config": "https://s.milimaj.com/favicon/browserconfig.xml?v=octo-6.0.87.616", "theme-color": "#ffffff", "robots": "max-image-preview:large, max-video-preview:-1", "Classification": "News"}, "canonical_link": "https://www.milliyet.com.tr/teknoloji/populer-bilim/doc-dr-ozan-unsalan-dusen-meteorun-atmosfere-giris-hizi-saatte-54-bin-kilometre-6224127"}