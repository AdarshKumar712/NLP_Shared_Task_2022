{"source_url": "https://www.gunes.com", "url": "https://www.gunes.com//magazin/fatih-urekten-demet-akalina-asla-barismam-1076436", "title": "Fatih \u00dcrek: Asla bar\u0131\u015fmam!", "top_image": "https://cdngunes.turkmedya.com.tr/Documents/Gunes/images/2020/05/14/fatih-urekten-demet-akali-711.jpg", "meta_img": "https://cdngunes.turkmedya.com.tr/Documents/Gunes/images/2020/05/14/fatih-urekten-demet-akali-711.jpg", "images": ["https://cdngunes.turkmedya.com.tr/Documents/gunes/images/2020/05/14/4-140520201589461534015d88d3.jpg", "https://cdngunes.turkmedya.com.tr/Documents/Gunes/images/2020/05/14/korona-suphelisi-carsafla-502.jpg", "https://cdngunes.turkmedya.com.tr/Documents/Gunes/images/2020/05/14/avusturya-basbakanina-kor-261.jpg", "https://cdngunes.turkmedya.com.tr/Documents/Gunes/images/2020/05/14/tokatta-1-koy-karantinaya-248_2-43.jpg", "https://cdngunes.turkmedya.com.tr/Documents/Gunes/images/2020/05/14/turkiyede-koronavirus-ned-692.jpg", "https://cdngunes.turkmedya.com.tr/Documents/Gunes/images/2020/05/14/abd-baskani-trump-yakin-z-313.jpg", "https://cdngunes.turkmedya.com.tr/Documents/Gunes/images/2020/05/15/natodan-turkiyeye-ovgu-400_2-43.jpg", "https://cdngunes.turkmedya.com.tr/Documents/Gunes/images/2020/05/14/abdli-saglik-uzmanindan-a-269_2-43.jpg", "https://cdngunes.turkmedya.com.tr/Documents/Gunes/images/2020/05/14/baskan-erdogandan-eczacil-574_2-43.jpg", "https://cdngunes.turkmedya.com.tr/Documents/gunes/images/2020/05/14/3-140520201589461534bee69b02.jpg", "https://cdngunes.turkmedya.com.tr/Documents/Gunes/images/2020/05/14/besiktas-kulubu-baskani-a-500.jpg", "https://cdngunes.turkmedya.com.tr/Documents/Gunes/images/2020/05/14/abd-baskani-trump-yakin-z-962_2-43.jpg", "https://cdngunes.turkmedya.com.tr/Documents/Gunes/images/2020/05/13/her-gun-mezarliga-gidip-1-455_2-43.jpg", "https://cdngunes.turkmedya.com.tr/Documents/Gunes/images/2020/05/14/baskan-erdogan-galatasara-948_2-43.jpg", "https://cdngunes.turkmedya.com.tr/Documents/Gunes/images/2020/05/14/baskan-erdogan-nato-genel-560_2-43.jpg", "https://cdngunes.turkmedya.com.tr/Documents/Gunes/images/2020/05/14/mitten-irakin-kuzeyine-op-902.jpg", "https://cdngunes.turkmedya.com.tr/Documents/Gunes/images/2020/05/14/gazianteplileri-yazilan-r-952.jpg", "https://cdngunes.turkmedya.com.tr/Documents/Gunes/images/2020/05/14/koronavirusle-internet-tr-732_2-43.jpg", "https://cdngunes.turkmedya.com.tr/Documents/Gunes/images/2020/05/14/mhp-genel-baskani-bahceli-755.jpg", "https://cdngunes.turkmedya.com.tr/Documents/Gunes/images/2020/05/15/umraniyede-yangin-cok-say-631_2-43.jpg", "https://cdngunes.turkmedya.com.tr/Documents/Gunes/images/2020/05/14/suudi-arabistan-gucleri-b-956_2-43.jpg", "https://cdngunes.turkmedya.com.tr/Documents/Gunes/images/2020/05/14/trump-f-35lerin-ana-govde-216.jpg", "https://cdngunes.turkmedya.com.tr/Documents/Gunes/images/2020/05/14/abd-nihayet-kabullendi-tu-986.jpg", "https://www.gunes.com/images/gunes_logo-footer.png", "https://cdngunes.turkmedya.com.tr/Documents/Gunes/images/2020/05/15/suriyede-enkaz-haline-gel-785_2-43.jpg", "https://cdngunes.turkmedya.com.tr/Documents/Gunes/images/2020/05/14/ekrem-imamoglu-icin-hazin-846.jpg", "https://cdngunes.turkmedya.com.tr/Documents/Gunes/images/2020/05/15/olgunlasma-enstituleri-1--255_2-43.jpg", "https://cdngunes.turkmedya.com.tr/Documents/Gunes/images/2020/05/14/esenyurttaki-kan-donduran-959_2-43.jpg", "https://cdngunes.turkmedya.com.tr/Documents/Gunes/images/2020/05/14/temde-tanker-sarampole-yu-900_2-43.jpg", "https://cdngunes.turkmedya.com.tr/Documents/gunes/images/2020/05/14/2-140520201589461534e483c5db.jpg", "https://cdngunes.turkmedya.com.tr/Documents/Gunes/images/2020/05/14/vanda-vefa-sosyal-destek--573.jpg", "https://cdngunes.turkmedya.com.tr/Documents/Gunes/images/2020/05/14/fatih-terim-aceleci-degil-783.jpg", "https://cdngunes.turkmedya.com.tr/Documents/Gunes/images/2020/05/14/fatih-urekten-demet-akali-711.jpg", "https://cdngunes.turkmedya.com.tr/Documents/Gunes/Images/2020/05/14/dogu-akdenizde-evde-kal-c-824_2.jpg", "https://cdngunes.turkmedya.com.tr/Documents/Gunes/images/2020/05/15/akaryakitta-cifte-indirim-668_2-43.jpg", "https://cdngunes.turkmedya.com.tr/Documents/Gunes/images/2020/05/14/acun-ilicali-turk-vatanda-642.jpg", "https://cdngunes.turkmedya.com.tr/Documents/Gunes/images/2020/05/14/istanbulda-yine-ayni-goru-907_2-43.jpg", "https://cdngunes.turkmedya.com.tr/Documents/Gunes/Images/2020/05/14/pariste-koronavirus-tedbi-807_2.jpg", "https://cdngunes.turkmedya.com.tr/Documents/Gunes/images/2020/05/14/apden-turkiyeye-yonelik-i-797_2-43.jpg", "https://www.gunes.com/images/google-news-logo.svg", "https://certify.alexametrics.com/atrk.gif?account=puc9s1P8cT20VR", "https://cdngunes.turkmedya.com.tr/Documents/Gunes/images/2020/05/14/fatih-urekten-demet-akali-526_2-41.jpg", "https://cdngunes.turkmedya.com.tr/Documents/gunes/images/2020/05/14/5-1405202015894615340bbca84d.jpg", "https://cdngunes.turkmedya.com.tr/Documents/gunes/images/2020/05/14/6-140520201589461534767293c4.jpg", "https://cdngunes.turkmedya.com.tr/Documents/Gunes/images/2020/05/14/alacak-kavgasi-kanli-bitt-251_2-43.jpg", "https://cdngunes.turkmedya.com.tr/Documents/Gunes/images/2020/05/14/abd-ile-cin-arasinda-kriz-575.jpg", "https://cdngunes.turkmedya.com.tr/Documents/Gunes/images/2020/05/14/ormanda-8-saat-iskence-go-538.jpg", "https://cdngunes.turkmedya.com.tr/Documents/Gunes/images/2020/05/14/dunya-genelinde-tedavisi--587_2-43.jpg", "https://cdngunes.turkmedya.com.tr/Documents/gunes/images/2020/05/14/1-140520201589461522af216954.jpg", "https://cdngunes.turkmedya.com.tr/Documents/Gunes/images/2020/05/14/beyaz-sarayda-trumpi-zora-547.jpg", "https://cdngunes.turkmedya.com.tr/Documents/Gunes/Images/2020/05/14/trabzonda-karantina-sures-140_2.jpg", "https://cdngunes.turkmedya.com.tr/Documents/Gunes/Images/2020/05/14/yuregir-belediyesi-1-mily-881_2.jpg", "https://cdngunes.turkmedya.com.tr/Documents/Gunes/images/2020/05/14/hindistanda-kovid-19-vaka-595_2-43.jpg", "https://cdngunes.turkmedya.com.tr/Documents/Gunes/Images/2020/05/14/bursada-sokaga-cikma-yasa-780_2.jpg", "https://cdngunes.turkmedya.com.tr/Documents/Gunes/images/2020/05/15/babda-bombali-teror-saldi-997_2-43.jpg", "https://cdngunes.turkmedya.com.tr/Documents/Gunes/images/2020/05/14/bm-genel-sekreteri-guterr-105_2-43.jpg", "https://cdngunes.turkmedya.com.tr/Documents/Gunes/images/2020/05/14/disislerinden-yardim-ucag-977_2-43.jpg", "https://cdngunes.turkmedya.com.tr/Documents/Gunes/images/2020/05/14/acun-ilicalinin-ekibi-tur-366_2-43.jpg", "https://cdngunes.turkmedya.com.tr/Documents/Gunes/images/2020/05/14/fatih-urekten-demet-akali-526_2-43.jpg", "https://cdngunes.turkmedya.com.tr/Documents/Gunes/images/2020/05/13/cagla-sikel-cocuklariyla--705_2-43.jpg", "https://cdngunes.turkmedya.com.tr/Documents/Gunes/images/2020/05/14/baskan-erdogandan-dunya-c-691.jpg", "https://cdngunes.turkmedya.com.tr/Documents/Gunes/images/2020/05/14/stoltenberg-nato-trablus--413.jpg", "https://cdngunes.turkmedya.com.tr/Documents/Gunes/images/2020/05/14/korona-suphelisi-carsafla-669_2-43.jpg", "https://cdngunes.turkmedya.com.tr/Documents/Gunes/images/2020/05/14/baskan-erdogan-nato-genel-620.jpg"], "movies": [], "text": "Habert\u00fcrk'ten Ferit Tu\u011fluk'un haberine g\u00f6re; \u015fark\u0131c\u0131 Fatih \u00dcrek, \u00f6nceki g\u00fcn Etiler'de bulunan restoran\u0131n\u0131 ziyaret etti.\n\nMekan \u00e7al\u0131\u015fanlar\u0131yla k\u0131sa s\u00fcreli toplant\u0131 yap\u0131p, koronavir\u00fcs tedbirleri konusunda bilgi al\u0131\u015fveri\u015fi yapan \u00dcrek, \u00e7\u0131k\u0131\u015fta muhabirlerle sohbet etti.\n\nEvde kendisini yemek yapmaya verdi\u011fini s\u00f6yleyen Fatih \u00dcrek, \"Kilo alm\u0131\u015f m\u0131y\u0131m? S\u00fcrekli tatl\u0131 yiyorum evde. Kendimi Anadolu yemekleri yapmaya adad\u0131m. P\u0131rasal\u0131 bulgur pilav\u0131 \u00e7ok iyi yapar\u0131m\" dedi.\n\n\"BU DURUM BEN\u0130 \u00c7OK K\u00d6T\u00dc ETK\u0130LED\u0130\"\n\n\"Sahneleri \u00e7ok \u00f6zledim\" diyen \u00dcrek, \u015fu ifadeleri kulland\u0131:\n\nKarantina bittikten sonra da arkada\u015flar\u0131mla bulu\u015fup, keyif yapmay\u0131 istiyorum. \u00d6zl\u00fcyorum onlar\u0131. Sahneleri \u00e7ok \u00f6zledim. Nas\u0131l olacak bilmiyorum ama \u015fark\u0131 s\u00f6ylemeyi, insanlar\u0131 e\u011flendirmeyi \u00e7ok \u00f6zledim.\n\nDevletimizin g\u00f6sterdi\u011fi yolda ilerleyece\u011fiz. Bu durumlar beni \u00e7ok k\u00f6t\u00fc etkiledi. Son 3 ayda yakla\u015f\u0131k y\u00fcze yak\u0131n i\u015fim iptal oldu. Zorlan\u0131yoruz ger\u00e7ekten.\n\nFAT\u0130H \u00dcREK'DEN DEMET AKALIN A\u00c7IKLAMASI\n\nYak\u0131n arkada\u015f\u0131 Demet Akal\u0131n ile yakla\u015f\u0131k 5 ayd\u0131r k\u00fcs olan Fatih \u00dcrek, muhabirlerin \"Ramazan Bayram\u0131 yakla\u015f\u0131yor. Bir atak gelirse, bar\u0131\u015fma olur mu?\" sorusuna \u015fu yan\u0131t\u0131 verdi:\n\n\"ASLA BARI\u015eMAM\"\n\nYok, asla! Allah ona sa\u011fl\u0131k versin. O kafas\u0131nda yanl\u0131\u015f bir anla\u015fma yapt\u0131. Umar\u0131m bunun i\u00e7in ileride \u00fcz\u00fclmez. \u0130nsan\u0131n hani kalbi k\u0131r\u0131l\u0131r ya! Benim de \u00f6yle...\n\nBen herkesin \u00e7ok iyi arkada\u015f\u0131y\u0131m. Hi\u00e7 kimse bana k\u00f6t\u00fc diyemez. Herkese iyilik yapmak isteyen bir insan\u0131m ben. Ben k\u00f6t\u00fcl\u00fck d\u00fc\u015f\u00fcnmem. 35 y\u0131ld\u0131r bu e\u011flence piyasas\u0131n\u0131n i\u00e7erisindeyim.\n\nKimsenin arkas\u0131ndan \u00e7irkeflik yapmad\u0131m ve d\u00fc\u015f\u00fcnmedim. Ben yapamam, beceremem yani. Benim i\u00e7in art\u0131k hi\u00e7 \u00f6nemli de\u011fil bu konu. D\u00fc\u015f\u00fcnece\u011fimiz daha \u00f6nemli konular var.\n\n\"DED\u0130KODUCU\" DEM\u0130\u015eT\u0130\n\nFatih \u00dcrek, ge\u00e7ti\u011fimiz aylarda ablas\u0131n\u0131n cenazesine kat\u0131lmay\u0131p, kendisini aramad\u0131\u011f\u0131n\u0131 s\u00f6yledi\u011fi yak\u0131n arkada\u015f\u0131 Demet Akal\u0131n'a k\u00fcsm\u00fc\u015ft\u00fc.\n\n\u00dcrek, bununla da kalmay\u0131p, Akal\u0131n'a 'dedikoducu' demi\u015fti.\n\nArd\u0131ndan Demet Akal\u0131n, konuyla ilgili \u015fu a\u00e7\u0131klamay\u0131 yapm\u0131\u015ft\u0131:\n\n\"EVLADIMA BEDDUA EDEN S\u0130ZS\u0130N\u0130Z\"\n\nSiz ne dost, ne d\u00fc\u015fman olmay\u0131 bilenlerdensiniz! G\u00f6t\u00fcrd\u00fc\u011f\u00fcm tatilde arkamdan dedikodumu yapan, evlad\u0131ma beddua eden sizsiniz!\n\nL\u00fctfen art\u0131k erken kalkan benim ad\u0131m\u0131 anmas\u0131n! Art\u0131 kim dedi 'Geliyorum' diye, anla diye cenazeye bile gelmedim. Kim sana b\u00f6yle bir s\u00f6z verdi? G\u00f6r\u00fc\u015fm\u00fcyorum 3 ayd\u0131r, kafam rahat!", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "\u015eark\u0131c\u0131 Fatih \u00dcrek, \u00f6nceki g\u00fcn Etiler'de objektiflere yans\u0131d\u0131. Bir d\u00f6nem yak\u0131n arkada\u015f\u0131 olan Demet Akal\u0131n ile k\u00fcs olan \u00dcrek, konuyla ilgili sorulara", "meta_lang": "", "meta_favicon": "/assets/images/favicon.ico", "meta_data": {"description": "\u015eark\u0131c\u0131 Fatih \u00dcrek, \u00f6nceki g\u00fcn Etiler'de objektiflere yans\u0131d\u0131. Bir d\u00f6nem yak\u0131n arkada\u015f\u0131 olan Demet Akal\u0131n ile k\u00fcs olan \u00dcrek, konuyla ilgili sorulara", "keyword": "\u015eark\u0131c\u0131 Fatih \u00dcrek, \u00f6nceki g\u00fcn Etiler'de objektiflere yans\u0131d\u0131. Bir d\u00f6nem yak\u0131n arkada\u015f\u0131 olan Demet Akal\u0131n ile k\u00fcs olan \u00dcrek, konuyla ilgili sorulara", "robots": "index,follow", "og": {"title": "Fatih \u00dcrek: Asla bar\u0131\u015fmam!", "type": "article", "url": "https://www.gunes.com/magazin/fatih-urekten-demet-akalina-asla-barismam-1076436", "site_name": "gunes.com", "image": {"identifier": "https://cdngunes.turkmedya.com.tr/Documents/Gunes/images/2020/05/14/fatih-urekten-demet-akali-711.jpg", "type": "image/png", "width": 300, "height": 300}, "description": "Yaz\u0131n\u0131n devam\u0131 i\u00e7in t\u0131klay\u0131n\u0131z...", "locale": "tr_TR"}, "article": {"section": {"type": "Home Page"}}, "twitter": {"card": "summary_large_image", "site": "@gunes_gazetesi", "title": "Fatih \u00dcrek: Asla bar\u0131\u015fmam! MAGAZ\u0130N  Haberi | G\u00dcNE\u015e", "description": "Yaz\u0131n\u0131n devam\u0131 i\u00e7in t\u0131klay\u0131n\u0131z...", "creator": "@gunes_gazetesi", "image": {"src": "https://cdngunes.turkmedya.com.tr/Documents/Gunes/images//2020/05/14/fatih-urekten-demet-akali-526_2.jpg"}, "domain": "https://www.gunes.com/magazin/fatih-urekten-demet-akalina-asla-barismam-1076436"}, "viewport": "width=device-width, initial-scale=1, maximum-scale=1"}, "canonical_link": "https://www.gunes.com/magazin/fatih-urekten-demet-akalina-asla-barismam-1076436"}