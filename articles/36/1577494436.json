{"source_url": "https://www.haberler.com", "url": "https://www.haberler.com/kars-ta-tarlalar-surulmeye-basladi-13117609-haberi/", "title": "Kars'ta tarlalar s\u00fcr\u00fclmeye ba\u015flad\u0131", "top_image": "https://foto.haberler.com/haber/2020/04/13/kars-ta-tarlalar-surulmeye-basladi-13117609_o.jpg", "meta_img": "https://foto.haberler.com/haber/2020/04/13/kars-ta-tarlalar-surulmeye-basladi-13117609_o.jpg", "images": ["https://mc.yandex.ru/watch/14231362", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://foto.haberler.com/haber/2020/04/13/kars-ta-tarlalar-surulmeye-basladi-13117609_o.jpg"], "movies": [], "text": "Kars'ta tarlalar s\u00fcr\u00fclmeye ba\u015flad\u0131 K\u0131\u015f\u0131n sert ve uzun ge\u00e7ti\u011fi Kars'ta \u00e7ift\u00e7iler, tarlalar\u0131n\u0131 s\u00fcrmeye ba\u015flad\u0131.\n\nK\u0131\u015f\u0131n sert ve uzun ge\u00e7ti\u011fi Kars'ta \u00e7ift\u00e7iler, tarlalar\u0131n\u0131 s\u00fcrmeye ba\u015flad\u0131.\n\nBahar mevsiminin gelmesiyle birlikte \u00e7ift\u00e7iler, tarlalar\u0131n\u0131 s\u00fcrmek ve ekin ekimi i\u00e7in ilk haz\u0131rl\u0131klar\u0131n\u0131 yapmak i\u00e7in tarlar\u0131n\u0131n yolunu tuttu. Koronavir\u00fcs salg\u0131na ra\u011fmen tarlalar\u0131n\u0131n yoluna tutan \u00e7ift\u00e7iler imece usul\u00fc ekim yap\u0131yor.\n\nKars'ta tarlalar\u0131n\u0131 s\u00fcrmeye ba\u015flayan \u00e7ift\u00e7iler, bir taraftan tarla s\u00fcrerken, di\u011fer taraftan da ekimlerini yap\u0131yor. Havalar\u0131n Nisan ay\u0131 olmas\u0131na ra\u011fmen tam anlam\u0131yla \u0131s\u0131nmad\u0131\u011f\u0131n\u0131 ifade eden \u00e7ift\u00e7iler, \"Bizde g\u00f6rd\u00fc\u011f\u00fcn\u00fcz gibi ekinlerimizi ekmeye ba\u015flad\u0131k. \u0130n\u015fallah her hangi bir \u015fey olmaz. \u00c7\u00fcnk\u00fc havalar tam anlam\u0131yla \u0131s\u0131nmad\u0131. Gerekli \u00f6nlemlerimizi ald\u0131k ve tarlar\u0131m\u0131z\u0131 s\u00fcr\u00fcyoruz\" dediler.\n\nEkim ve bi\u00e7imi 3 aya s\u0131\u011fd\u0131rd\u0131klar\u0131na dikkat \u00e7eken \u00e7ift\u00e7iler, \"Her \u015feyimizi 3 aya s\u0131\u011fd\u0131r\u0131yoruz. Ekim, bak\u0131m ve mahsul toplama 3 ayda yap\u0131l\u0131yor. Yani Kars'ta \u00e7ift\u00e7ilik de zor. Zor ko\u015fullarda \u00e7ift\u00e7ilik yapmaya \u00e7al\u0131\u015f\u0131yoruz\" diye konu\u015ftular.\n\n\u00d6te yandan Kars'ta tarlalar\u0131n\u0131 s\u00fcremeye ba\u015flayan \u00e7ift\u00e7ilerin en b\u00fcy\u00fck korkusu ise don, Havalar\u0131n tam anlam\u0131yla \u0131s\u0131nmad\u0131\u011f\u0131na ve da\u011flarda kar oldu\u011funa dikkat \u00e7eken \u00e7ift\u00e7iler, dondan korktuklar\u0131n\u0131 s\u00f6zlerine eklediler.\n\nKars'ta genelinde tarlalar s\u00fcr\u00fcl\u00fcrken, \u00e7ift\u00e7iler \u00f6zellikle t\u00fcm d\u00fcnyada oldu\u011fu gibi T\u00fcrkiye'yi de etkisi alt\u0131na alan Corona vir\u00fcs (Kovid-19)'u ra\u011fmen gerekli tedbirlerini alarak ekim yap\u0131yor. - KARS\n\nKaynak: \u0130HA", "keywords": [], "meta_keywords": ["Koronavir\u00fcs", "Kars", "Ya\u015fam"], "tags": [], "authors": [], "publish_date": null, "summary": "", "article_html": "", "meta_description": "Kars'ta tarlalar s\u00fcr\u00fclmeye ba\u015flad\u0131 K\u0131\u015f\u0131n sert ve uzun ge\u00e7ti\u011fi Kars'ta \u00e7ift\u00e7iler, tarlalar\u0131n\u0131 s\u00fcrmeye ba\u015flad\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Kars'ta tarlalar s\u00fcr\u00fclmeye ba\u015flad\u0131 K\u0131\u015f\u0131n sert ve uzun ge\u00e7ti\u011fi Kars'ta \u00e7ift\u00e7iler, tarlalar\u0131n\u0131 s\u00fcrmeye ba\u015flad\u0131.", "keywords": "Koronavir\u00fcs, Kars, Ya\u015fam", "image": "https://foto.haberler.com/haber/2020/04/13/kars-ta-tarlalar-surulmeye-basladi-13117609_o.jpg", "Googlebot-News": "noindex, nofollow", "robots": "index, follow", "medium": "news", "dateCreated": "2020-04-13T12:02:34+03:00", "dateUpdated": "2020-04-13T12:02:57+03:00", "msapplication-starturl": "https://www.haberler.com", "article": {"id": 13117609, "author": "Haberler.com", "section": {"type": "Detail Page"}, "tag": "Koronavir\u00fcs, Kars, Ya\u015fam"}, "og": {"url": "https://www.haberler.com/kars-ta-tarlalar-surulmeye-basladi-13117609-haberi/", "site_name": "Haberler.com", "locale": "tr_TR", "type": "article", "title": "Kars'ta tarlalar s\u00fcr\u00fclmeye ba\u015flad\u0131", "description": "K\u0131\u015f\u0131n sert ve uzun ge\u00e7ti\u011fi Kars'ta \u00e7ift\u00e7iler, tarlalar\u0131n\u0131 s\u00fcrmeye ba\u015flad\u0131.", "image": {"identifier": "https://foto.haberler.com/haber/2020/04/13/kars-ta-tarlalar-surulmeye-basladi-13117609_o.jpg", "secure_url": "https://foto.haberler.com/haber/2020/04/13/kars-ta-tarlalar-surulmeye-basladi-13117609_o.jpg", "width": 640, "height": 426}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/kars-ta-tarlalar-surulmeye-basladi-13117609-haberi/", "card": "summary_large_image", "site": "Haberler", "title": "Kars'ta tarlalar s\u00fcr\u00fclmeye ba\u015flad\u0131", "description": "K\u0131\u015f\u0131n sert ve uzun ge\u00e7ti\u011fi Kars'ta \u00e7ift\u00e7iler, tarlalar\u0131n\u0131 s\u00fcrmeye ba\u015flad\u0131.", "image": "https://foto.haberler.com/haber/2020/04/13/kars-ta-tarlalar-surulmeye-basladi-13117609_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/kars-ta-tarlalar-surulmeye-basladi-13117609-haberi/"}