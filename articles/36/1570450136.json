{"source_url": "https://www.haberler.com", "url": "https://www.haberler.com/80-yasinda-korana-virusu-yendi-13094672-haberi/", "title": "80 ya\u015f\u0131nda korana vir\u00fcs\u00fc yendi", "top_image": "https://foto.haberler.com/haber/2020/04/06/80-yasinda-korana-virusu-yendi-13094672_o.jpg", "meta_img": "https://foto.haberler.com/haber/2020/04/06/80-yasinda-korana-virusu-yendi-13094672_o.jpg", "images": ["https://www.haberler.com/static/reklam/advertisement.gif?ads=1", "https://foto.haberler.com/haber/2020/04/06/80-yasinda-korana-virusu-yendi-13094672_o.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "80 ya\u015f\u0131nda korana vir\u00fcs\u00fc yendi 80 ya\u015f\u0131nda korana vir\u00fcs\u00fc yendi Bursa'da korona vir\u00fcs\u00fc testi pozitif \u00e7\u0131kan 80 ya\u015f\u0131ndaki Nazmiye Gergin'den m\u00fcjdeli haber geldi.\n\n80 ya\u015f\u0131nda korana vir\u00fcs\u00fc yendi\n\nBURSA - Bursa'da korona vir\u00fcs\u00fc testi pozitif \u00e7\u0131kan 80 ya\u015f\u0131ndaki Nazmiye Gergin'den m\u00fcjdeli haber geldi. Sa\u011fl\u0131\u011f\u0131na kavu\u015fan ya\u015fl\u0131 kad\u0131n d\u00fcn tedavi g\u00f6rd\u00fc\u011f\u00fc hastaneden alk\u0131\u015flarla taburcu edildi.\n\n\u0130znik'in \u00c7i\u00e7ekli k\u00f6y\u00fcnde ya\u015fayan 80 ya\u015f\u0131ndaki Nazmiye Gergin, nefes almakta g\u00fc\u00e7l\u00fck \u00e7ekmeye ba\u015flay\u0131nca yak\u0131nlar\u0131 taraf\u0131ndan 28 Mart tarihinde \u0130znik Devlet Hastanesine getirildi. Korona vir\u00fcs belirtileri g\u00f6sterdi\u011fi \u00f6\u011frenilen Gergin, karantina alt\u0131na al\u0131nd\u0131. Ya\u015fl\u0131 kad\u0131n\u0131n gelen test sonucu pozitif \u00e7\u0131k\u0131nca tedavi s\u00fcreci ba\u015flad\u0131.10 g\u00fcnd\u00fcr hastanede tedavi g\u00f6ren Nazmiye nine d\u00fcn sa\u011fl\u0131\u011f\u0131na kavu\u015farak taburcu edildi.\n\nDoktor ve hem\u015firelerin alk\u0131\u015flar e\u015fli\u011finde u\u011furlad\u0131\u011f\u0131 Nazmiye Gergin, \u00c7i\u00e7ekli k\u00f6y\u00fcndeki evinde istirahate \u00e7ekildi. Karantina s\u00fcresini evinde tamamlayacak olan Gergin, \"\u0130lk ba\u015fta \u00e7ok korktum \u00f6lece\u011fim sand\u0131m. Bo\u011faz\u0131mdan iltihap geldi. Bug\u00fcn \u00e7ok \u015f\u00fck\u00fcr iyile\u015ftim. T\u00fcm doktor ve hem\u015fireler sa\u011folsunlar. Hepsine ayr\u0131 ayr\u0131 te\u015fekk\u00fcr ediyorum\" diye konu\u015ftu. Nazmiye Nine korona vir\u00fcs\u00fcne yakalananlara da tavsiyelerde bulundu. \"Korkmas\u0131nlar, ben iyi olaca\u011f\u0131m desinler\" diyen Gergin,\"Ben direndim iyi oldum. Moral \u00e7ok \u00f6nemli\" ifadelerini kulland\u0131.\n\nKorona vir\u00fcs\u00fc nas\u0131l yendi\u011fi sorusuna da yan\u0131t veren Gergin, \"Ben sar\u0131msa\u011f\u0131 ve so\u011fan\u0131 eksik etmem. Herg\u00fcn yerim. Bah\u00e7emde so\u011fan ekerim s\u00fcrekli. Bol bol sar\u0131msak, so\u011fan yiyin\" uyar\u0131s\u0131nda bulundu.\n\nKaynak: \u0130HA", "keywords": [], "meta_keywords": ["\u00c7i\u00e7ekli", "Bursa", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "80 ya\u015f\u0131nda korana vir\u00fcs\u00fc yendi Bursa'da korona vir\u00fcs\u00fc testi pozitif \u00e7\u0131kan 80 ya\u015f\u0131ndaki Nazmiye Gergin'den m\u00fcjdeli haber geldi.", "meta_lang": "tr", "meta_favicon": "/touch-icon-iphone.png", "meta_data": {"description": "80 ya\u015f\u0131nda korana vir\u00fcs\u00fc yendi Bursa'da korona vir\u00fcs\u00fc testi pozitif \u00e7\u0131kan 80 ya\u015f\u0131ndaki Nazmiye Gergin'den m\u00fcjdeli haber geldi.", "keywords": "\u00c7i\u00e7ekli, Bursa, G\u00fcncel", "image": "https://foto.haberler.com/haber/2020/04/06/80-yasinda-korana-virusu-yendi-13094672_o.jpg", "robots": "index, follow", "medium": "news", "dateCreated": "2020-04-06T20:45:59+03:00", "dateUpdated": "2020-04-06T20:47:49+03:00", "msapplication-starturl": "https://www.haberler.com", "article": {"id": 13094672, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "\u00c7i\u00e7ekli, Bursa, G\u00fcncel"}, "og": {"url": "https://www.haberler.com/80-yasindaki-nazmiye-nine-korona-virusu-yendi-13094597-haberi/", "site_name": "Haberler.com", "locale": "tr_TR", "type": "article", "title": "80 ya\u015f\u0131nda korana vir\u00fcs\u00fc yendi", "description": "80 ya\u015f\u0131nda korana vir\u00fcs\u00fc yendi Bursa'da korona vir\u00fcs\u00fc testi pozitif \u00e7\u0131kan 80 ya\u015f\u0131ndaki Nazmiye Gergin'den m\u00fcjdeli haber geldi.", "image": {"identifier": "https://foto.haberler.com/haber/2020/04/06/80-yasinda-korana-virusu-yendi-13094672_o.jpg", "secure_url": "https://foto.haberler.com/haber/2020/04/06/80-yasinda-korana-virusu-yendi-13094672_o.jpg", "width": 640, "height": 360}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/80-yasindaki-nazmiye-nine-korona-virusu-yendi-13094597-haberi/", "card": "summary_large_image", "site": "Haberler", "title": "80 ya\u015f\u0131nda korana vir\u00fcs\u00fc yendi", "description": "80 ya\u015f\u0131nda korana vir\u00fcs\u00fc yendi Bursa'da korona vir\u00fcs\u00fc testi pozitif \u00e7\u0131kan 80 ya\u015f\u0131ndaki Nazmiye Gergin'den m\u00fcjdeli haber geldi.", "image": "https://foto.haberler.com/haber/2020/04/06/80-yasinda-korana-virusu-yendi-13094672_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/80-yasindaki-nazmiye-nine-korona-virusu-yendi-13094597-haberi/"}