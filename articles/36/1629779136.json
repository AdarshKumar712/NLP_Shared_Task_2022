{"source_url": "https://www.haberturk.com", "url": "https://www.haberturk.com/son-dakika-haberler-dipsiz-gol-den-haber-var-iste-son-goruntusu-2706714", "title": "Son dakika haberler... Dipsiz G\u00f6l'den haber var! \u0130\u015fte son g\u00f6r\u00fcnt\u00fcs\u00fc!", "top_image": "https://im.haberturk.com/2020/06/09/ver1591697006/2706714_1200x627.jpg", "meta_img": "https://im.haberturk.com/2020/06/09/ver1591697006/2706714_1200x627.jpg", "images": ["https://im.haberturk.com/2019/11/25/ver1575539800/2543322_140x140.jpg", "https://im.haberturk.com/ajans_auto/ver1591682468/kirmizi_100x100.jpg", "https://im.haberturk.com/2020/06/09/ver1591697006/2706714_1200x627.jpg", "https://im.haberturk.com/assets/images/v4/detailpage/social/detail-page-social-subscribe-light-1-desktop.svg", "https://im.haberturk.com/assets/images/auth-popup/close-black.svg", "https://im.haberturk.com/2019/11/22/ver1574431334/2542653_140x140.jpg", "https://im.haberturk.com/assets/images/auth-popup/twitter.svg", "https://im.haberturk.com/assets/images/auth-popup/close-white.svg", "https://im.haberturk.com/assets/images/v4/brand/htkulup.svg", "https://im.haberturk.com/assets/images/auth-popup/facebook.svg", "https://im.haberturk.com/assets/images/icon/icon-avatar-white.svg", "https://im.haberturk.com/assets/images/mobile/app/google-play-logo.svg", "https://im.haberturk.com/assets/images/v4/detailpage/social/detail-page-whatsapp-banner-light-desktop.svg", "https://im.haberturk.com/assets/images/v3/transparent.gif", "https://im.haberturk.com/assets/images/common/icon/icon-instagram-black.svg", "https://im.haberturk.com/assets/images/common/icon/icon-flipboard-black.svg", "https://im.haberturk.com/assets/images/common/icon/icon-whatsapp-white.svg", "https://im.haberturk.com/assets/images/common/icon/icon-profile-black.svg", "https://im.haberturk.com/assets/images/common/icon/icon-close-black.svg", "https://im.haberturk.com/assets/images/common/icon/icon-twitter-black.svg", "https://im.haberturk.com/assets/images/brand/ciner-logo.svg", "https://im.haberturk.com/assets/images/icon/icon-menu-white.svg", "https://im.haberturk.com/assets/images/logo/haberturk-logo-v1.svg", "https://im.haberturk.com/assets/images/v4/canli-yayin-logo.svg", "https://im.haberturk.com/2020/06/09/ver1591697006/2706714_810x458.jpg", "https://im.haberturk.com/assets/images/common/icon/icon-youtube-black.svg", "https://im.haberturk.com/assets/images/mobile/app/apple-appstore-logo.svg", "https://im.haberturk.com/assets/images/common/icon/icon-facebook-black.svg", "https://im.haberturk.com/2019/11/23/ver1574520535/2542758_140x140.jpg", "https://im.haberturk.com/assets/images/icon/icon-search-white.svg"], "movies": [], "text": "AA\n\nG\u00fcm\u00fc\u015fhane Valili\u011finden yap\u0131lan yaz\u0131l\u0131 a\u00e7\u0131klamada, merkeze ba\u011fl\u0131 Dumanl\u0131 k\u00f6y\u00fc s\u0131n\u0131rlar\u0131 i\u00e7indeki \u0130stavroma Yaylas\u0131'nda bulunan alanda uzman g\u00f6r\u00fc\u015fleri \u00e7er\u00e7evesinde d\u00fczenleme \u00e7al\u0131\u015fmalar\u0131 yap\u0131ld\u0131\u011f\u0131 belirtildi.\n\nAA'da yer alan habere g\u00f6re \u00e7al\u0131\u015fmalar sonucunda, g\u00f6l\u00fcn su tutmaya ba\u015flad\u0131\u011f\u0131 belirtilen a\u00e7\u0131klamada, \u015funlar kaydedildi:\n\n\"G\u00fcncel durum itibar\u0131yla g\u00f6l \u00e7ana\u011f\u0131ndaki kar\u0131n erimesiyle g\u00f6l\u00fcn su tuttu\u011fu g\u00f6r\u00fclmektedir. S\u0131rt b\u00f6lgesindeki kar\u0131n erimesiyle bu oran\u0131n bir miktar daha artaca\u011f\u0131 \u00f6ng\u00f6r\u00fclmektedir. Alanda do\u011fal ortam\u0131n olu\u015fmaya ba\u015flad\u0131\u011f\u0131, kurba\u011falar\u0131n y\u00fczd\u00fc\u011f\u00fc g\u00f6r\u00fclmektedir.\n\nUzmanlarla yap\u0131lan de\u011ferlendirmede, a\u015f\u0131r\u0131 s\u0131caklarla birlikte kurak bir bahar d\u00f6neminin ge\u00e7ti\u011fi, alan\u0131n sadece kar sular\u0131n\u0131n birikintilerinden faydalanabildi\u011fi, g\u00f6l\u00fcn do\u011fal yap\u0131s\u0131n\u0131n bozulmamas\u0131 i\u00e7in g\u00f6l taban\u0131nda do\u011fal malzeme kullan\u0131ld\u0131\u011f\u0131 ve zeminde kullan\u0131lan do\u011fal malzemenin suya doymas\u0131 gerekti\u011fi, b\u00f6lge yak\u0131n\u0131nda kar sular\u0131yla beslenen derenin bile temmuz ay\u0131 ortalar\u0131nda kurudu\u011fu, bu nedenle kurak havan\u0131n temmuz, a\u011fustos aylar\u0131ndaki canl\u0131 ya\u015fam \u00fczerindeki olumsuz etkilerini bertaraf edebilmek i\u00e7in do\u011fal ortamdan biraz daha su verilmesinin uygun olabilece\u011fi ifade edilmi\u015f olup, bu \u00e7er\u00e7evede hareket edilerek hemen yak\u0131n\u0131ndaki dereden bir miktar su aktar\u0131m\u0131na ba\u015flanm\u0131\u015ft\u0131r.\"", "keywords": [], "meta_keywords": [""], "tags": [], "authors": ["Isvalid", "Yazarlar", "Data", "Name", "Mail", "Title", "Di\u0307\u011fer Yazarlar"], "publish_date": "Tue Jun  9 13:03:26 2020", "summary": "", "article_html": "", "meta_description": "Son dakika haberi! G\u00fcm\u00fc\u015fhane'de define aranmas\u0131 i\u00e7in kaz\u0131lan ve y\u00f6rede Dipsiz G\u00f6l olarak an\u0131lan alanda, g\u00f6l \u00e7ana\u011f\u0131ndaki kar\u0131n erimesiyle g\u00f6l\u00fcn su tuttu\u011fu bildirildi. G\u00fcm\u00fc\u015fhane Valili\u011fi yapt\u0131\u011f\u0131 a\u00e7\u0131klamada, \"G\u00fcncel durum itibar\u0131yla g\u00f6l \u00e7ana\u011f\u0131ndaki kar\u0131n erimesiyle g\u00f6l\u00fcn su tuttu\u011fu g\u00f6r\u00fclmektedir. S\u0131rt b\u00f6lgesindeki kar\u0131n erimesiyle bu oran\u0131n bir miktar daha artaca\u011f\u0131 \u00f6ng\u00f6r\u00fclmektedir\" ifadelerini kulland\u0131", "meta_lang": "tr", "meta_favicon": "/favicon.ico", "meta_data": {"viewport": "width=device-width, initial-scale=1, user-scalable=no", "description": "Son dakika haberi! G\u00fcm\u00fc\u015fhane'de define aranmas\u0131 i\u00e7in kaz\u0131lan ve y\u00f6rede Dipsiz G\u00f6l olarak an\u0131lan alanda, g\u00f6l \u00e7ana\u011f\u0131ndaki kar\u0131n erimesiyle g\u00f6l\u00fcn su tuttu\u011fu bildirildi. G\u00fcm\u00fc\u015fhane Valili\u011fi yapt\u0131\u011f\u0131 a\u00e7\u0131klamada, \"G\u00fcncel durum itibar\u0131yla g\u00f6l \u00e7ana\u011f\u0131ndaki kar\u0131n erimesiyle g\u00f6l\u00fcn su tuttu\u011fu g\u00f6r\u00fclmektedir. S\u0131rt b\u00f6lgesindeki kar\u0131n erimesiyle bu oran\u0131n bir miktar daha artaca\u011f\u0131 \u00f6ng\u00f6r\u00fclmektedir\" ifadelerini kulland\u0131", "news_keywords": "haberler, Son dakika haberler, son dakika haberi , dipsiz g\u00f6l,", "fb": {"app_id": 165954270092871, "admins": 537270901, "page_id": 161827680527303, "pages": 161827680527303}, "og": {"site_name": "www.haberturk.com", "title": "Dipsiz G\u00f6l'den haber var! \u0130\u015fte son g\u00f6r\u00fcnt\u00fcs\u00fc!", "description": "Haberin detaylar\u0131 i\u00e7in t\u0131klay\u0131n\u0131z", "image": "https://im.haberturk.com/2020/06/09/ver1591697006/2706714_1200x627.jpg", "url": "https://www.haberturk.com/son-dakika-haberler-dipsiz-gol-den-haber-var-iste-son-goruntusu-2706714", "type": "article", "article": {"tag": "Son dakika haberler... Dipsiz G\u00f6l'den haber var! \u0130\u015fte son g\u00f6r\u00fcnt\u00fcs\u00fc!", "published_time": "2020-06-09T13:03:26+03:00", "section": "gundem", "author": "Habert\u00fcrk"}, "locale": "tr_TR"}, "eng": {"Id": 110, "categoryName": "gundem"}, "twitter": {"card": "summary_large_image", "site": "@haberturk", "creator": "@haberturk", "url": "https://www.haberturk.com/son-dakika-haberler-dipsiz-gol-den-haber-var-iste-son-goruntusu-2706714", "title": "Dipsiz G\u00f6l'den haber var! \u0130\u015fte son g\u00f6r\u00fcnt\u00fcs\u00fc!", "description": "Haberin detaylar\u0131 i\u00e7in t\u0131klay\u0131n\u0131z", "image": {"src": "https://im.haberturk.com/2020/06/09/ver1591697006/2706714_600x314.jpg"}, "domain": "haberturk.com"}, "thumbnail_height": 100, "thumbnail_width": 100, "medium": "news", "google-site-verification": "akWhafZMP9ir7pT_Tm4W2Q7lnQd5NfkN8SUlEEugDdQ"}, "canonical_link": "https://www.haberturk.com/son-dakika-haberler-dipsiz-gol-den-haber-var-iste-son-goruntusu-2706714"}