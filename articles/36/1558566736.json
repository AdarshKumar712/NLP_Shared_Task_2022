{"source_url": "https://www.haberler.com", "url": "https://www.haberler.com/mersin-de-okunamayan-su-sayaclari-icin-whatsapp-13052559-haberi/", "title": "Mersin'de okunamayan su saya\u00e7lar\u0131 i\u00e7in WhatsApp kolayl\u0131\u011f\u0131", "top_image": "https://foto.haberler.com/haber/2020/03/25/mersin-de-okunamayan-su-sayaclari-icin-whatsa-13052559_o.jpg", "meta_img": "https://foto.haberler.com/haber/2020/03/25/mersin-de-okunamayan-su-sayaclari-icin-whatsa-13052559_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://foto.haberler.com/haber/2020/03/25/mersin-de-okunamayan-su-sayaclari-icin-whatsa-13052559_o.jpg", "https://mc.yandex.ru/watch/14231362"], "movies": [], "text": "Mersin'de okunamayan su saya\u00e7lar\u0131 i\u00e7in WhatsApp kolayl\u0131\u011f\u0131 Mersin Su ve Kanalizasyon \u0130daresi (MESK\u0130) Genel M\u00fcd\u00fcrl\u00fc\u011f\u00fcnce, korona vir\u00fcs tedbirleri kapsam\u0131nda abone hizmetleri i\u00e7in WhatsApp hatt\u0131ndan kolayl\u0131k sa\u011flanaca\u011f\u0131 bildirildi.\n\nMersin Su ve Kanalizasyon \u0130daresi (MESK\u0130) Genel M\u00fcd\u00fcrl\u00fc\u011f\u00fcnce, korona vir\u00fcs tedbirleri kapsam\u0131nda abone hizmetleri i\u00e7in WhatsApp hatt\u0131ndan kolayl\u0131k sa\u011flanaca\u011f\u0131 bildirildi.\n\nMESK\u0130 Genel M\u00fcd\u00fcrl\u00fc\u011f\u00fcnden konuya ili\u015fkin yap\u0131lan a\u00e7\u0131klamada, \"Okuma g\u00f6revlilerimiz taraf\u0131ndan abonelerimizin saya\u00e7lar\u0131nda herhangi bir nedenle okuma i\u015flemi yap\u0131lmamas\u0131 durumunda, saya\u00e7lar\u0131n foto\u011fraflar\u0131n\u0131n, evlerinden \u00e7\u0131kmadan mesajla\u015fma platformu WhatsApp \u00fczerinden g\u00f6nderilmesiyle faturaland\u0131rma yap\u0131labilecektir. Abonelerimiz, ayr\u0131ca ayn\u0131 hat \u00fczerinden su faturalar\u0131na itiraz, abonelik sonland\u0131rma ve aboneliklerini \u00fczerine almak isteyenlerin randevu talebi i\u015flemlerini de ger\u00e7ekle\u015ftirebilecektir. \u00c7e\u015fitli sebeplerden su saya\u00e7lar\u0131 okunamayan abonelerin, saya\u00e7lar\u0131n\u0131n g\u00f6sterge k\u0131sm\u0131n\u0131n foto\u011fraf\u0131n\u0131, abone numaras\u0131n\u0131 ve di\u011fer abone i\u015flemlerini '0537 715 3 527' numaral\u0131 telefona g\u00f6nderdikleri takdirde, saya\u00e7 okuma servisimiz taraf\u0131ndan faturaland\u0131rma yap\u0131l\u0131rken m\u00fcd\u00fcrl\u00fc\u011f\u00fcm\u00fcze gelmeden i\u015flemleri sonu\u00e7land\u0131r\u0131lacakt\u0131r\" denildi. - MERS\u0130N\n\nKaynak: \u0130HA", "keywords": [], "meta_keywords": ["Mersin", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Mersin Su ve Kanalizasyon \u0130daresi (MESK\u0130) Genel M\u00fcd\u00fcrl\u00fc\u011f\u00fcnce, korona vir\u00fcs tedbirleri kapsam\u0131nda abone hizmetleri i\u00e7in WhatsApp hatt\u0131ndan kolayl\u0131k sa\u011flanaca\u011f\u0131 bildirildi.", "meta_lang": "tr", "meta_favicon": "/touch-icon-iphone.png", "meta_data": {"description": "Mersin Su ve Kanalizasyon \u0130daresi (MESK\u0130) Genel M\u00fcd\u00fcrl\u00fc\u011f\u00fcnce, korona vir\u00fcs tedbirleri kapsam\u0131nda abone hizmetleri i\u00e7in WhatsApp hatt\u0131ndan kolayl\u0131k sa\u011flanaca\u011f\u0131 bildirildi.", "keywords": "Mersin, G\u00fcncel", "image": "https://foto.haberler.com/haber/2020/03/25/mersin-de-okunamayan-su-sayaclari-icin-whatsa-13052559_o.jpg", "robots": "index, follow", "medium": "news", "dateCreated": "2020-03-25T15:39:35+03:00", "dateUpdated": "2020-03-25T15:39:38+03:00", "msapplication-starturl": "https://www.haberler.com", "article": {"id": 13052559, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Mersin, G\u00fcncel"}, "og": {"url": "https://www.haberler.com/mersin-de-okunamayan-su-sayaclari-icin-whatsapp-13052559-haberi/", "site_name": "Haberler.com", "locale": "tr_TR", "type": "article", "title": "Mersin'de okunamayan su saya\u00e7lar\u0131 i\u00e7in WhatsApp kolayl\u0131\u011f\u0131", "description": "Mersin Su ve Kanalizasyon \u0130daresi (MESK\u0130) Genel M\u00fcd\u00fcrl\u00fc\u011f\u00fcnce, korona vir\u00fcs tedbirleri kapsam\u0131nda abone hizmetleri i\u00e7in WhatsApp hatt\u0131ndan kolayl\u0131k sa\u011flanaca\u011f\u0131 bildirildi.", "image": {"identifier": "https://foto.haberler.com/haber/2020/03/25/mersin-de-okunamayan-su-sayaclari-icin-whatsa-13052559_o.jpg", "secure_url": "https://foto.haberler.com/haber/2020/03/25/mersin-de-okunamayan-su-sayaclari-icin-whatsa-13052559_o.jpg", "width": 640, "height": 363}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/mersin-de-okunamayan-su-sayaclari-icin-whatsapp-13052559-haberi/", "card": "summary_large_image", "site": "Haberler", "title": "Mersin'de okunamayan su saya\u00e7lar\u0131 i\u00e7in WhatsApp kolayl\u0131\u011f\u0131", "description": "Mersin Su ve Kanalizasyon \u0130daresi (MESK\u0130) Genel M\u00fcd\u00fcrl\u00fc\u011f\u00fcnce, korona vir\u00fcs tedbirleri kapsam\u0131nda abone hizmetleri i\u00e7in WhatsApp hatt\u0131ndan kolayl\u0131k sa\u011flanaca\u011f\u0131 bildirildi.", "image": "https://foto.haberler.com/haber/2020/03/25/mersin-de-okunamayan-su-sayaclari-icin-whatsa-13052559_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/mersin-de-okunamayan-su-sayaclari-icin-whatsapp-13052559-haberi/"}