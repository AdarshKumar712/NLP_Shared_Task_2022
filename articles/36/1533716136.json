{"source_url": "https://www.haberler.com", "url": "https://www.haberler.com/sarimsagin-alternatifi-sarimsak-tursusu-12963673-haberi/", "title": "Sar\u0131msa\u011f\u0131n alternatifi sar\u0131msak tur\u015fusu oldu", "top_image": "https://foto.haberler.com/haber/2020/02/28/sarimsagin-alternatifi-sarimsak-tursusu-2-12963673_amp.jpg", "meta_img": "https://foto.haberler.com/haber/2020/02/28/sarimsagin-alternatifi-sarimsak-tursusu-2-12963673_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/finans-haberler-ana.png?v=1", "https://foto.haberler.com/haber/2020/02/28/sarimsagin-alternatifi-sarimsak-tursusu-12963673_o.jpg", "https://www.haberler.com/static/images/sosyal/icons/facebook.png", "https://www.haberler.com/static/images/sosyal/icons/whatsapp.png", "https://www.haberler.com/static/images/footer-logo.png", "https://www.haberler.com/static/reklam/advertisement.gif?ads=1", "https://www.haberler.com/static/images/sosyal/icons/google-news-icon-white.png", "https://www.haberler.com/static/finanss-haberler-ana.png", "https://foto.haberler.com/haber/2020/02/28/sarimsagin-alternatifi-sarimsak-tursusu-4-12963673_o.jpg", "https://www.haberler.com/static/images/blank.gif", "https://foto.haberler.com/haber/2020/02/28/sarimsagin-alternatifi-sarimsak-tursusu-2-12963673_amp.jpg", "https://mc.yandex.ru/watch/14231362", "https://foto.haberler.com/haber/2020/02/28/sarimsagin-alternatifi-sarimsak-tursusu-2-12963673_o.jpg", "https://www.haberler.com/static/images/sosyal/icons/twitter.png", "https://www.haberler.com/static/images/sosyal/icons/instagram.png"], "movies": [], "text": "28.02.2020 12:38 | Son G\u00fcncelleme: 28.02.2020 16:19\n\nSar\u0131msa\u011f\u0131yla \u00fcnl\u00fc Kastamonu Ta\u015fk\u00f6pr\u00fc'de ge\u00e7en y\u0131l sel ve olumsuz hava ko\u015fullar\u0131 nedeniyle sar\u0131msa\u011f\u0131n \u00fcretimi rekolte d\u00fc\u015ft\u00fc. \u00dcretim ve vatanda\u015flardan gelen talep dengesinin kar\u015f\u0131lanmamas\u0131 nedeniyle bu y\u0131l pazarlarda fiyat\u0131 vatanda\u015f\u0131n cebi yak\u0131yor. \u00dclke genelinde sar\u0131msa\u011f\u0131n fiyat\u0131 50-60 lira aras\u0131nda sat\u0131l\u0131rken bir \u00f6nceki sene sat\u0131n alarak tur\u015fusu yap\u0131lan sar\u0131msak ise, kilosu sadece 25 lira aras\u0131nda m\u00fc\u015fteri bekliyor. \u0130\u00e7inde yakla\u015f\u0131k 800 gram sar\u0131msak olan tur\u015funun kavanozu 18 liradan sat\u0131l\u0131yor.\n\n\"TAZES\u0130N\u0130N YER\u0130NE KULLANILAB\u0130L\u0130R\"\n\nEski\u015fehir'de uzun y\u0131llard\u0131r tur\u015fu sekt\u00f6r\u00fcnde bulunan \u00dcnal Atalay, kuru sar\u0131msak fiyat\u0131n\u0131n pazarlarla hayli y\u00fcksek olmas\u0131 sebebi ile vatanda\u015flar\u0131n baz\u0131 i\u015fler i\u00e7in art\u0131k daha ucuz olan tur\u015fusuna y\u00f6neldi\u011fi dile getirdi. Ayr\u0131ca \u00dcnal, taze sar\u0131msa\u011f\u0131n yerine tur\u015fusunu nas\u0131l faydal\u0131 olabilecekleri konusunda da g\u00f6r\u00fc\u015f\u00fcn\u00fc payla\u015ft\u0131. Atalay \u015funlar\u0131 s\u00f6yledi:\n\n\"Bu y\u0131l sar\u0131msak tur\u015fusu en \u00e7ok satt\u0131\u011f\u0131m\u0131z tur\u015fu \u00e7e\u015fitlerimizden biri. Tur\u015fuya vatanda\u015flar\u0131n ilgisi ge\u00e7en senelere g\u00f6re \u00e7ok y\u00fcksek. Neden? \u00c7\u00fcnk\u00fc tazesinin kilosu pazarda yakla\u015f\u0131k 60 liraya sat\u0131l\u0131rken biz burada kilosunu ortalama 25 liradan sat\u0131yoruz. Belki bunlar yemeklere ayr\u0131 bir lezzet vermek i\u00e7in de\u011fil, ama bunun haricinde taze sar\u0131msa\u011f\u0131n g\u00f6rebilece\u011fi bir\u00e7ok i\u015fi sar\u0131msak tur\u015fusuyla yap\u0131labilir. \u00d6rne\u011fi; salata i\u00e7in \u00e7ok kullan\u0131l\u0131yor m\u00fc\u015fterilerimiz. Doktor tavsiyesiyle kullanmak isteyen baz\u0131 vatanda\u015flar tazesini kokudan dolay\u0131 t\u00fcketemiyor ya da y\u00fcksek fiyat\u0131ndan dolay\u0131 da kullanam\u0131yor. O durumda tur\u015fusunu kullan\u0131yor ve hemen hemen i\u015fi g\u00f6rd\u00fc\u011f\u00fc s\u00f6yleniyor. Vatanda\u015flar yine yemek yerken tatmak i\u00e7in a\u011fz\u0131na at\u0131yorlar. Bir di\u011fer yan\u0131 ise do\u011fal antibiyotik \u00f6zelli\u011fi bulunan sar\u0131msak, tur\u015fusu yap\u0131l\u0131p t\u00fcketildi\u011finde idrar yolu ve vajinal enfeksiyonlar\u0131 tamamen kurutur. Cildi tazeleme etkisi olan sar\u0131msak tur\u015fusu, kad\u0131nlar\u0131n kabusu olan akne olu\u015fumunu da yok ediyor. Kan ak\u0131\u015f\u0131n\u0131 h\u0131zland\u0131r\u0131yor. En \u00f6nemli faydas\u0131 ise akci\u011ferlerde olu\u015fan enfeksiyonlar\u0131 yok etmede son derece etkili olmas\u0131d\u0131r. Enerji verdi\u011fini ve ya\u011f yak\u0131m\u0131n\u0131 h\u0131zland\u0131rd\u0131\u011f\u0131n\u0131 da sar\u0131msak tur\u015fusunun faydalar\u0131ndand\u0131r.\n\n\"YEMEK \u0130\u00c7\u0130N BAZI VATANDA\u015eLAR KULLANIYOR\"\n\nTazesine g\u00f6re \u00e7ok daha uygun oldu\u011fu i\u00e7in tam i\u015fi g\u00f6rmese de yemek i\u00e7in de baz\u0131 vatanda\u015flar art\u0131k bunu kullan\u0131yor. \u00c7\u00fcnk\u00fc tazesi 60 lirayken hi\u00e7 kullanmamak yerine bunu tercih ediyorlar. Biz tur\u015funun i\u00e7ine suyu da katt\u0131\u011f\u0131m\u0131z i\u00e7in ucuza sat\u0131yoruz gibi yanl\u0131\u015f bir anla\u015f\u0131lma olmas\u0131n. \u00d6yle bir \u015fey yok. Tur\u015funun suyunu biz fazla olarak kat\u0131yoruz. Yerli \u00fcretimi olanlar\u0131 temizleterek sat\u0131yoruz. \u00c7in'den gelen sar\u0131msa\u011f\u0131n\u0131 ise tam\u0131n\u0131 sat\u0131yoruz. \u015eimdi bunu pazardan ald\u0131\u011f\u0131n\u0131z sar\u0131msa\u011f\u0131n\u0131 de temizledik\u00e7e ne kadar kal\u0131rsa bu da yakla\u015f\u0131k olarak ona denk gelir. \u015eimdi bu \u00f6zellikleri taze sar\u0131msa\u011f\u0131nda varken hemen hemen ayn\u0131 \u00f6zelli\u011fi tur\u015fusunda da var. Bu nedenle vatanda\u015flar bunlar\u0131 d\u00fc\u015f\u00fcnerek sar\u0131msak tur\u015fusunu daha ucuza al\u0131yor ve almayana da almas\u0131n\u0131 tavsiye ederim\"\n\nKaynak: \u0130HA", "keywords": [], "meta_keywords": [""], "tags": ["Ta\u015fk\u00f6pr\u00fc", "Kastamonu", "Eski\u015fehir"], "authors": [], "publish_date": null, "summary": "", "article_html": "", "meta_description": "Pazarlarda kilosu 50-60 lira aras\u0131nda sat\u0131lan sar\u0131msa\u011f\u0131n alternatifi olabilecek tur\u015fusu, kilosu 25 lira civar\u0131nda sat\u0131l\u0131yor.", "meta_lang": "tr", "meta_favicon": "/touch-icon-iphone.png", "meta_data": {"description": "Pazarlarda kilosu 50-60 lira aras\u0131nda sat\u0131lan sar\u0131msa\u011f\u0131n alternatifi olabilecek tur\u015fusu, kilosu 25 lira civar\u0131nda sat\u0131l\u0131yor.", "image": "https://foto.haberler.com/haber/2020/02/28/sarimsagin-alternatifi-sarimsak-tursusu-2-12963673_amp.jpg", "medium": "news", "dateCreated": "2020-02-28T12:38:34+03:00", "dateUpdated": "2020-02-28T16:19:33+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Sar\u0131msa\u011f\u0131n alternatifi sar\u0131msak tur\u015fusu oldu", "description": "Pazarlarda kilosu 50-60 lira aras\u0131nda sat\u0131lan sar\u0131msa\u011f\u0131n alternatifi olabilecek tur\u015fusu, kilosu 25 lira civar\u0131nda sat\u0131l\u0131yor.", "url": "https://www.haberler.com/sarimsagin-alternatifi-sarimsak-tursusu-12963673-haberi/", "image": {"identifier": "https://foto.haberler.com/haber/2020/02/28/sarimsagin-alternatifi-sarimsak-tursusu-2-12963673_amp.jpg", "secure_url": "https://foto.haberler.com/haber/2020/02/28/sarimsagin-alternatifi-sarimsak-tursusu-2-12963673_amp.jpg", "width": 1200, "height": 797}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/sarimsagin-alternatifi-sarimsak-tursusu-12963673-haberi/"}