{"source_url": "https://www.haberler.com", "url": "https://www.haberler.com/hastanelerde-randevulu-sisteme-gecildi-13288018-haberi/", "title": "Hastanelerde Randevulu Sisteme Ge\u00e7ildi", "top_image": "https://foto.haberler.com/haber/2020/06/03/hastanelerde-randevulu-sisteme-gecildi-13288018_amp.jpg", "meta_img": "https://foto.haberler.com/haber/2020/06/03/hastanelerde-randevulu-sisteme-gecildi-13288018_amp.jpg", "images": ["https://www.haberler.com/static/reklam/advertisement.gif?ads=1", "https://foto.haberler.com/haber/2020/06/03/hastanelerde-randevulu-sisteme-gecildi-13288018_o.jpg", "https://www.haberler.com/static/img/organlar/k/tamindir.png?v=24", "https://foto.haberler.com/haber/2020/06/03/hastanelerde-randevulu-sisteme-gecildi-13288018_amp.jpg", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Hastanelerde Randevulu Sisteme Ge\u00e7ildi Zonguldak'da koronavir\u00fcs tedbirleri kapsam\u0131nda sa\u011fl\u0131kta randevu sistemine ge\u00e7ildi.\n\nZonguldak'da koronavir\u00fcs tedbirleri kapsam\u0131nda sa\u011fl\u0131kta randevu sistemine ge\u00e7ildi. Hastaneler art\u0131k acil hastalar d\u0131\u015f\u0131ndaki hastalar\u0131 randevusuz kabul etmeyecek.\n\nAcil Durumlar D\u0131\u015f\u0131nda Randevusuz Al\u0131nmayacak\n\nT\u00fcm D\u00fcnya gibi T\u00fcrkiye de normalle\u015fme s\u00fcrecine girdi. 1 Haziran tarihi itibar\u0131yla maske + sosyal mesafe kural\u0131n\u0131n hayati \u00f6nem ta\u015f\u0131d\u0131\u011f\u0131 yeni normal hayat ba\u015flad\u0131. Maskesiz soka\u011fa \u00e7\u0131kman\u0131n yasak oldu\u011fu, maskesiz dola\u015fman\u0131n cezas\u0131n\u0131n oldu\u011fu, evlerden neredeyse hi\u00e7 \u00e7\u0131kmad\u0131\u011f\u0131m\u0131z bu zorlu d\u00f6nemde her \u015fey de\u011fi\u015fti. Bunlar aras\u0131nda en \u00f6nemlisi hi\u00e7 \u015f\u00fcphesiz sa\u011fl\u0131k sistemi. Hastaneler koronavir\u00fcs tedbirleri kapsam\u0131nda art\u0131k acil durumlar haricinde hasta almayacak. Bu uygulama Zonguldak'daki hastanelerde ba\u015flat\u0131ld\u0131.\n\n\u0130l Sa\u011fl\u0131k M\u00fcd\u00fcr\u00fc Uzman Dr. Ertu\u011frul G\u00fcner, sa\u011fl\u0131kta randevulu sisteme ge\u00e7ilmesine ili\u015fkin \"(Covid-19) pandemisinin tam olarak ge\u00e7memesi nedeniyle risk halen devam etmektedir. Bu s\u00fcre\u00e7te hastalar\u0131m\u0131z\u0131n ve \u00e7al\u0131\u015fanlar\u0131m\u0131z\u0131n g\u00fcvenli\u011finin sa\u011flanmas\u0131 ana hedeflerimizdendir. Bakanl\u0131\u011f\u0131m\u0131z\u0131n Bilimsel Dan\u0131\u015fma Kurulunun haz\u0131rlad\u0131\u011f\u0131 (Covid-19) pandemisinde Normalle\u015fme D\u00f6neminde Sa\u011fl\u0131k Kurumlar\u0131nda \u00c7al\u0131\u015fma Rehberi do\u011frultusunda, hastanelerimizde verilen hizmetler acil durumlar hari\u00e7 randevulu olacakt\u0131r. Randevusu olmayan hastalar acil de\u011fil ise randevu sistemine y\u00f6nlendirilecektir. Bu nedenle hastanelerimize ve a\u011f\u0131z di\u015f sa\u011fl\u0131\u011f\u0131 merkezlerimize ba\u015fvuracak hastalar\u0131m\u0131z\u0131n internet veya telefon ile (MHRS: 182) randevu almas\u0131 ve randevu saatlerinde sa\u011fl\u0131k kurulu\u015flar\u0131m\u0131zda olmas\u0131 gerekmektedir.\" a\u00e7\u0131klamas\u0131nda bulundu.", "keywords": [], "meta_keywords": ["Koronavir\u00fcs", "Zonguldak", "Teknoloji", "Haber"], "tags": [], "authors": [], "publish_date": null, "summary": "", "article_html": "", "meta_description": "Hastanelerde Randevulu Sisteme Ge\u00e7ildi Zonguldak'da koronavir\u00fcs tedbirleri kapsam\u0131nda sa\u011fl\u0131kta randevu sistemine ge\u00e7ildi.", "meta_lang": "tr", "meta_favicon": "/touch-icon-iphone.png", "meta_data": {"description": "Hastanelerde Randevulu Sisteme Ge\u00e7ildi Zonguldak'da koronavir\u00fcs tedbirleri kapsam\u0131nda sa\u011fl\u0131kta randevu sistemine ge\u00e7ildi.", "keywords": "Koronavir\u00fcs, Zonguldak, Teknoloji, Haber", "image": "https://foto.haberler.com/haber/2020/06/03/hastanelerde-randevulu-sisteme-gecildi-13288018_amp.jpg", "Googlebot-News": "noindex, nofollow", "medium": "news", "dateCreated": "2020-06-03T18:47:32+03:00", "dateUpdated": "2020-06-04T15:51:37+03:00", "msapplication-starturl": "https://www.haberler.com", "article": {"id": 13288018, "author": "Haberler.com", "section": {"type": "Detail Page"}, "tag": "Koronavir\u00fcs, Zonguldak, Teknoloji"}, "og": {"url": "https://www.haberler.com/hastanelerde-randevulu-sisteme-gecildi-13288018-haberi/", "site_name": "Haberler.com", "locale": "tr_TR", "type": "article", "title": "Hastanelerde Randevulu Sisteme Ge\u00e7ildi", "description": "Zonguldak'da koronavir\u00fcs tedbirleri kapsam\u0131nda sa\u011fl\u0131kta randevu sistemine ge\u00e7ildi.", "image": {"identifier": "https://foto.haberler.com/haber/2020/06/03/hastanelerde-randevulu-sisteme-gecildi-13288018_amp.jpg", "secure_url": "https://foto.haberler.com/haber/2020/06/03/hastanelerde-randevulu-sisteme-gecildi-13288018_amp.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/hastanelerde-randevulu-sisteme-gecildi-13288018-haberi/", "card": "summary_large_image", "site": "Haberler", "title": "Hastanelerde Randevulu Sisteme Ge\u00e7ildi", "description": "Zonguldak'da koronavir\u00fcs tedbirleri kapsam\u0131nda sa\u011fl\u0131kta randevu sistemine ge\u00e7ildi.", "image": "https://foto.haberler.com/haber/2020/06/03/hastanelerde-randevulu-sisteme-gecildi-13288018_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/hastanelerde-randevulu-sisteme-gecildi-13288018-haberi/"}