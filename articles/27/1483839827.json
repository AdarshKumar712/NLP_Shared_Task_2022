{"source_url": "http://wiadomosci.gazeta.pl", "url": "http://wiadomosci.gazeta.pl/wiadomosci/7,114881,25558169,nie-wszedzie-mozna-bylo-naprawde-swietowac-hongkong-i-irak.html?utm_source=RSS&utm_medium=RSS&utm_campaign=10199882", "title": "Nie wsz\u0119dzie mo\u017cna by\u0142o \u015bwi\u0119towa\u0107. Hongkong i Irak w Nowy Rok wchodz\u0105 protestami", "top_image": "https://bi.im-g.pl/im/c1/5f/18/z25558209IER,Sylwester-i-Nowy-Rok-w-Hongkongu.jpg", "meta_img": "https://bi.im-g.pl/im/c1/5f/18/z25558209IER,Sylwester-i-Nowy-Rok-w-Hongkongu.jpg", "images": ["https://bi.im-g.pl/im/cb/46/18/z25453259F,Stanislaw-Piotrowicz.jpg", "https://bi.im-g.pl/im/c4/5f/18/z25558468F,Ola-Petrus.jpg", "https://bi.im-g.pl/im/c1/5f/18/z25558209IH,Sylwester-i-Nowy-Rok-w-Hongkongu.jpg", "https://bi.im-g.pl/im/49/60/18/z25560649II,Poszukiwany-mezczyzna.jpg", "https://bi.im-g.pl/im/5/17253/m17253105.png", "https://bi.im-g.pl/im/22/5f/18/z25558818F,Incydent-na-placu-Swietego-Piotra.jpg", "https://bi.im-g.pl/im/6/8741/z8741256F,Wypadek--zdjecie-ilustracyjne-.jpg", "https://static.im-g.pl/i/obrazki/awd/image_placeholder_small.svg", "https://bi.im-g.pl/im/39/39/18/z25401145II,Stanislaw-Piotrowicz.jpg", "https://bi.im-g.pl/im/1b/9b/17/z24754971II,Matura-z-jezyka-polskiego.jpg", "https://bi.im-g.pl/im/c1/5f/18/z25558209IER,Sylwester-i-Nowy-Rok-w-Hongkongu.jpg", "https://bi.im-g.pl/im/97/60/18/z25559447F,Martwy-dzieciol.jpg", "https://bi.im-g.pl/im/bb/60/18/z25561019II,Metteo-Salvini.jpg", "https://bi.im-g.pl/im/ee/60/18/z25560558II,szpital---zdj--ilustracyjne.jpg", "https://bi.im-g.pl/im/c1/60/18/z25561281II,Pijana-drozniczka-obslugiwala-przejazd-kolejowy--z.jpg"], "movies": [], "text": "W Europie licznie zgromadzeni mieszka\u0144cy mieli okazj\u0119 podziwia\u0107 pokazy sztucznych ogni nad Big Benem w Londynie, \u0141ukiem Triumfalnym w Pary\u017cu, Partenonem w Atenach czy nad Kremlem w Moskwie. Z kolei nad Times Square w Nowym Jorku tradycyjnie opuszczono kryszta\u0142ow\u0105 kul\u0119, wykonan\u0105 w fabryce kryszta\u0142\u00f3w w irlandzkim Waterford.\n\nREKLAMA\n\n>>> Or\u0119dzie noworoczne prezydenta Andrzeja Dudy:\n\nAustralia w ogniu, Hongkong protestuje\n\nSylwestra najwcze\u015bniej obchodzono w Australii. Mimo licznych po\u017car\u00f3w las\u00f3w, kt\u00f3re niszcz\u0105 szczeg\u00f3lnie wschodni\u0105 cz\u0119\u015b\u0107 kraju, w Sydney zorganizowano tradycyjny pokaz sztucznych ogni. Tysi\u0105ce ludzi obejrza\u0142o fajerwerki, kt\u00f3re jak co roku rozja\u015bni\u0142y niebo nad s\u0142ynnym budynkiem opery.\n\nPokaz fajerwerk\u00f3w zosta\u0142 z kolei odwo\u0142any, po raz pierwszy od dekady, w Hongkongu. W\u0142adze lokalne, obawiaj\u0105c si\u0119 o bezpiecze\u0144stwo mieszka\u0144c\u00f3w, zdecydowa\u0142y si\u0119 jedynie na pokaz laserowy i iluminacje najwy\u017cszych budynk\u00f3w w mie\u015bcie, cho\u0107 jak wida\u0107 na zdj\u0119ciach - ostatecznie w kilku miejscach wystrzelono fajerwerki. W noc sylwestrow\u0105 dosz\u0142o do ulicznych protest\u00f3w, zatrzymano kilkadziesi\u0105t os\u00f3b.\n\nW Hongkongu dziesi\u0105tki tysi\u0119cy demonstrant\u00f3w wzi\u0119\u0142y udzia\u0142 w noworocznym marszu zapowiadaj\u0105c, \u017ce prodemokratyczne protesty b\u0119d\u0105 kontynuowane tak\u017ce w roku 2020.\n\nUczestnicy marszu zebrali si\u0119 w Parku Victoria i przeszli przez dzielnic\u0119 Causeway Bay, cz\u0119sto odwiedzan\u0105 przez turyst\u00f3w, by zako\u0144czy\u0107 protest w centrum, gdzie swoje siedziby maj\u0105 najwi\u0119ksze \u015bwiatowe instytucje finansowe.\n\nProtesty w Iraku, trzeba by\u0142o ewakuowa\u0107 ambasad\u0119 USA\n\nNiespokojnie 31 grudnia by\u0142o te\u017c w Iraku, gdzie protestuj\u0105cy pr\u00f3bowali wedrze\u0107 si\u0119 do budynku ambasady USA. Trzeba by\u0142o ewakuowa\u0107 ambasadora Stan\u00f3w Zjednoczonych, podobnie pracownik\u00f3w plac\u00f3wki dyplomatycznej.\n\nW Nowy Rok \u017co\u0142nierze broni\u0105cy ameryka\u0144skiej ambasady w Bagdadzie u\u017cyli gazu \u0142zawi\u0105cego, aby rozproszy\u0107 demonstrant\u00f3w, kt\u00f3rzy zbli\u017cyli si\u0119 do muru kompleksu dyplomatycznego i podpali ameryka\u0144skie flagi. Kilka os\u00f3b zosta\u0142o rannych.\n\nSetki manifestant\u00f3w, kt\u00f3rzy sp\u0119dzili noc przed bram\u0105 plac\u00f3wki, domagaj\u0105 si\u0119 opuszczenia ich kraju przez \u017co\u0142nierzy Stan\u00f3w Zjednoczonych.", "keywords": [], "meta_keywords": [""], "tags": [], "authors": ["Pawk"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/img/gazeta.ico", "meta_data": {"ROBOTS": "NOARCHIVE", "google-site-verification": "5085Ij1x9RsFKORhZyjV5Q9U_gK39xdwTOTC9E1qmkE", "fb": {"pages": 159693330707372, "app_id": 159195584135753}, "Description": "Na ca\u0142ym \u015bwiecie hucznie przywitano Nowy Rok 2020, jednak nie wsz\u0119dzie by\u0142y to spokojne obchody sylwestra. W Australii przebiega\u0142y pod dyktando po\u017car\u00f3w, a w Iraku i Hongkongu protestowano.", "og": {"type": "article", "url": "http://wiadomosci.gazeta.pl/wiadomosci/7,114881,25558169,nie-wszedzie-mozna-bylo-naprawde-swietowac-hongkong-i-irak.html", "title": "Nie wsz\u0119dzie mo\u017cna by\u0142o \u015bwi\u0119towa\u0107. Hongkong i Irak w Nowy Rok wchodz\u0105 protestami", "description": "Na ca\u0142ym \u015bwiecie hucznie przywitano Nowy Rok 2020, jednak nie wsz\u0119dzie by\u0142y to spokojne obchody sylwestra. W Australii przebiega\u0142y pod dyktando po\u017car\u00f3w, a w Iraku i Hongkongu protestowano.", "image": "https://bi.im-g.pl/im/c1/5f/18/z25558209IER,Sylwester-i-Nowy-Rok-w-Hongkongu.jpg", "site_name": "gazetapl", "locale": "pl_PL"}, "twitter": {"title": "Nie wsz\u0119dzie mo\u017cna by\u0142o \u015bwi\u0119towa\u0107. Hongkong i Irak w Nowy Rok wchodz\u0105 protestami", "description": "Na ca\u0142ym \u015bwiecie hucznie przywitano Nowy Rok 2020, jednak nie wsz\u0119dzie by\u0142y to spokojne obchody sylwestra. W Australii przebiega\u0142y pod dyktando po\u017car\u00f3w, a w Iraku i Hongkongu protestowano.", "image": "https://bi.im-g.pl/im/c1/5f/18/z25558209IER,Sylwester-i-Nowy-Rok-w-Hongkongu.jpg", "card": "summary_large_image"}, "Keywords": "informacje ze \u015bwiata, newsy, aktualno\u015bci, wydarzenia, Europa, USA, Chiny, Rosja, Anglia, UK, Wielka Brytania", "news_keywords": "informacje ze \u015bwiata, newsy, aktualno\u015bci, wydarzenia, Europa, USA, Chiny, Rosja, Anglia, UK, Wielka Brytania", "viewport": "width=device-width, initial-scale=1.0, minimum-scale=1.0, maximum-scale=1.0, user-scalable=yes"}, "canonical_link": "http://wiadomosci.gazeta.pl/wiadomosci/7,114881,25558169,nie-wszedzie-mozna-bylo-naprawde-swietowac-hongkong-i-irak.html"}