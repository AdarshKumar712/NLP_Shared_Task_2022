{"source_url": "https://www.haberler.com", "url": "https://www.haberler.com/sivas-ta-av-ve-yaban-hayvanlari-icin-dogaya-yem-12819024-haberi/", "title": "Sivas'ta av ve yaban hayvanlar\u0131 i\u00e7in do\u011faya yem b\u0131rak\u0131ld\u0131", "top_image": "https://foto.haberler.com/haber/2020/01/15/sivas-ta-av-ve-yaban-hayvanlari-icin-dogaya-y-12819024_local.jpg", "meta_img": "https://foto.haberler.com/haber/2020/01/15/sivas-ta-av-ve-yaban-hayvanlari-icin-dogaya-y-12819024_local.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/google.png", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://foto.haberler.com/haber/2020/01/15/sivas-ta-av-ve-yaban-hayvanlari-icin-dogaya-y-12819024_local.jpg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "15.01.2020 13:40 | Son G\u00fcncelleme: 15.01.2020 13:40\n\nSivas'ta, av ve yaban hayvanlar\u0131n\u0131n do\u011fal ortamlar\u0131nda desteklenmesi, k\u0131\u015f \u015fartlar\u0131nda ihtiya\u00e7lar\u0131n\u0131n kar\u015f\u0131lanmas\u0131 amac\u0131yla Do\u011fa Koruma ve Milli Parklar \u015eube M\u00fcd\u00fcrl\u00fc\u011f\u00fc koordinesinde yemleme \u00e7al\u0131\u015fmas\u0131 yap\u0131ld\u0131.\n\n\n\nVali Salih Ayhan, Tavra Deresi \u00fczerindeki araziye yem b\u0131rakma etkinli\u011finde yapt\u0131\u011f\u0131 konu\u015fmada, Sivas'\u0131n yaban hayat\u0131 a\u00e7\u0131s\u0131ndan zenginli\u011fine dikkati \u00e7ekerek, bu konuda herkesin duyarl\u0131 olmas\u0131 gerekti\u011fini belirtti.\n\nDo\u011fadaki bereketin her zaman devam etmesi gerekti\u011fini aktaran Ayhan, \u015funlar\u0131 kaydetti:\n\n\"Kurumlar\u0131m\u0131z, yerel y\u00f6netimlerimiz ve vatanda\u015flar\u0131m\u0131z bu konuda duyarl\u0131l\u0131k g\u00f6stermektedir. Bizler de anlam\u0131 bir hareketle yola \u00e7\u0131karak do\u011faya yem b\u0131rakt\u0131k. Do\u011fam\u0131z\u0131n bereketi her mevsim devam etsin istiyoruz. T\u00fcm vatanda\u015flar\u0131m\u0131z\u0131n da hayvanlara duyarl\u0131 olmalar\u0131n\u0131 istiyoruz. Hem hayvanlar\u0131m\u0131z\u0131n rahat\u00e7a yem bulmalar\u0131 hem de bulamad\u0131klar\u0131 zaman \u015fehir merkezine inerek insan sa\u011fl\u0131\u011f\u0131n\u0131 tehlikeye sokacak bir durum olu\u015fmamas\u0131 a\u00e7\u0131s\u0131ndan bu etkinlik \u00e7ok \u00f6nemli. Bu kapsamda, Do\u011fa Koruma ve Milli Parklar \u015eube M\u00fcd\u00fcrl\u00fc\u011f\u00fcm\u00fcz\u00fcn 5 bin kilo yemlik bu\u011fday, bin kilo balya saman, bin kilo ye\u015fil yulaf balyas\u0131 planlamas\u0131 var. \u0130lk etapta bin ton yem do\u011faya b\u0131rak\u0131ld\u0131. Biz insano\u011flunun nas\u0131l ya\u015fama hakk\u0131 varsa do\u011fada ya\u015fayan canl\u0131lar\u0131m\u0131z\u0131n da ya\u015fama hakk\u0131 var.\"\n\nKonu\u015fmalar\u0131n ard\u0131ndan Vali Ayhan ve beraberindekiler, do\u011faya yem b\u0131rakt\u0131.\n\nEtkinli\u011fe, Vali Yard\u0131mc\u0131lar\u0131 Mehmet Nebi Kaya ve Yeliz Y\u0131ld\u0131zhan ile \u0130l Tar\u0131m ve Orman M\u00fcd\u00fcr\u00fc Seyit Y\u0131ld\u0131z, HAYTAP \u00fcyeleri, Do\u011fa Koruma ve Milli Parklar \u015eube M\u00fcd\u00fcrl\u00fc\u011f\u00fc personelleri kat\u0131ld\u0131.\n\nKaynak: AA", "keywords": [], "meta_keywords": [""], "tags": ["Salih Ayhan", "Sivas", "Do\u011fa Koruma ve Milli Parklar"], "authors": [], "publish_date": null, "summary": "", "article_html": "", "meta_description": "Sivas'ta, av ve yaban hayvanlar\u0131n\u0131n do\u011fal ortamlar\u0131nda desteklenmesi, k\u0131\u015f \u015fartlar\u0131nda ihtiya\u00e7lar\u0131n\u0131n kar\u015f\u0131lanmas\u0131 amac\u0131yla Do\u011fa Koruma ve Milli Parklar \u015eube M\u00fcd\u00fcrl\u00fc\u011f\u00fc koordinesinde yemleme \u00e7al\u0131\u015fmas\u0131 yap\u0131ld\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Sivas'ta, av ve yaban hayvanlar\u0131n\u0131n do\u011fal ortamlar\u0131nda desteklenmesi, k\u0131\u015f \u015fartlar\u0131nda ihtiya\u00e7lar\u0131n\u0131n kar\u015f\u0131lanmas\u0131 amac\u0131yla Do\u011fa Koruma ve Milli Parklar \u015eube M\u00fcd\u00fcrl\u00fc\u011f\u00fc koordinesinde yemleme \u00e7al\u0131\u015fmas\u0131 yap\u0131ld\u0131.", "image": "https://foto.haberler.com/haber/2020/01/15/sivas-ta-av-ve-yaban-hayvanlari-icin-dogaya-y-12819024_local.jpg", "medium": "news", "dateCreated": "2020-01-15T13:40:15+03:00", "dateUpdated": "2020-01-15T13:40:15+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Sivas'ta av ve yaban hayvanlar\u0131 i\u00e7in do\u011faya yem b\u0131rak\u0131ld\u0131", "description": "Sivas'ta, av ve yaban hayvanlar\u0131n\u0131n do\u011fal ortamlar\u0131nda desteklenmesi, k\u0131\u015f \u015fartlar\u0131nda ihtiya\u00e7lar\u0131n\u0131n kar\u015f\u0131lanmas\u0131 amac\u0131yla Do\u011fa Koruma ve Milli Parklar \u015eube M\u00fcd\u00fcrl\u00fc\u011f\u00fc koordinesinde yemleme \u00e7al\u0131\u015fmas\u0131 yap\u0131ld\u0131.", "url": "https://www.haberler.com/sivas-ta-av-ve-yaban-hayvanlari-icin-dogaya-yem-12819024-haberi/", "image": {"identifier": "https://foto.haberler.com/haber/2020/01/15/sivas-ta-av-ve-yaban-hayvanlari-icin-dogaya-y-12819024_local.jpg", "secure_url": "https://foto.haberler.com/haber/2020/01/15/sivas-ta-av-ve-yaban-hayvanlari-icin-dogaya-y-12819024_local.jpg", "width": 1274, "height": 675}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/sivas-ta-av-ve-yaban-hayvanlari-icin-dogaya-yem-12819024-haberi/"}