{"source_url": "https://www.haberler.com", "url": "https://www.haberler.com/diyanet-isleri-baskanligi-cuma-namazi-13008684-haberi/", "title": "Diyanet \u0130\u015fleri Ba\u015fkanl\u0131\u011f\u0131, \"Cuma namaz\u0131 k\u0131l\u0131nmayacak\" iddialar\u0131na yan\u0131t verdi", "top_image": "https://foto.haberler.com/haber/2020/03/13/diyanet-isleri-baskanligi-cuma-namazi-13008684_4995_o.jpg", "meta_img": "https://foto.haberler.com/haber/2020/03/13/diyanet-isleri-baskanligi-cuma-namazi-13008684_4995_o.jpg", "images": ["https://foto.haberler.com/haber/2020/03/13/diyanet-isleri-baskanligi-cuma-namazi-13008684_3959_m.jpg", "https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://foto.haberler.com/haber/2020/03/13/diyanet-isleri-baskanligi-cuma-namazi-13008684_4995_o.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Diyanet \u0130\u015fleri Ba\u015fkanl\u0131\u011f\u0131, \"Cuma namaz\u0131 k\u0131l\u0131nmayacak\" iddialar\u0131na yan\u0131t verdi Diyanet \u0130\u015fleri Ba\u015fkanl\u0131\u011f\u0131, sosyal medyada yay\u0131lan 'Cuma namaz\u0131 k\u0131l\u0131nmayacak' iddialar\u0131n\u0131 yalanlad\u0131. Diyanet \u0130\u015fleri Ba\u015fkan\u0131 Prof. Dr. Ali Erba\u015f'\u0131n, Ahmet Hamdi Akseki Camii'nde \"Tedbir M\u00fcmin'den Takdir Allah'tand\u0131r\" konulu hutbe irad edip Cuma namaz\u0131n\u0131 k\u0131ld\u0131raca\u011f\u0131 bildirildi.\n\nDiyanet \u0130\u015fleri Ba\u015fkanl\u0131\u011f\u0131'ndan Cuma namaz\u0131 a\u00e7\u0131klamas\u0131 geldi. Sosyal medyada yay\u0131lan 'Cuma namaz\u0131 k\u0131l\u0131nmayacak' iddialar\u0131 Diyanet \u0130\u015fleri Ba\u015fkanl\u0131\u011f\u0131'nca yalanland\u0131.\n\n\"CUMA NAMAZI KILINACAKTIR\"\n\nDiyanet \u0130\u015fleri Ba\u015fkanl\u0131\u011f\u0131 \u00d6zel Kalem M\u00fcd\u00fcr\u00fc Hasan G\u00fc\u00e7l\u00fc konu ile \u015fu a\u00e7\u0131klamada bulundu: \"Koronavir\u00fcs nedeniyle 13 Mart Cuma g\u00fcn\u00fc, Cuma namaz\u0131n\u0131n k\u0131l\u0131nmayaca\u011f\u0131na dair, Say\u0131n Diyanet \u0130\u015fleri Ba\u015fkan\u0131m\u0131z\u0131n Sosyal Medya Hesab\u0131ndan yap\u0131lm\u0131\u015f gibi g\u00f6sterilen ve ger\u00e7ekle ilgisi olmayan bir ekran g\u00f6r\u00fcnt\u00fcs\u00fcn\u00fcn, \u00e7ok say\u0131da sosyal medya gruplar\u0131nda payla\u015f\u0131ld\u0131\u011f\u0131 \u00f6\u011frenilmi\u015ftir. S\u00f6z konusu payla\u015f\u0131m ger\u00e7ek d\u0131\u015f\u0131d\u0131r. Cuma namaz\u0131n\u0131n k\u0131l\u0131nmamas\u0131 gibi bir durum s\u00f6z konusu de\u011fildir. \u0130tibar edilmemesi istirham olunur.''\n\nD\u0130YANET \u0130\u015eLER\u0130 BAKANLI\u011eI'NDAN CUMA NAMAZI A\u00c7IKLAMASI\n\nDiyanet \u0130\u015fleri Ba\u015fkanl\u0131\u011f\u0131 Bas\u0131n M\u00fc\u015favirli\u011fi sosyal medya hesaplar\u0131ndan yap\u0131lan duyuruda Ba\u015fkan Erba\u015f'\u0131n yar\u0131n (13 Mart) Ankara Ahmet Hamdi Akseki Camii'nde \"Tedbir M\u00fcmin'den Takdir Allah'tand\u0131r\" konulu hutbe irad edip Cuma namaz\u0131 k\u0131ld\u0131raca\u011f\u0131 bilgisi payla\u015f\u0131ld\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Diyanet \u0130\u015fleri Ba\u015fkanl\u0131\u011f\u0131, sosyal medyada yay\u0131lan 'Cuma namaz\u0131 k\u0131l\u0131nmayacak' iddialar\u0131n\u0131 yalanlad\u0131. Diyanet \u0130\u015fleri Ba\u015fkan\u0131 Prof. Dr. Ali Erba\u015f'\u0131n, Ahmet Hamdi Akseki Camii'nde 'Tedbir M\u00fcmin'den Takdir Allah'tand\u0131r' konulu hutbe irad edip Cuma namaz\u0131n\u0131 k\u0131ld\u0131raca\u011f\u0131 bildirildi.", "meta_lang": "tr", "meta_favicon": "/touch-icon-iphone.png", "meta_data": {"description": "Diyanet \u0130\u015fleri Ba\u015fkanl\u0131\u011f\u0131, sosyal medyada yay\u0131lan 'Cuma namaz\u0131 k\u0131l\u0131nmayacak' iddialar\u0131n\u0131 yalanlad\u0131. Diyanet \u0130\u015fleri Ba\u015fkan\u0131 Prof. Dr. Ali Erba\u015f'\u0131n, Ahmet Hamdi Akseki Camii'nde 'Tedbir M\u00fcmin'den Takdir Allah'tand\u0131r' konulu hutbe irad edip Cuma namaz\u0131n\u0131 k\u0131ld\u0131raca\u011f\u0131 bildirildi.", "keywords": "Diyanet \u0130\u015fleri Ba\u015fkanl\u0131\u011f\u0131, G\u00fcncel", "image": "https://foto.haberler.com/haber/2020/03/13/diyanet-isleri-baskanligi-cuma-namazi-13008684_4995_o.jpg", "medium": "news", "dateCreated": "2020-03-13T01:03:12+03:00", "dateUpdated": "2020-03-13T08:33:51+03:00", "msapplication-starturl": "https://www.haberler.com", "article": {"id": 13008684, "author": "Abdullah Karlidag, Haberler.com", "section": {"identifier": "guncel", "type": "Detail Page", "list": "guncel"}, "tag": "Diyanet \u0130\u015fleri Ba\u015fkanl\u0131\u011f\u0131, G\u00fcncel"}, "og": {"url": "https://www.haberler.com/diyanet-isleri-baskanligi-cuma-namazi-13008684-haberi/", "site_name": "Haberler.com", "locale": "tr_TR", "type": "article", "title": "Diyanet \u0130\u015fleri Ba\u015fkanl\u0131\u011f\u0131, 'Cuma namaz\u0131 k\u0131l\u0131nmayacak' iddialar\u0131na yan\u0131t verdi", "description": "Diyanet \u0130\u015fleri Ba\u015fkanl\u0131\u011f\u0131, sosyal medyada yay\u0131lan 'Cuma namaz\u0131 k\u0131l\u0131nmayacak' iddialar\u0131n\u0131 yalanlad\u0131. Diyanet \u0130\u015fleri Ba\u015fkan\u0131 Prof. Dr. Ali Erba\u015f'\u0131n, Ahmet Hamdi Akseki Camii'nde 'Tedbir M\u00fcmin'den Takdir Allah'tand\u0131r' konulu hutbe irad edip Cuma namaz\u0131n\u0131 k\u0131ld\u0131raca\u011f\u0131 bildirildi.", "image": {"identifier": "https://foto.haberler.com/haber/2020/03/13/diyanet-isleri-baskanligi-cuma-namazi-13008684_4995_o.jpg", "secure_url": "https://foto.haberler.com/haber/2020/03/13/diyanet-isleri-baskanligi-cuma-namazi-13008684_4995_o.jpg", "width": 640, "height": 361}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/diyanet-isleri-baskanligi-cuma-namazi-13008684-haberi/", "card": "summary_large_image", "site": "Haberler", "title": "Diyanet \u0130\u015fleri Ba\u015fkanl\u0131\u011f\u0131, 'Cuma namaz\u0131 k\u0131l\u0131nmayacak' iddialar\u0131na yan\u0131t verdi", "description": "Diyanet \u0130\u015fleri Ba\u015fkanl\u0131\u011f\u0131, sosyal medyada yay\u0131lan 'Cuma namaz\u0131 k\u0131l\u0131nmayacak' iddialar\u0131n\u0131 yalanlad\u0131. Diyanet \u0130\u015fleri Ba\u015fkan\u0131 Prof. Dr. Ali Erba\u015f'\u0131n, Ahmet Hamdi Akseki Camii'nde 'Tedbir M\u00fcmin'den Takdir Allah'tand\u0131r' konulu hutbe irad edip Cuma namaz\u0131n\u0131 k\u0131ld\u0131raca\u011f\u0131 bildirildi.", "image": "https://foto.haberler.com/haber/2020/03/13/diyanet-isleri-baskanligi-cuma-namazi-13008684_4995_o.jpg"}, "viewport": "width=device-width, initial-scale=0, user-scalable=yes, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/diyanet-isleri-baskanligi-cuma-namazi-13008684-haberi/"}