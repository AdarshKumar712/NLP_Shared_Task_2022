{"source_url": "https://web.archive.org", "url": "https://web.archive.org/web/20220303042718id_/http://www.rp.pl/diagnostyka-i-terapie/art690351-szwecja-najmniej-nowych-zakazen-od-27-marca", "title": "Szwecja: Najmniej nowych zaka\u017ce\u0144 od 27 marca", "top_image": "https://i.gremicdn.pl/image/free/c9695015f30a5ae57f2272d9e3763f39/?t=resize:fill:1200:716,enlarge:1", "meta_img": "https://i.gremicdn.pl/image/free/c9695015f30a5ae57f2272d9e3763f39/?t=resize:fill:1200:716,enlarge:1", "images": ["https://i.gremicdn.pl/image/free/c9695015f30a5ae57f2272d9e3763f39/?t=resize:fill:408:255,enlarge:1", "data:image/svg+xml,%3Csvg xmlns='http://www.w3.org/2000/svg' viewBox='0 0 230 230'%3E%3C/svg%3E", "data:image/svg+xml,%3Csvg xmlns='http://www.w3.org/2000/svg' viewBox='0 0 86 58'%3E%3C/svg%3E", "https://i.gremicdn.pl/image/free/c9695015f30a5ae57f2272d9e3763f39/?t=resize:fill:1200:716,enlarge:1", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20108%20108'%3E%3C/svg%3E", "data:image/svg+xml,%3Csvg xmlns='http://www.w3.org/2000/svg' viewBox='0 0 108 73'%3E%3C/svg%3E", "data:image/svg+xml,%3Csvg xmlns='http://www.w3.org/2000/svg' viewBox='0 0 6\n                1'%3E%3C/svg%3E"], "movies": [], "text": "\u0141\u0105cznie od pocz\u0105tku epidemii zakazi\u0142o si\u0119 w Szwecji ponad 37 tys. os\u00f3b. Zmar\u0142o 4403 pacjent\u00f3w, a w ci\u0105gu ostatniej doby odnotowano siedem kolejnych zgon\u00f3w.\n\nReklama\n\nW Szwecji z regu\u0142y zg\u0142aszano w poniedzia\u0142ki mniej zgon\u00f3w i zaka\u017ce\u0144, poniewa\u017c przez weekend p\u00f3\u017aniej dociera\u0142y raporty, jednak dzisiejsze liczby wskazuj\u0105, \u017ce nast\u0105pi\u0142 w kraju spadek infekcji.\n\nW\u0142adze Szwecji nie zdecydowa\u0142y si\u0119 na wprowadzenie rygorystycznych obostrze\u0144. Takie przepisy obowi\u0105zywa\u0142y w pozosta\u0142ych pa\u0144stwach Europy.\n\nPodej\u015bcie to opiera si\u0119 g\u0142\u00f3wnie na dobrowolnym zachowaniu dystansu spo\u0142ecznego i podstawowej higieny. By\u0142o to przez niekt\u00f3rych krytykowane jako niebezpieczny eksperyment, ale tak\u017ce traktowane przez \u015awiatow\u0105 Organizacj\u0119 Zdrowia jako rodzaj reagowania na wybuch epidemii.\n\nSzwecja w ostatnich dniach znalaz\u0142a si\u0119 na pierwszym miejscu na \u015bwiecie, je\u015bli chodzi o liczb\u0119 zgon\u00f3w w ci\u0105gu ostatnich siedmiu dni, spowodowanych koronawirusem w przeliczeniu na milion mieszka\u0144c\u00f3w. Wczoraj w przypadku Szwecji wsp\u00f3\u0142czynnik ten wynosi 6,25, w drugim kraju, Wielkiej Brytanii - 5,75.\n\nReklama\n\nW ubieg\u0142ym tygodniu dwie najwi\u0119ksze szwedzkie partie opozycyjne wezwa\u0142y do powo\u0142ania w ci\u0105gu kilku najbli\u017cszych tygodni niezale\u017cnej komisji, kt\u00f3ra zbada\u0142aby reakcj\u0119 kraju na epidemi\u0119.", "keywords": [], "meta_keywords": [""], "tags": ["Szwecja", "Spo\u0142ecze\u0144stwo", "Zdrowie", "Choroby", "Koronawirus SARS-COV-2"], "authors": ["Foto"], "publish_date": null, "summary": "", "article_html": "", "meta_description": "W poniedzia\u0142ek odnotowano w Szwecji 232 nowe potwierdzone przypadki zaka\u017ce\u0144 koronawirusem. To najni\u017cszy wynik og\u0142oszony przez s\u0142u\u017cby zdrowotne od 27 marca.", "meta_lang": "pl", "meta_favicon": "https://statics.rp.pl/android-icon-192x192.png?aver=b95aa30a", "meta_data": {"viewport": "width=device-width, initial-scale=1, shrink-to-fit=no", "description": "W poniedzia\u0142ek odnotowano w Szwecji 232 nowe potwierdzone przypadki zaka\u017ce\u0144 koronawirusem. To najni\u017cszy wynik og\u0142oszony przez s\u0142u\u017cby zdrowotne od 27 marca.", "twitter": {"title": "Szwecja: Najmniej nowych zaka\u017ce\u0144 od 27 marca", "card": "summary_large_image", "image": "https://i.gremicdn.pl/image/free/c9695015f30a5ae57f2272d9e3763f39/?t=resize:fill:1200:716,enlarge:1"}, "og": {"title": "Szwecja: Najmniej nowych zaka\u017ce\u0144 od 27 marca", "description": "W poniedzia\u0142ek odnotowano w Szwecji 232 nowe potwierdzone przypadki zaka\u017ce\u0144 koronawirusem. To najni\u017cszy wynik og\u0142oszony przez s\u0142u\u017cby zdrowotne od 27 marca.", "type": "article", "image": {"identifier": "https://i.gremicdn.pl/image/free/c9695015f30a5ae57f2272d9e3763f39/?t=resize:fill:1200:716,enlarge:1", "width": 1200, "height": 716}, "url": "https://www.rp.pl/diagnostyka-i-terapie/art690351-szwecja-najmniej-nowych-zakazen-od-27-marca", "locale": "pl", "site_name": "Rzeczpospolita"}, "robots": "max-image-preview:large", "fb": {"app_id": 786106711492826, "pages": 113356018705476, "admin": 100013651879855}, "msapplication-TileColor": "#da532c", "theme-color": "#ffffff"}, "canonical_link": "https://www.rp.pl/diagnostyka-i-terapie/art690351-szwecja-najmniej-nowych-zakazen-od-27-marca"}