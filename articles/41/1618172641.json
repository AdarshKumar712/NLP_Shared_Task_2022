{"source_url": "http://rss.dziennik.pl", "url": "http://rss.dziennik.pl/~r/Dziennik-PL/~3/AJXFwN6BYQE/7720238,efekt-trzaskowski-poparcie-duda-sondaz-wybory-prezydenckie-pis-po-ko-holownia.html", "title": "Efekt Trzaskowskiego. Poparcie dla Dudy spada [SONDA\u017b PREZYDENCKI]", "top_image": "https://ocdn.eu/pulscms-transforms/1/yWmktkuTURBXy9hZjU0ZjQ1Mi1hNGRmLTRmNGItOWE1YS00ZGMyYmNjYWIyYjkuanBlZ5GTBc0EsM0CdA", "meta_img": "https://ocdn.eu/pulscms-transforms/1/yWmktkuTURBXy9hZjU0ZjQ1Mi1hNGRmLTRmNGItOWE1YS00ZGMyYmNjYWIyYjkuanBlZ5GTBc0EsM0CdA", "images": ["https://widgets.infor.pl/widgets/img/chmury-ciemne.svg", "https://widgets.infor.pl/widgets/img/slonce.svg", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D", "https://widgets.infor.pl/widgets/img/chmury.svg", "data:", "https://ocdn.eu/pulscms-transforms/1/yWmktkuTURBXy9hZjU0ZjQ1Mi1hNGRmLTRmNGItOWE1YS00ZGMyYmNjYWIyYjkuanBlZ5GTBc0EsM0CdA", "https://ocdn.eu/pulscms-transforms/1/UN6k9kuTURBXy9hZjU0ZjQ1Mi1hNGRmLTRmNGItOWE1YS00ZGMyYmNjYWIyYjkuanBlZ5GTBc0DFM0BvIGhMAE", "https://ocdn.eu/pulscms/MDA_/288f7cef879301690e33f396addf4367.png"], "movies": [], "text": "Wybory prezydenckie 2020\n\nReklama\n\nJak pokazuje najnowszy sonda\u017c, gdyby wybory odby\u0142y si\u0119 w najbli\u017csz\u0105 niedziel\u0119, wygra\u0142by je obecny prezydent Andrzej Duda. Na g\u0142ow\u0119 pa\u0144stwa zag\u0142osowa\u0142oby 38,94 proc. badanych. Rafa\u0142 Trzaskowski zaj\u0105\u0142 drugie miejsce. Na prezydenta Warszawy odda\u0142oby g\u0142os 26,60 proc. badanych.\n\n\"Super Express\u201d przypomina, \u017ce Trzaskowski w poprzednim sonda\u017cu cieszy\u0142 si\u0119 poparciem 16,54 proc. Polak\u00f3w. Jego poparcie wzros\u0142o o 10 punkt\u00f3w procentowych. Na Andrzeja Dud\u0119, w poprzednim badaniu, mia\u0142o zag\u0142osowa\u0107 43,76 proc. wyborc\u00f3w, jest to spadek o prawie 5 proc.\n\nW zmianie sonda\u017cowej wida\u0107 wyra\u017anie \"efekt Trzaskowskiego\". Kandydat KO wdar\u0142 si\u0119 przebojem do wy\u015bcigu prezydenckiego deklasuj\u0105c pozosta\u0142ych kandydat\u00f3w opozycji \u2013 m\u00f3wi\u0142 dla \"SE\u201d politolog z UKSW dr Bartosz Rydli\u0144ski.\n\nReklama\n\nSzymon Ho\u0142ownia uzyska\u0142 16,41 proc. g\u0142os\u00f3w, daleko za nim znalaz\u0142 si\u0119 Krzysztof Bosak z wynikiem 5,71 proc. poparcia. Na pi\u0105tej pozycji uplasowa\u0142 si\u0119 W\u0142adys\u0142aw Kosiniak-Kamysz, na kt\u00f3rego odda\u0142o by 5,46 proc. respondent\u00f3w. Ostatni\u0105 pozycj\u0119 zaj\u0105\u0142 Robert Biedro\u0144 z 5,14 proc. poparcia.\n\n1,74 proc. badanych chcia\u0142oby odda\u0107 g\u0142os na innego kandydata.\n\nBadanie zrealizowane przez Instytut Bada\u0144 Pollster w dniach 26-27.05.2020 r. na pr\u00f3bie 1038 doros\u0142ych Polak\u00f3w.", "keywords": [], "meta_keywords": [""], "tags": [], "authors": ["Tw\u00f3j Bul", "G\u0142upi Lewak", "Polityczne Przedszkole", "Efekt Trzaskowskiego", "Mi\u0142an-Ek", "Ale Jaja", "Kpt. Arianator"], "publish_date": "Wed May 27 18:42:13 2020", "summary": "", "article_html": "", "meta_description": "Najnowszy sonda\u017c prezydencki \"Super Expressu\u201d zrealizowany przez Instytut Bada\u0144 Pollster pokazuje, \u017ce Andrzeja Dud\u0119 od Rafa\u0142a Trzaskowskiego, dzieli mniej ni\u017c 12 punkt\u00f3w procentowych.", "meta_lang": "pl", "meta_favicon": "https://ocdn.eu/workshopinforocdn/infor/favicon/favicon-16x16.png", "meta_data": {"description": "Najnowszy sonda\u017c prezydencki \"Super Expressu\u201d zrealizowany przez Instytut Bada\u0144 Pollster pokazuje, \u017ce Andrzeja Dud\u0119 od Rafa\u0142a Trzaskowskiego, dzieli mniej ni\u017c 12 punkt\u00f3w procentowych.", "DC.Identifier": "a1c46410-18a7-474b-bfdc-8520fe130ac6", "pkg-uuid": "a1c46410-18a7-474b-bfdc-8520fe130ac6", "serviceUuid": "86dd851f-edb7-4e66-8829-57dac10280ad", "google-site-verification": "ZmsV6xVX7nYCdwYBTVj_La87iodJtVx_MYdL8UvRjKE", "og": {"title": "Efekt Trzaskowskiego. Poparcie dla Dudy spada [SONDA\u017b PREZYDENCKI]", "description": "Najnowszy sonda\u017c prezydencki \"Super Expressu\u201d zrealizowany przez Instytut Bada\u0144 Pollster pokazuje, \u017ce Andrzeja Dud\u0119 od Rafa\u0142a Trzaskowskiego, dzieli mniej ni\u017c 12 punkt\u00f3w procentowych.", "image": {"identifier": "https://ocdn.eu/pulscms-transforms/1/yWmktkuTURBXy9hZjU0ZjQ1Mi1hNGRmLTRmNGItOWE1YS00ZGMyYmNjYWIyYjkuanBlZ5GTBc0EsM0CdA", "width": 1200, "height": 628, "type": "image/jpeg"}, "url": "https://wiadomosci.dziennik.pl/polityka/artykuly/7720238,efekt-trzaskowski-poparcie-duda-sondaz-wybory-prezydenckie-pis-po-ko-holownia.html?utm_source=feedburner&utm_medium=feed&utm_campaign=Feed%3A+Dziennik-PL+%28RSS+-+Dziennik%29", "type": "article", "locale": "pl_PL"}, "article": {"published_time": "2020-05-27 18:42:13+0200"}, "twitter": {"card": "summary_large_image", "description": "Najnowszy sonda\u017c prezydencki \"Super Expressu\u201d zrealizowany przez Instytut Bada\u0144 Pollster pokazuje, \u017ce Andrzeja Dud\u0119 od Rafa\u0142a Trzaskowskiego, dzieli mniej ni\u017c 12 punkt\u00f3w procentowych.", "title": "Efekt Trzaskowskiego. Poparcie dla Dudy spada [SONDA\u017b PREZYDENCKI]", "image": "https://ocdn.eu/pulscms-transforms/1/yWmktkuTURBXy9hZjU0ZjQ1Mi1hNGRmLTRmNGItOWE1YS00ZGMyYmNjYWIyYjkuanBlZ5GTBc0EsM0CdA"}, "robots": "index, follow", "apple-mobile-web-app-capable": "yes", "mobile-web-app-capable": "yes", "theme-color": "#ffffff", "msapplication-TileColor": "#FFFFFF", "msapplication-TileImage": "https://ocdn.eu/workshopinforocdn/infor/favicon/favicon-144.png", "msapplication-config": "https://ocdn.eu/workshopinforocdn/infor/favicon/browserconfig.xml", "viewport": "width=device-width, initial-scale=1, maximum-scale=1, user-scalable=no"}, "canonical_link": "https://wiadomosci.dziennik.pl/polityka/artykuly/7720238,efekt-trzaskowski-poparcie-duda-sondaz-wybory-prezydenckie-pis-po-ko-holownia.html"}