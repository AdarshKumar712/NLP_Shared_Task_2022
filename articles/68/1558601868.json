{"source_url": "https://www.sabah.com.tr", "url": "https://www.sabah.com.tr/spor/futbol/2020/03/25/galatasaray-baskani-mustafa-cengizden-fatih-terim-aciklamasi", "title": "Galatasaray Ba\u015fkan\u0131 Mustafa Cengiz'den Fatih Terim a\u00e7\u0131klamas\u0131!", "top_image": "https://iasbh.tmgrup.com.tr/c19bf9/960/505/0/0/1138/600?u=https://isbh.tmgrup.com.tr/sbh/2020/03/25/galatasaray-baskani-mustafa-cengizden-fatih-terim-aciklamasi-1585143519712.jpg", "meta_img": "https://iasbh.tmgrup.com.tr/c19bf9/960/505/0/0/1138/600?u=https://isbh.tmgrup.com.tr/sbh/2020/03/25/galatasaray-baskani-mustafa-cengizden-fatih-terim-aciklamasi-1585143519712.jpg", "images": ["https://isbh.tmgrup.com.tr/sbh/site/v3/i/sabah-logo-spor-110x48.png?v2", "https://iasbh.tmgrup.com.tr/c19bf9/960/505/0/0/1138/600?u=https://isbh.tmgrup.com.tr/sbh/2020/03/25/galatasaray-baskani-mustafa-cengizden-fatih-terim-aciklamasi-1585143519712.jpg", "https://www.facebook.com/tr?id=2230124817313601&ev=PageView&noscript=1", "https://isbh.tmgrup.com.tr/sbh/site/v3/i/ztk-2.png", "https://d5nxst8fruw4z.cloudfront.net/atrk.gif?account=brl/k1aoqAD25T", "https://i.tmgrup.com.tr/i/i.gif", "https://isbh.tmgrup.com.tr/sbh/site/v3/i/logo-sabah-60x24.png", "https://isbh.tmgrup.com.tr/sbh/site/v3/i/ztk-1.png", "https://iasbh.tmgrup.com.tr/ea3844/752/395/31/0/629/314?u=https://isbh.tmgrup.com.tr/sbh/2020/03/25/galatasaray-baskani-mustafa-cengizden-fatih-terim-aciklamasi-1585143308305.jpg"], "movies": [], "text": "Son dakika corona vir\u00fcs\u00fc haberleri! Galatasaray Ba\u015fkan\u0131 Mustafa Cengiz g\u00fcndeme dair sorular\u0131 GS TV'de cevapl\u0131yor. \u0130\u015fte Cengiz'in a\u00e7\u0131klamalar\u0131nda sat\u0131r ba\u015flar\u0131...\n\n\"T\u00fcrkiye Futbol Federasyonu s\u00fcreci sa\u011fl\u0131kl\u0131 olarak y\u00fcr\u00fctememi\u015ftir\"\n\n\"Hocam\u0131z\u0131n sa\u011fl\u0131\u011f\u0131 \u00e7ok iyi, ma\u015fallah yerinde. Kar\u015f\u0131l\u0131kl\u0131 espriler yapt\u0131k, sa\u011fl\u0131\u011f\u0131 yerinde. Sevenleri sevinsin, rakipleri biraz daha \u00e7al\u0131\u015fs\u0131n.\"\n\n\"Bende belirtilerin hi\u00e7biri yok. Testlerin sonu\u00e7lar\u0131n\u0131 bekliyoruz, velev ki korona geldi... Bizim doktorlardan ald\u0131\u011f\u0131m\u0131z bilgi, kitlenin %80'inin bu vir\u00fcse yakalanaca\u011f\u0131n\u0131 s\u00f6yl\u00fcyor. Kalan %20 i\u00e7in devlet bir ulusal sava\u015f i\u00e7inde.\"\n\nEMRE BEL\u00d6ZO\u011eLU'DAN FAT\u0130H TER\u0130M YORUMU!\n\n\"BU SALGINDAN KA\u00c7I\u015e YOK\"\n\n\"\u0130lgili bakanl\u0131klar\u0131n dediklerine uymam\u0131z gerekiyor. B\u00fct\u00fcn departmanlar\u0131m\u0131z\u0131 evden \u00e7al\u0131\u015fmaya sevk ettik. Bu bir pandemi. Bu salg\u0131ndan ka\u00e7\u0131\u015f g\u00f6r\u00fcnm\u00fcyor, \u00f6nemli olan v\u00fccut direncini en \u00fcstte tutarak, y\u00f6nergelere titizlikle uyarak bu salg\u0131n\u0131 atlatmak.\"\n\n\"Biz uyar\u0131lar\u0131m\u0131z\u0131 yapt\u0131k ama maalesef alg\u0131 pe\u015finden ko\u015fanlar, biz ma\u00e7lar\u0131n seyircili oynanmas\u0131n\u0131 istemi\u015fiz gibi ters alg\u0131 yap\u0131yorlar. Kronolojik s\u0131raya uymuyorlar. Devletimiz ne derse odur.\"\n\n\"12 Mart'ta, devletimiz ma\u00e7lar\u0131n seyircili oynanaca\u011f\u0131n\u0131 iddia etti. \u0130lk koronavir\u00fcs vakas\u0131n\u0131n ard\u0131ndan b\u00fct\u00fcn insanlar marketleri bo\u015faltt\u0131lar. Devletimiz, bu pani\u011fi \u00f6nlemek i\u00e7in ara\u015ft\u0131rmalar\u0131 yapt\u0131, ma\u00e7\u0131n seyircili oynanaca\u011f\u0131n\u0131 ilan etti.\"\n\nFAT\u0130H TER\u0130M'\u0130N SON DURUMUNU KIZI A\u00c7IKLADI!\n\n\"PAN\u0130K YAPMAYA GEREK YOK\"\n\n\"Bizim de o g\u00fcn bir sponsorluk anla\u015fmam\u0131z vard\u0131. Devletimiz seyircili oynatacak, ancak seyircili oynatabiliriz, panik yapmaya gerek yok, panik yaratanlara dikkat edin dedim.\"\n\n\"Spor bug\u00fcn var, yar\u0131n yok. \u0130nsan hayat\u0131ndan daha de\u011ferli hi\u00e7bir \u015fey yok. En de\u011ferli olan insanlar\u0131n varl\u0131\u011f\u0131. Bu t\u00fcm insanlar ad\u0131na pandemi. Tabii biz \u00f6nce kendi insanlar\u0131m\u0131z\u0131 d\u00fc\u015f\u00fcn\u00fcyoruz. Ak\u015fam, devletimiz bir karar ald\u0131.\"\n\n\"Ak\u015fam 19.00'da seyircisiz dendi, dediklerimizin miad\u0131 doldu. O ak\u015fam, hemen devletimizle ileti\u015fime ge\u00e7tik. Ama biz, \u00f6neri olarak en az 1500 insan var akredite olan. Bizler, Be\u015fikta\u015f y\u00f6neticileri de oradayd\u0131. Herkes risk alt\u0131ndayd\u0131.\"\n\nGALATASARAYLI TARAFTARLARDAN FAT\u0130H TER\u0130M'E DUYGULANDIRAN MESAJ!\n\n\"B\u0130ZDEN BA\u015eKA KONU\u015eAN OLMADI\"\n\n\"Bunu seyircili ya da seyircisiz oynatmak yerine erteleme isteme sebebimiz nedir. Bizim kalan 8 ma\u00e7\u0131m\u0131z\u0131n 5'i deplasman. Biz bunu istemedik, seyircisiz oynamak zaten bizim i\u00e7in avantaj. Sporcular \u00e7ok huzursuzdu, Fatih hoca tek tek ikna etti. Ma\u00e7 oynand\u0131.\"\n\n\"Biz bir avantaj elde edelim demedik. Erteleyelim dedik. Maalesef, TFF m\u00fcthi\u015f bir inatla, sanki ligin illa da oynanmas\u0131n\u0131 istediler. Futbolcular sahaya \u00e7\u0131kmay\u0131 istemiyorlar. Bizden ba\u015fka da bunu konu\u015fan olmad\u0131, bir tek Bursaspor basketbol tak\u0131m\u0131 bildiri yay\u0131nlad\u0131.\"\n\n\"Nihat beyi arad\u0131m, ma\u00e7lar\u0131n ertelenmesinde hay\u0131r var dedim. 8 ma\u00e7\u0131, haftada 2 ma\u00e7 oynayarak 1 ayda tamamlar\u0131z. Devletimiz bize ne zaman yol verirse, 1 ayda bitiririz. 1. Lig'de 6 ma\u00e7 kald\u0131, bu daha k\u0131sa s\u00fcrede biter. Bu bir sa\u011fl\u0131k sorunu, bu nedenle erteleme istedik.\"\n\nFAT\u0130H TER\u0130M'DEN HAYAT KURTARAN HAMLE! CORONA V\u0130R\u00dcS\u00dc...\n\n\"TFF'DEN UMUDU KEST\u0130K\"\n\n\"Stad\u0131 dezenvekte ettik, gelin dedi\u011fimizde devletimiz seyircili oynanma karar\u0131 alm\u0131\u015ft\u0131. Olay bu. TFF, bu s\u00fcreci sa\u011fl\u0131kl\u0131 olarak y\u00f6netemedi. Nihat bey bana hay\u0131r, Kul\u00fcpler Birli\u011fi \u0131slak imzal\u0131 ka\u011f\u0131t getirmezse m\u00fcdahil olmam dedi.\"\n\n\n\n\"Say\u0131n Sepil'i arad\u0131m, bunu l\u00fctfen yapal\u0131m dedi. Sepil, d\u00f6rt kul\u00fcb\u00fcn bunu imzalamad\u0131\u011f\u0131n\u0131 s\u00f6yledi. Kim imzal\u0131yorsa imzalas\u0131n, onu verelim dedim. O da \u00f6yle kald\u0131.\"\n\n\"TFF'den umudu kestik, elimizden geleni yapt\u0131k devletimiz \u00f6zelinde. Bu refleks i\u00e7in te\u015fekk\u00fcr ediyorum devletimize. Benim test neticem hen\u00fcz gelmedi. Kimsenin burnunun kanamas\u0131n\u0131 istemem. Bana hi\u00e7bir camiayla ilgili, kimse bir \u015fey s\u00f6yletemez. Hepsi bizim yak\u0131n\u0131m\u0131z.\"\n\n\n\n\"Sanki bu vir\u00fcs Wuhan'da de\u011fil de Galatasaray'da yarat\u0131ld\u0131, oradan T\u00fcrkiye'ye yay\u0131ld\u0131. Yapmay\u0131n be g\u00fczel karde\u015fim ya. Sen e\u015finle koronavir\u00fcsten yat\u0131p, evlad\u0131n\u0131n da orada yatt\u0131\u011f\u0131n\u0131 hayal edebilir misin?\"\n\nGALATASARAY'DAN DEV TRANSFER HAREKATI! TAM 10 \u0130S\u0130M", "keywords": [], "meta_keywords": [""], "tags": ["Mustafa Cengiz", "Galatasaray"], "authors": [], "publish_date": "Wed Mar 25 00:00:00 2020", "summary": "", "article_html": "", "meta_description": "", "meta_lang": "tr", "meta_favicon": "https://isbh.tmgrup.com.tr/sbh/site/v3/i/apple-touch-icon.png", "meta_data": {"viewport": "width=device-width, initial-scale=1", "copyright": "Copyright \u00a9 2003-2020, TURKUVAZ HABERLE\u015eME VE YAYINCILIK A.\u015e", "tagCategory": "Futbol", "fb": {"app_id": 789602864423016, "pages": "114291218610934,127186677347072,789692601086430,844339542262894,258650277494174,209480082851172,149445305115395"}, "Description": "Son dakika corona vir\u00fcs\u00fc haberleri! \u00c7in'de ortaya \u00e7\u0131k\u0131p t\u00fcm d\u00fcnyaya h\u0131zla yay\u0131lan corona vir\u00fcs salg\u0131n\u0131, \u00fclkemizi de etkilemi\u015f ve S\u00fcper Lig tatil edilmi\u015fti. Liglerin tatil edilmesinin ard\u0131ndan Galatasaray 2. Ba\u015fkan\u0131 Abdurrahil Albayrak ve Galatasaray Teknik Direkt\u00f6r\u00fc Fatih Terim'in corona vir\u00fcs\u00fc...", "twitter": {"card": "summary_large_image", "site": "@Sabah", "image": "https://iasbh.tmgrup.com.tr/c19bf9/960/505/0/0/1138/600?u=https://isbh.tmgrup.com.tr/sbh/2020/03/25/galatasaray-baskani-mustafa-cengizden-fatih-terim-aciklamasi-1585143519712.jpg", "description": "Haberin devam\u0131...", "title": "Galatasaray Ba\u015fkan\u0131 Mustafa Cengiz'den Fatih Terim a\u00e7\u0131klamas\u0131!", "url": "https://www.sabah.com.tr/spor/futbol/2020/03/25/galatasaray-baskani-mustafa-cengizden-fatih-terim-aciklamasi"}, "og": {"title": "Galatasaray Ba\u015fkan\u0131 Mustafa Cengiz'den Fatih Terim a\u00e7\u0131klamas\u0131!", "type": "article", "site_name": "Sabah", "description": "Son dakika corona vir\u00fcs\u00fc haberleri! \u00c7in'de ortaya \u00e7\u0131k\u0131p t\u00fcm d\u00fcnyaya h\u0131zla yay\u0131lan corona vir\u00fcs salg\u0131n\u0131, \u00fclkemizi de etkilemi\u015f ve S\u00fcper Lig tatil edilmi\u015fti. Liglerin tatil edilmesinin ard\u0131ndan Galatasaray 2. Ba\u015fkan\u0131 Abdurrahil Albayrak ve Galatasaray Teknik Direkt\u00f6r\u00fc Fatih Terim'in corona vir\u00fcs\u00fc...", "image": {"identifier": "https://iasbh.tmgrup.com.tr/c19bf9/960/505/0/0/1138/600?u=https://isbh.tmgrup.com.tr/sbh/2020/03/25/galatasaray-baskani-mustafa-cengizden-fatih-terim-aciklamasi-1585143519712.jpg", "secure_url": "https://iasbh.tmgrup.com.tr/c19bf9/960/505/0/0/1138/600?u=https://isbh.tmgrup.com.tr/sbh/2020/03/25/galatasaray-baskani-mustafa-cengizden-fatih-terim-aciklamasi-1585143519712.jpg", "width": 960, "height": 505}, "url": "https://www.sabah.com.tr/spor/futbol/2020/03/25/galatasaray-baskani-mustafa-cengizden-fatih-terim-aciklamasi"}, "tagContentType": "haber"}, "canonical_link": "https://www.sabah.com.tr/spor/futbol/2020/03/25/galatasaray-baskani-mustafa-cengizden-fatih-terim-aciklamasi"}