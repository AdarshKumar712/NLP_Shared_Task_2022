{"source_url": "https://www.haberler.com", "url": "https://www.haberler.com/kirikkale-de-koronaviruse-karsi-dezenfeksiyon-13029987-haberi/", "title": "K\u0131r\u0131kkale'de koronavir\u00fcse kar\u015f\u0131 dezenfeksiyon devam ediyor", "top_image": "https://foto.haberler.com/haber/2020/03/19/kirikkale-de-koronaviruse-karsi-dezenfeksiyon-13029987_o.jpg", "meta_img": "https://foto.haberler.com/haber/2020/03/19/kirikkale-de-koronaviruse-karsi-dezenfeksiyon-13029987_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://foto.haberler.com/haber/2020/03/19/kirikkale-de-koronaviruse-karsi-dezenfeksiyon-13029987_o.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "K\u0131r\u0131kkale'de koronavir\u00fcse kar\u015f\u0131 dezenfeksiyon devam ediyor K\u0131r\u0131kkale Belediyesince yeni tip koronavir\u00fcse (Kovid-19) kar\u015f\u0131 12 Mart'tan bu yana 73 okul ve yurt, 63 cami ve Kur'an kursu, 256 toplu ta\u015f\u0131ma arac\u0131, 274 servis ve 125 taksi ile \u00e7ocuk parklar\u0131, kamuya a\u00e7\u0131k alanlar ve pazar yerlerinde dezenfeksiyon yap\u0131ld\u0131.\n\nK\u0131r\u0131kkale Belediyesince yeni tip koronavir\u00fcse (Kovid-19) kar\u015f\u0131 12 Mart'tan bu yana 73 okul ve yurt, 63 cami ve Kur'an kursu, 256 toplu ta\u015f\u0131ma arac\u0131, 274 servis ve 125 taksi ile \u00e7ocuk parklar\u0131, kamuya a\u00e7\u0131k alanlar ve pazar yerlerinde dezenfeksiyon yap\u0131ld\u0131.\n\nBelediyeden yap\u0131lan a\u00e7\u0131klamaya g\u00f6re, d\u00fczenli aral\u0131klarla uygulanan dezenfeksiyon, koronavir\u00fcs salg\u0131n\u0131 nedeniyle s\u0131kla\u015ft\u0131r\u0131ld\u0131 ve 3 aya yay\u0131lan \u00e7al\u0131\u015fmalar bir haftada ger\u00e7ekle\u015ftirildi.\n\nHava s\u0131cakl\u0131\u011f\u0131n\u0131n s\u0131f\u0131r\u0131n alt\u0131na d\u00fc\u015fmesi nedeniyle gece cadde ve sokak y\u0131kamalar\u0131na ara veren belediye, g\u00fcnd\u00fcz saatlerinde ise i\u015flek caddelerde y\u0131kama yoluyla dezenfeksiyon yap\u0131yor.\n\nZab\u0131ta ekipleri de umuma a\u00e7\u0131k istirahat ve e\u011flence yerlerinin kapat\u0131lmas\u0131 y\u00f6n\u00fcndeki genelge kapsam\u0131nda 145 i\u015f yeri sahibine tebligatta bulundu. Pazar yerlerindeki denetimleri de s\u0131kla\u015ft\u0131ran ekipler, esnaf\u0131 hijyen kurallar\u0131na uymalar\u0131 konusunda uyar\u0131yor.\n\nBelediye Ba\u015fkan Yard\u0131mc\u0131s\u0131 Mutlu Erol Bak\u0131r, t\u00fcm genelge ve talimatlara uyduklar\u0131n\u0131 belirterek, \"Vatanda\u015flar\u0131m\u0131zdan ki\u015fisel temizli\u011fe azami dikkat etmesini, temas\u0131n yo\u011fun oldu\u011fu kalabal\u0131k ve kapal\u0131 mekanlardan uzak durmas\u0131n\u0131 istiyoruz. Belediyemiz hijyen ve dezenfeksiyon \u00e7al\u0131\u015fmalar\u0131n\u0131 s\u0131kla\u015ft\u0131rarak s\u00fcrd\u00fcr\u00fcyor ve \u00fczerimize d\u00fc\u015feni yap\u0131yoruz. Vatanda\u015flar\u0131m\u0131zdan da tedbirlere uyulmas\u0131n\u0131 \u00f6zellikle istiyoruz. Birlikte bu sorunun \u00fcstesinden gelece\u011fiz.\" ifadelerini kulland\u0131.\n\nKaynak: AA", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "K\u0131r\u0131kkale Belediyesince yeni tip koronavir\u00fcse (Kovid-19) kar\u015f\u0131 12 Mart'tan bu yana 73 okul ve yurt, 63 cami ve Kur'an kursu, 256 toplu ta\u015f\u0131ma arac\u0131, 274 servis ve 125 taksi ile \u00e7ocuk parklar\u0131, kamuya a\u00e7\u0131k alanlar ve pazar yerlerinde dezenfeksiyon yap\u0131ld\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "K\u0131r\u0131kkale Belediyesince yeni tip koronavir\u00fcse (Kovid-19) kar\u015f\u0131 12 Mart'tan bu yana 73 okul ve yurt, 63 cami ve Kur'an kursu, 256 toplu ta\u015f\u0131ma arac\u0131, 274 servis ve 125 taksi ile \u00e7ocuk parklar\u0131, kamuya a\u00e7\u0131k alanlar ve pazar yerlerinde dezenfeksiyon yap\u0131ld\u0131.", "keywords": "K\u0131r\u0131kkale, G\u00fcncel", "image": "https://foto.haberler.com/haber/2020/03/19/kirikkale-de-koronaviruse-karsi-dezenfeksiyon-13029987_o.jpg", "medium": "news", "dateCreated": "2020-03-19T12:28:12+03:00", "dateUpdated": "2020-03-19T12:45:20+03:00", "msapplication-starturl": "https://www.haberler.com", "article": {"id": 13029987, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "K\u0131r\u0131kkale, G\u00fcncel"}, "og": {"url": "https://www.haberler.com/kirikkale-de-koronaviruse-karsi-dezenfeksiyon-13029987-haberi/", "site_name": "Haberler.com", "locale": "tr_TR", "type": "article", "title": "K\u0131r\u0131kkale'de koronavir\u00fcse kar\u015f\u0131 dezenfeksiyon devam ediyor", "description": "K\u0131r\u0131kkale Belediyesince yeni tip koronavir\u00fcse (Kovid-19) kar\u015f\u0131 12 Mart'tan bu yana 73 okul ve yurt, 63 cami ve Kur'an kursu, 256 toplu ta\u015f\u0131ma arac\u0131, 274 servis ve 125 taksi ile \u00e7ocuk parklar\u0131, kamuya a\u00e7\u0131k alanlar ve pazar yerlerinde dezenfeksiyon yap\u0131ld\u0131.", "image": {"identifier": "https://foto.haberler.com/haber/2020/03/19/kirikkale-de-koronaviruse-karsi-dezenfeksiyon-13029987_o.jpg", "secure_url": "https://foto.haberler.com/haber/2020/03/19/kirikkale-de-koronaviruse-karsi-dezenfeksiyon-13029987_o.jpg", "width": 640, "height": 851}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/kirikkale-de-koronaviruse-karsi-dezenfeksiyon-13029987-haberi/", "card": "summary_large_image", "site": "Haberler", "title": "K\u0131r\u0131kkale'de koronavir\u00fcse kar\u015f\u0131 dezenfeksiyon devam ediyor", "description": "K\u0131r\u0131kkale Belediyesince yeni tip koronavir\u00fcse (Kovid-19) kar\u015f\u0131 12 Mart'tan bu yana 73 okul ve yurt, 63 cami ve Kur'an kursu, 256 toplu ta\u015f\u0131ma arac\u0131, 274 servis ve 125 taksi ile \u00e7ocuk parklar\u0131, kamuya a\u00e7\u0131k alanlar ve pazar yerlerinde dezenfeksiyon yap\u0131ld\u0131.", "image": "https://foto.haberler.com/haber/2020/03/19/kirikkale-de-koronaviruse-karsi-dezenfeksiyon-13029987_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/kirikkale-de-koronaviruse-karsi-dezenfeksiyon-13029987-haberi/"}