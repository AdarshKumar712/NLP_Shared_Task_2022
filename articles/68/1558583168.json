{"source_url": "https://www.haberler.com", "url": "https://www.haberler.com/urettigi-maskeleri-ucretsiz-dagitiyor-13052642-haberi/", "title": "\u00dcretti\u011fi maskeleri \u00fccretsiz da\u011f\u0131t\u0131yor", "top_image": "https://foto.haberler.com/haber/2020/03/25/urettigi-maskeleri-ucretsiz-dagitiyor-13052642_o.jpg", "meta_img": "https://foto.haberler.com/haber/2020/03/25/urettigi-maskeleri-ucretsiz-dagitiyor-13052642_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://foto.haberler.com/haber/2020/03/25/urettigi-maskeleri-ucretsiz-dagitiyor-13052642_o.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "\u00dcretti\u011fi maskeleri \u00fccretsiz da\u011f\u0131t\u0131yor Gaziantep, \u015eanl\u0131urfa, Ad\u0131yaman, Kilis, Malatya ve Kahramanmara\u015f'ta yeni tip koronavir\u00fcs (Kovid-19) salg\u0131n\u0131na kar\u015f\u0131 al\u0131nan tedbirler devam ediyor.\n\nGaziantep, \u015eanl\u0131urfa, Ad\u0131yaman, Kilis, Malatya ve Kahramanmara\u015f'ta yeni tip koronavir\u00fcs (Kovid-19) salg\u0131n\u0131na kar\u015f\u0131 al\u0131nan tedbirler devam ediyor.\n\nGaziantep'te, Vefa Sosyal Destek Grubu ekipleri, 65 ya\u015f \u00fcst\u00fc ve kronik rahats\u0131zl\u0131\u011f\u0131 bulunan vatanda\u015flar\u0131n \u00e7e\u015fitli ihtiya\u00e7lar\u0131n\u0131n kar\u015f\u0131lanmas\u0131 i\u00e7in \u00e7al\u0131\u015fmalar\u0131n\u0131 s\u00fcrd\u00fcr\u00fcyor.\n\nKentte, Toplum Destekli Polislik (TDP) \u015eube M\u00fcd\u00fcrl\u00fc\u011f\u00fc ekiplerinin de deste\u011fiyle ya\u015fl\u0131 vatanda\u015flar\u0131n maa\u015flar\u0131 \u00e7ekildi, g\u0131da ihtiya\u00e7lar\u0131 kar\u015f\u0131land\u0131 ve isteyenler hastaneye g\u00f6t\u00fcr\u00fcld\u00fc.\n\nTrafik Denetleme \u015eube M\u00fcd\u00fcrl\u00fc\u011f\u00fc ekipleri de toplu ta\u015f\u0131ma ara\u00e7lar\u0131nda y\u00fczde 50 oran\u0131nda fazla yolcu al\u0131nmamas\u0131 i\u00e7in denetim ve bilgilendirme ger\u00e7ekle\u015ftirdi.\n\nGaziantep B\u00fcy\u00fck\u015fehir Belediyesi ve \u0130l Emniyet M\u00fcd\u00fcrl\u00fc\u011f\u00fc de toplu ta\u015f\u0131ma ara\u00e7lar\u0131nda ayakta yolcu al\u0131m\u0131n\u0131 engelleme \u00e7al\u0131\u015fmalar\u0131 y\u00fcr\u00fct\u00fcyor.\n\nGaziantep B\u00fcy\u00fck\u015fehir Belediyesi Kad\u0131n, Aile, E\u011fitim ve Sosyal Hizmetler Daire Ba\u015fkanl\u0131\u011f\u0131na ba\u011fl\u0131 meslek edindirme kursunda ise maske \u00fcretimine ba\u015fland\u0131.\n\nGASMEK \u00dcnald\u0131 Kurs Merkezinde 21 usta \u00f6\u011fretici, 8 kursiyer g\u00fcnde yakla\u015f\u0131k 10 bin maske \u00fcretimi ger\u00e7ekle\u015ftiriyor.\n\nNurda\u011f\u0131 il\u00e7esinde 43 y\u0131ld\u0131r terzilik yapan 63 ya\u015f\u0131ndaki Ey\u00fcp G\u00f6kkaya da kendi imalat\u0131 olan pamuk kuma\u015ftan maskeleri isteyenlere \u00fccretsiz da\u011f\u0131t\u0131yor.\n\nKaynak: AA", "keywords": [], "meta_keywords": ["Kahramanmara\u015f", "Gaziantep", "\u015eanl\u0131urfa", "Ad\u0131yaman", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Gaziantep, \u015eanl\u0131urfa, Ad\u0131yaman, Kilis, Malatya ve Kahramanmara\u015f'ta yeni tip koronavir\u00fcs (Kovid-19) salg\u0131n\u0131na kar\u015f\u0131 al\u0131nan tedbirler devam ediyor.", "meta_lang": "tr", "meta_favicon": "/touch-icon-iphone.png", "meta_data": {"description": "Gaziantep, \u015eanl\u0131urfa, Ad\u0131yaman, Kilis, Malatya ve Kahramanmara\u015f'ta yeni tip koronavir\u00fcs (Kovid-19) salg\u0131n\u0131na kar\u015f\u0131 al\u0131nan tedbirler devam ediyor.", "keywords": "Kahramanmara\u015f, Gaziantep, \u015eanl\u0131urfa, Ad\u0131yaman, G\u00fcncel", "image": "https://foto.haberler.com/haber/2020/03/25/urettigi-maskeleri-ucretsiz-dagitiyor-13052642_o.jpg", "robots": "index, follow", "medium": "news", "dateCreated": "2020-03-25T15:52:43+03:00", "dateUpdated": "2020-03-25T15:56:22+03:00", "msapplication-starturl": "https://www.haberler.com", "article": {"id": 13052642, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Kahramanmara\u015f, Gaziantep, \u015eanl\u0131urfa, Ad\u0131yaman, G\u00fcncel"}, "og": {"url": "https://www.haberler.com/urettigi-maskeleri-ucretsiz-dagitiyor-13052642-haberi/", "site_name": "Haberler.com", "locale": "tr_TR", "type": "article", "title": "\u00dcretti\u011fi maskeleri \u00fccretsiz da\u011f\u0131t\u0131yor", "description": "Gaziantep, \u015eanl\u0131urfa, Ad\u0131yaman, Kilis, Malatya ve Kahramanmara\u015f'ta yeni tip koronavir\u00fcs (Kovid-19) salg\u0131n\u0131na kar\u015f\u0131 al\u0131nan tedbirler devam ediyor.", "image": {"identifier": "https://foto.haberler.com/haber/2020/03/25/urettigi-maskeleri-ucretsiz-dagitiyor-13052642_o.jpg", "secure_url": "https://foto.haberler.com/haber/2020/03/25/urettigi-maskeleri-ucretsiz-dagitiyor-13052642_o.jpg", "width": 640, "height": 360}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/urettigi-maskeleri-ucretsiz-dagitiyor-13052642-haberi/", "card": "summary_large_image", "site": "Haberler", "title": "\u00dcretti\u011fi maskeleri \u00fccretsiz da\u011f\u0131t\u0131yor", "description": "Gaziantep, \u015eanl\u0131urfa, Ad\u0131yaman, Kilis, Malatya ve Kahramanmara\u015f'ta yeni tip koronavir\u00fcs (Kovid-19) salg\u0131n\u0131na kar\u015f\u0131 al\u0131nan tedbirler devam ediyor.", "image": "https://foto.haberler.com/haber/2020/03/25/urettigi-maskeleri-ucretsiz-dagitiyor-13052642_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/urettigi-maskeleri-ucretsiz-dagitiyor-13052642-haberi/"}