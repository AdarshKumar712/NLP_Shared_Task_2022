{"source_url": "https://web.archive.org", "url": "https://web.archive.org/web/20200102170333id_/https://www.wnp.pl/finanse/badania-srodowiskowe-tras-kolejowych-cpk-rusza-w-pierwszej-polowie-2020-r,364116.html", "title": "Badania \u015brodowiskowe tras kolejowych CPK rusz\u0105 w pierwszej po\u0142owie 2020", "top_image": "https://i.wnp.pl/d/36/49/05/364905_r0_940.jpg", "meta_img": "https://i.wnp.pl/d/36/49/05/364905_r0_940.jpg", "images": ["https://www.wnp.pl/images/2019/www/wnp-logo.png", "https://www.wnp.pl/images/2019/icons/fb-red.png", "https://i.wnp.pl/d/37/28/79/372879_r0_300.jpg", "https://i.wnp.pl/d/34/61/46/346146_r2_300.jpg", "https://www.wnp.pl/images/2019/icons/tw-red.png", "https://www.wnp.pl/images/2019/icons/menu/fb.png", "https://pliki.ptwp.pl/pliki/00/02/15/000215.gif", "https://i.wnp.pl/d/36/49/05/364905_r2_940.jpg", "https://www.wnp.pl/images/icons/comments/close.png", "https://www.wnp.pl/images/2019/icons/article/comm-red.png", "https://www.wnp.pl/images/2019/icons/fb2.png", "https://pliki.4designdays.eu/i/00/11/15/001115.png", "https://i.wnp.pl/d/37/28/07/372807_r0_300.jpg", "https://www.wnp.pl/images/logotypes/partners/kghm_polskamiedz.jpg", "https://i.wnp.pl/d/37/28/93/372893_r2_300.jpg", "https://i.wnp.pl/d/31/56/43/315643_r0_300.jpg", "https://i.wnp.pl/d/34/70/08/347008_r0_300.jpg", "https://i.wnp.pl/d/36/49/05/364905_r0_940.jpg", "https://www.wnp.pl/images/2019/icons/all-comments.png", "https://www.wnp.pl/images/2019/icons/article/fb.png", "https://www.wnp.pl/images/2019/icons/article/tw.png", "https://www.wnp.pl/images/2019/icons/li-red.png", "https://www.wnp.pl/images/2019/icons/menu/close.png", "https://www.wnp.pl/images/rodo/wnp.jpg", "https://www.wnp.pl/images/2019/icons/article/mail.png", "https://www.wnp.pl/images/2019/icons/close2.png", "https://www.wnp.pl/images/2019/icons/search.png", "https://www.wnp.pl/images/2019/icons/add-comment.png", "https://www.wnp.pl/images/2019/icons/menu/tw.png", "https://www.wnp.pl/images/2019/icons/menu/li.png", "https://www.wnp.pl/images/2019/icons/menu/yt.png", "https://www.wnp.pl/images/2019/www/wnp-premium.png?v=2", "https://www.wnp.pl/images/2019/icons/menu/in.png", "https://www.wnp.pl/images/logotypes/partners/lukasiewicz1.png", "https://www.wnp.pl/images/2019/www/wnp-logo-footer.png", "https://www.wnp.pl/images/2019/icons/in-red.png", "https://www.wnp.pl/images/2019/icons/menu.png", "https://www.wnp.pl/images/2019/icons/article/li.png", "https://www.wnp.pl/images/icons/comments/user.png", "https://i.wnp.pl/d/37/28/05/372805_r0_300.jpg", "https://www.wnp.pl/images/2019/icons/article/print.png", "https://www.wnp.pl/images/icons/rodo-close.png", "https://i.wnp.pl/d/36/84/62/368462_r2_300.jpg", "https://i.wnp.pl/d/31/72/28/317228_r0_300.jpg"], "movies": [], "text": "W pierwszej po\u0142owie 2020 r. maj\u0105 ruszy\u0107 badania \u015brodowiskowe tras kolejowych Centralnego Portu Komunikacyjnego - poinformowa\u0142 dyrektor komunikacji CPK Konrad Majszyk. Badania zrobi sze\u015bciu wykonawc\u00f3w wybranych w przetargu.\n\nCentralny Port Komunikacyjny to planowany w\u0119ze\u0142 przesiadkowy mi\u0119dzy Warszaw\u0105 i \u0141odzi\u0105, kt\u00f3ry zintegruje transport lotniczy, kolejowy i drogowy. Sp\u00f3\u0142ka CPK planuje lotnisko na terenie gmin Baran\u00f3w, Teresin i Wiskitki\n\nW sk\u0142ad CPK wejd\u0105 te\u017c inwestycje kolejowe: w\u0119ze\u0142 w bezpo\u015bredniej blisko\u015bci portu lotniczego i po\u0142\u0105czenia na terenie kraju, kt\u00f3re umo\u017cliwi\u0105 przejazd mi\u0119dzy Warszaw\u0105 a najwi\u0119kszymi polskimi miastami w nie d\u0142u\u017cej ni\u017c 2,5 godz.\n\nW ramach Programu kolejowego CPK ma powsta\u0107 ponad 1,6 tys. km linii - w pierwszej kolejno\u015bci 140 km linii du\u017cych pr\u0119dko\u015bci, linia \"igrek\", czyli Warszawa-CPK-\u0141\u00f3d\u017a oraz pierwszy fragment Centralnej Magistrali Kolejowej P\u00f3\u0142noc z Korytowa (w rejonie \u017byrardowa) do CPK.\n\nCentralny Port Komunikacyjny to planowany w\u0119ze\u0142 przesiadkowy mi\u0119dzy Warszaw\u0105 i \u0141odzi\u0105, kt\u00f3ry zintegruje transport lotniczy, kolejowy i drogowy. Sp\u00f3\u0142ka CPK planuje lotnisko na terenie gmin Baran\u00f3w, Teresin i Wiskitki - mi\u0119dzy Warszaw\u0105 i \u0141odzi\u0105. To obszar w wi\u0119kszo\u015bci rolniczy, w du\u017cym stopniu niezabudowany.\n\n\n\nZobacz r\u00f3wnie\u017c: CPK rozstrzygn\u0119\u0142o pierwszy przetarg ws. nowych linii kolejowych\n\n\n\nZgodnie z za\u0142o\u017ceniami 37 km na zach\u00f3d od Warszawy, na obszarze ok. 3 tys. ha, zostanie wybudowany Port Lotniczy Solidarno\u015b\u0107, kt\u00f3ry docelowo b\u0119dzie obs\u0142ugiwa\u0107 ok. 100 mln pasa\u017cer\u00f3w. W sk\u0142ad CPK wejd\u0105 te\u017c inwestycje kolejowe: w\u0119ze\u0142 w bezpo\u015bredniej blisko\u015bci portu lotniczego i po\u0142\u0105czenia na terenie kraju, kt\u00f3re umo\u017cliwi\u0105 przejazd mi\u0119dzy Warszaw\u0105 a najwi\u0119kszymi polskimi miastami w nie d\u0142u\u017cej ni\u017c 2,5 godz.\n\n\n\nCzytaj tak\u017ce: Miko\u0142aj Wild zosta\u0142 prezesem sp\u00f3\u0142ki Centralny Port Komunikacyjny\n\n\n\n- Program Kolejowy CPK to pierwszy od bardzo wielu lat sp\u00f3jny system kolejowy, obejmuj\u0105cy swoim zasi\u0119giem ca\u0142y kraj, i likwiduj\u0105cy infrastrukturalne pozosta\u0142o\u015bci zabor\u00f3w, kt\u00f3re niestety wci\u0105\u017c wida\u0107 jeszcze w uk\u0142adzie i przebiegu wielu istniej\u0105cych linii - m\u00f3wi PAP Majszyk.\n\nW ramach programu ma powsta\u0107 ponad 1,6 tys. km linii - w pierwszej kolejno\u015bci 140 km linii du\u017cych pr\u0119dko\u015bci, linia \"igrek\", czyli Warszawa-CPK-\u0141\u00f3d\u017a oraz pierwszy fragment Centralnej Magistrali Kolejowej P\u00f3\u0142noc z Korytowa (w rejonie \u017byrardowa) do CPK. Ten etap powinien by\u0107 gotowy przed uzyskaniem przez Port Lotniczy Solidarno\u015b\u0107 zdolno\u015bci operacyjnej. Potem obie linie b\u0119d\u0105 wyd\u0142u\u017cane - \"igrek\" do Wroc\u0142awia i Poznania, a CMK P\u00f3\u0142noc przez P\u0142ock i Grudzi\u0105dz do Tr\u00f3jmiasta.\n\nMajszyk powiedzia\u0142, \u017ce w pierwszej po\u0142owie 2020 r. ruszaj\u0105 badania \u015brodowiskowe na poszczeg\u00f3lnych trasach kolejowych.\n\n\n\n- Sze\u015bciu wykonawc\u00f3w tzw. inwentaryzacji przyrodniczych wybrali\u015bmy w najwi\u0119kszym dotychczas przetargu kolejowym CPK, kt\u00f3rego \u0142\u0105czna warto\u015b\u0107 w ci\u0105gu pi\u0119ciu lat mo\u017ce wynie\u015b\u0107 do 26 mln z\u0142 - wskaza\u0142.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "W pierwszej po\u0142owie 2020 r. maj\u0105 ruszy\u0107 badania \u015brodowiskowe tras kolejowych Centralnego Portu Komunikacyjnego - poinformowa\u0142 dyrektor komunikacji CPK Konrad Majszyk. Badania zrobi sze\u015bciu wykonawc\u00f3w wybranych w przetargu.", "meta_lang": "pl", "meta_favicon": "https://www.wnp.pl/images/favicon2.ico", "meta_data": {"description": "W pierwszej po\u0142owie 2020 r. maj\u0105 ruszy\u0107 badania \u015brodowiskowe tras kolejowych Centralnego Portu Komunikacyjnego - poinformowa\u0142 dyrektor komunikacji CPK Konrad Majszyk. Badania zrobi sze\u015bciu wykonawc\u00f3w wybranych w przetargu.", "og": {"type": "website", "site_name": "wnp.pl", "title": "Badania \u015brodowiskowe tras kolejowych CPK rusz\u0105 w pierwszej po\u0142owie 2020 - logistyka", "description": "W pierwszej po\u0142owie 2020 r. maj\u0105 ruszy\u0107 badania \u015brodowiskowe tras kolejowych Centralnego Portu Komunikacyjnego - poinformowa\u0142 dyrektor komunikacji CPK Konrad Majszyk. Badania zrobi sze\u015bciu wykonawc\u00f3w wybranych w przetargu.", "url": "https://www.wnp.pl/logistyka/badania-srodowiskowe-tras-kolejowych-cpk-rusza-w-pierwszej-polowie-2020,364116.html", "image": "https://i.wnp.pl/d/36/49/05/364905_r0_940.jpg"}, "fb": {"admins": 100002431297570}, "google-site-verification": "FjaEy4X-U4VgfrEVaM242eWYMRmP8Ez3GWTGAXp9y5I", "msvalidate.01": "FA31F52984A0E19EEA3D09C8CD3E47E7", "viewport": "width=device-width, initial-scale=1.0"}, "canonical_link": "https://www.wnp.pl/logistyka/badania-srodowiskowe-tras-kolejowych-cpk-rusza-w-pierwszej-polowie-2020,364116.html"}