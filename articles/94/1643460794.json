{"source_url": "https://web.archive.org", "url": "https://web.archive.org/web/20220303042349id_/https://www.gazetaprawna.pl/wiadomosci/artykuly/1484348,bulgaria-stan-nadzwyczajnej-sytuacji-epidemicznej-przedluzony-do-15-lipca.html", "title": "Bu\u0142garia: Stan nadzwyczajnej sytuacji epidemicznej przed\u0142u\u017cony do 15 lipca", "top_image": "https://ocdn.eu/gazeta-prawna/infor/favicon/favicon-16x16.png", "meta_img": "https://ocdn.eu/gazeta-prawna/infor/favicon/favicon-16x16.png", "images": ["https://ocdn.eu/pulscms/MDA_/49eaf58ce058c727adcbfc50563b84cf.png", "https://ocdn.eu/gazeta-prawna/infor/favicon/favicon-16x16.png", "https://ocdn.eu/pulscms/MDA_/e0dce6caa89b3175cb5f656dd6c6df6a.png", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D"], "movies": [], "text": "Reklama\n\nAnaniew powiedzia\u0142, \u017ce po 9 czerwca liczba nosicieli koronawirusa zacz\u0119\u0142a znacz\u0105co rosn\u0105\u0107. Przeci\u0119tnie dobowy przyrost liczby infekcji wynosi\u0142 84, co oznacza ponad trzykrotny wzrost w por\u00f3wnaniu z poprzednim okresem, liczonym od pocz\u0105tku epidemii w marcu.\n\nReklama\n\nWed\u0142ug decyzji rz\u0105du nie zostan\u0105 wprowadzone nowe \u015brodki do walki z epidemi\u0105, w mocy pozostaj\u0105 restrykcje obowi\u0105zuj\u0105ce do tej pory \u2013 zakaz wjazdu na terytorium Bu\u0142garii podr\u00f3\u017cnych z okre\u015blonych kraj\u00f3w lub obj\u0119cie ich wymogiem poddania si\u0119 kwarantannie po przyje\u017adzie; nakaz noszenia maseczek w pomieszczeniach zamkni\u0119tych; przestrzeganie zasad higieny osobistej i dezynfekcja; konieczno\u015b\u0107 zachowania dystansu co najmniej 1,5 metra od innych os\u00f3b. Resort zdrowia zaleca te\u017c, by w miar\u0119 mo\u017cliwo\u015bci pracowa\u0107 z domu.\n\nPremier Bojko Borisow wyrazi\u0142 oburzenie sytuacj\u0105 na stadionach w kraju podczas mecz\u00f3w pi\u0142karskich, gdzie masowo nie przestrzega si\u0119 epidemicznych obostrze\u0144. Przestrzeg\u0142, \u017ce je\u017celi sytuacja nie ulegnie poprawie, stadiony zostan\u0105 zamkni\u0119te.\n\nJednocze\u015bnie resort zdrowia poinformowa\u0142 o 130 nowych przypadkach zaka\u017cenia koronawirusem w ci\u0105gu ostatniej doby. \u0141\u0105cznie os\u00f3b zainfekowanych w kraju jest 4114. Stwierdzono te\u017c dot\u0105d 208 zgon\u00f3w w\u015br\u00f3d os\u00f3b z koronawirusem, w tym jeden w ci\u0105gu ostatnich 24 godzin. Nadal najwi\u0119ksz\u0105 liczb\u0119 nowych przypadk\u00f3w odnotowano w Sofii i regionie sofijskim - 42, na drugim miejscu jest Warna z 12 zaka\u017conymi.\n\nEwgenia Mano\u0142owa (PAP)", "keywords": [], "meta_keywords": [""], "tags": [], "authors": [], "publish_date": "Wed Jun 24 11:39:20 2020", "summary": "", "article_html": "", "meta_description": "Stan nadzwyczajnej sytuacji epidemicznej w Bu\u0142garii zosta\u0142 przed\u0142u\u017cony do 15 lipca - postanowi\u0142 rz\u0105d na posiedzeniu w \u015brod\u0119. Minister", "meta_lang": "pl", "meta_favicon": "https://ocdn.eu/gazeta-prawna/infor/favicon/favicon-16x16.png", "meta_data": {"description": "Stan nadzwyczajnej sytuacji epidemicznej w Bu\u0142garii zosta\u0142 przed\u0142u\u017cony do 15 lipca - postanowi\u0142 rz\u0105d na posiedzeniu w \u015brod\u0119. Minister", "DC.Identifier": "c33dd176-c8ef-4f18-b7d9-e6965cbe07b7", "pkg-uuid": "c33dd176-c8ef-4f18-b7d9-e6965cbe07b7", "serviceUuid": "c069aeca-3846-447e-9722-db0753a50d54", "og": {"title": "Bu\u0142garia:  Stan nadzwyczajnej sytuacji epidemicznej przed\u0142u\u017cony do 15 lipca", "description": "Stan nadzwyczajnej sytuacji epidemicznej w Bu\u0142garii zosta\u0142 przed\u0142u\u017cony do 15 lipca - postanowi\u0142 rz\u0105d na posiedzeniu w \u015brod\u0119. Minister zdrowia Kiri\u0142 Ananiew t\u0142umaczy\u0142, \u017ce decyzj\u0119 podj\u0119to po przeanalizowaniu sytuacji w zwi\u0105zku z rozprzestrzenianiem si\u0119 koronawirusa.", "url": "https://www.gazetaprawna.pl/wiadomosci/artykuly/1484348,bulgaria-stan-nadzwyczajnej-sytuacji-epidemicznej-przedluzony-do-15-lipca.html", "type": "article", "locale": "pl_PL"}, "article": {"published_time": "2020-06-24 11:39:20+0200"}, "twitter": {"card": "summary_large_image", "description": "Stan nadzwyczajnej sytuacji epidemicznej w Bu\u0142garii zosta\u0142 przed\u0142u\u017cony do 15 lipca - postanowi\u0142 rz\u0105d na posiedzeniu w \u015brod\u0119. Minister zdrowia Kiri\u0142 Ananiew t\u0142umaczy\u0142, \u017ce decyzj\u0119 podj\u0119to po przeanalizowaniu sytuacji w zwi\u0105zku z rozprzestrzenianiem si\u0119 koronawirusa.", "title": "Bu\u0142garia:  Stan nadzwyczajnej sytuacji epidemicznej przed\u0142u\u017cony do 15 lipca"}, "robots": "index, follow", "apple-mobile-web-app-capable": "yes", "mobile-web-app-capable": "yes", "theme-color": "#ffffff", "msapplication-TileColor": "#da532c", "msapplication-TileImage": "https://ocdn.eu/gazeta-prawna/infor/favicon/mstile-150x150.png", "msapplication-config": "https://ocdn.eu/gazeta-prawna/infor/favicon/browserconfig.xml", "viewport": "width=device-width, initial-scale=1, maximum-scale=1, user-scalable=no"}, "canonical_link": "https://www.gazetaprawna.pl/wiadomosci/artykuly/1484348,bulgaria-stan-nadzwyczajnej-sytuacji-epidemicznej-przedluzony-do-15-lipca.html"}