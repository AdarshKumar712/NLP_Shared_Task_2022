{"source_url": "https://www.haberler.com", "url": "https://www.haberler.com/sosyal-yardimlara-tek-numaradan-ulasilabilecek-13119222-haberi/", "title": "Sosyal yard\u0131mlara tek numaradan ula\u015f\u0131labilecek", "top_image": "https://foto.haberler.com/haber/2020/04/13/sosyal-yardimlara-tek-numaradan-ulasilabilece-13119222_o.jpg", "meta_img": "https://foto.haberler.com/haber/2020/04/13/sosyal-yardimlara-tek-numaradan-ulasilabilece-13119222_o.jpg", "images": ["https://www.haberler.com/static/reklam/advertisement.gif?ads=1", "https://foto.haberler.com/haber/2020/04/13/sosyal-yardimlara-tek-numaradan-ulasilabilece-13119222_o.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Sosyal yard\u0131mlara tek numaradan ula\u015f\u0131labilecek Sivas Valili\u011fi Sosyal Yard\u0131mla\u015fma ve Dayan\u0131\u015fma Vakf\u0131 (SYDV), yeni tip koronavir\u00fcs (Kovid-19) nedeniyle ihtiya\u00e7 sahiplerine art\u0131k tek numaradan hizmet verecek.\n\nSivas Valili\u011fi Sosyal Yard\u0131mla\u015fma ve Dayan\u0131\u015fma Vakf\u0131 (SYDV), yeni tip koronavir\u00fcs (Kovid-19) nedeniyle ihtiya\u00e7 sahiplerine art\u0131k tek numaradan hizmet verecek.\n\nValilikten yap\u0131lan a\u00e7\u0131klamaya g\u00f6re, SYDV'yi ziyaret eden Vali Salih Ayhan'a, Vali Yard\u0131mc\u0131s\u0131 Yeliz Y\u0131ld\u0131zhan ve SYDV M\u00fcd\u00fcr Vekili Sudi Y\u0131ld\u0131z, tek numara uygulamas\u0131 hakk\u0131nda bilgi verdi.\n\nAyhan, daha sonra bilgisayar ba\u015f\u0131na ge\u00e7erek 0850 2241058 numaral\u0131 telefona gelen \u00e7a\u011fr\u0131lar\u0131 kabul etti ve ihtiya\u00e7 sahibi vatanda\u015flar\u0131n taleplerini not ald\u0131.\n\nYeni tip koronavir\u00fcsle \u00fclke genelinde m\u00fccadele edildi\u011fini belirten Ayhan, \"Vakf\u0131m\u0131z\u0131n 40 fedakar \u00e7al\u0131\u015fan\u0131n\u0131 ziyarete geldik. \u0130l\u00e7elerimizde de \u00e7al\u0131\u015fan arkada\u015flar\u0131m\u0131z var. Bunlar\u0131 da toplad\u0131\u011f\u0131m\u0131zda sadece vak\u0131flar\u0131m\u0131zda \u00e7al\u0131\u015fan ki\u015fi say\u0131s\u0131 120, Vefa Sosyal Destek ekiplerimizde 382 ki\u015fi \u00e7al\u0131\u015fmaktad\u0131r.\" ifadelerini kulland\u0131.\n\nS\u00fcre\u00e7ten etkilenen vatanda\u015flar\u0131n oldu\u011funu aktaran Ayhan, \u015funlar\u0131 kaydetti:\n\n\"Vatanda\u015flar\u0131m\u0131z buraya gelmeden, yo\u011funluk olu\u015fturmadan taleplerini al\u0131p, ihtiya\u00e7lar\u0131na cevap vermek i\u00e7in \u00e7al\u0131\u015f\u0131yoruz. Bu d\u00f6nem, teknolojinin baz\u0131 nimetlerinden istifade etmemizin yolunu a\u00e7t\u0131. Tek numara sistemine ge\u00e7erek, vatanda\u015f\u0131m\u0131z\u0131n buraya gelmeden talebini al\u0131p, durumu g\u00f6r\u00fcp akabinde h\u0131zl\u0131 bir \u015fekilde talebine cevap verilmesi, d\u00f6n\u00fc\u015f yap\u0131lmas\u0131 sa\u011flanm\u0131\u015f olacak. Dosyas\u0131 varsa talebi vak\u0131f g\u00fcndemine al\u0131n\u0131p karar \u00e7\u0131kart\u0131l\u0131p vatanda\u015f\u0131m\u0131z\u0131n ihtiyac\u0131 kar\u015f\u0131lanmaktad\u0131r.\"\n\nVefa Sosyal Destek Grubu'nun \u00e7al\u0131\u015fmalar\u0131 hakk\u0131nda da bilgiler veren Ayhan, \"\u015eu ana kadar Vefa Sosyal Destek Gruplar\u0131m\u0131zla valili\u011fimizin koordinesinde 15 bine yak\u0131n vatanda\u015f\u0131m\u0131za g\u0131da kolisi deste\u011fi, Cumhurba\u015fkan\u0131m\u0131z\u0131n ekonomik istikrar program\u0131 kapsam\u0131nda talimatlar\u0131yla yine yakla\u015f\u0131k 15 bine yak\u0131n vatanda\u015f\u0131m\u0131za biner liral\u0131k yard\u0131m sa\u011flanm\u0131\u015ft\u0131r.\" a\u00e7\u0131klamas\u0131nda bulundu.\n\nKaynak: AA", "keywords": [], "meta_keywords": ["Yeliz Y\u0131ld\u0131zhan", "Salih Ayhan", "Sivas", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Sivas Valili\u011fi Sosyal Yard\u0131mla\u015fma ve Dayan\u0131\u015fma Vakf\u0131 (SYDV), yeni tip koronavir\u00fcs (Kovid-19) nedeniyle ihtiya\u00e7 sahiplerine art\u0131k tek numaradan hizmet verecek.", "meta_lang": "tr", "meta_favicon": "/touch-icon-iphone.png", "meta_data": {"description": "Sivas Valili\u011fi Sosyal Yard\u0131mla\u015fma ve Dayan\u0131\u015fma Vakf\u0131 (SYDV), yeni tip koronavir\u00fcs (Kovid-19) nedeniyle ihtiya\u00e7 sahiplerine art\u0131k tek numaradan hizmet verecek.", "keywords": "Yeliz Y\u0131ld\u0131zhan, Salih Ayhan, Sivas, G\u00fcncel", "image": "https://foto.haberler.com/haber/2020/04/13/sosyal-yardimlara-tek-numaradan-ulasilabilece-13119222_o.jpg", "Googlebot-News": "noindex, nofollow", "medium": "news", "dateCreated": "2020-04-13T17:18:20+03:00", "dateUpdated": "2020-04-13T17:22:16+03:00", "msapplication-starturl": "https://www.haberler.com", "article": {"id": 13119222, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Yeliz Y\u0131ld\u0131zhan, Salih Ayhan, Sivas, G\u00fcncel"}, "og": {"url": "https://www.haberler.com/sivas-ta-sosyal-yardimlara-tek-numaradan-13118893-haberi/", "site_name": "Haberler.com", "locale": "tr_TR", "type": "article", "title": "Sosyal yard\u0131mlara tek numaradan ula\u015f\u0131labilecek", "description": "Sivas Valili\u011fi Sosyal Yard\u0131mla\u015fma ve Dayan\u0131\u015fma Vakf\u0131 (SYDV), yeni tip koronavir\u00fcs (Kovid-19) nedeniyle ihtiya\u00e7 sahiplerine art\u0131k tek numaradan hizmet verecek.", "image": {"identifier": "https://foto.haberler.com/haber/2020/04/13/sosyal-yardimlara-tek-numaradan-ulasilabilece-13119222_o.jpg", "secure_url": "https://foto.haberler.com/haber/2020/04/13/sosyal-yardimlara-tek-numaradan-ulasilabilece-13119222_o.jpg", "width": 640, "height": 360}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/sivas-ta-sosyal-yardimlara-tek-numaradan-13118893-haberi/", "card": "summary_large_image", "site": "Haberler", "title": "Sosyal yard\u0131mlara tek numaradan ula\u015f\u0131labilecek", "description": "Sivas Valili\u011fi Sosyal Yard\u0131mla\u015fma ve Dayan\u0131\u015fma Vakf\u0131 (SYDV), yeni tip koronavir\u00fcs (Kovid-19) nedeniyle ihtiya\u00e7 sahiplerine art\u0131k tek numaradan hizmet verecek.", "image": "https://foto.haberler.com/haber/2020/04/13/sosyal-yardimlara-tek-numaradan-ulasilabilece-13119222_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/sivas-ta-sosyal-yardimlara-tek-numaradan-13118893-haberi/"}