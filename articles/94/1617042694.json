{"source_url": "https://www.haberler.com", "url": "https://www.haberler.com/elazig-da-karakocan-ilcesinde-vasak-goruntulendi-13261810-haberi/", "title": "Elaz\u0131\u011f'da Karako\u00e7an il\u00e7esinde va\u015fak g\u00f6r\u00fcnt\u00fclendi", "top_image": "https://foto.haberler.com/haber/2020/05/26/elazig-da-karakocan-ilcesinde-vasak-goruntule-13261810_local.jpg", "meta_img": "https://foto.haberler.com/haber/2020/05/26/elazig-da-karakocan-ilcesinde-vasak-goruntule-13261810_local.jpg", "images": ["https://foto.haberler.com/haber/2020/05/26/elazig-da-karakocan-ilcesinde-vasak-goruntule-13261810_local.jpg", "https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Elaz\u0131\u011f'da Karako\u00e7an il\u00e7esinde va\u015fak g\u00f6r\u00fcnt\u00fclendi Elaz\u0131\u011f'\u0131n Karako\u00e7an il\u00e7esinde say\u0131lar\u0131nda son y\u0131llarda art\u0131\u015f g\u00f6zlenen nesli koruma alt\u0131ndaki va\u015faklar g\u00f6r\u00fcnt\u00fclendi.\n\nElaz\u0131\u011f'\u0131n Karako\u00e7an il\u00e7esinde say\u0131lar\u0131nda son y\u0131llarda art\u0131\u015f g\u00f6zlenen nesli koruma alt\u0131ndaki va\u015faklar g\u00f6r\u00fcnt\u00fclendi.\n\n\u0130l\u00e7eye ba\u011fl\u0131 \u00c7avu\u015fyolu k\u00f6y\u00fcnde s\u00fcr\u00fc \u00e7obanl\u0131\u011f\u0131 yapan Muhammet Arslan, arazide hayvanlar\u0131n\u0131 otlat\u0131rken a\u011fa\u00e7 \u00fczerinde kediye benzetti\u011fi bir hayvan fark etti.\n\nYan\u0131na yakla\u015ft\u0131\u011f\u0131nda va\u015fak oldu\u011funu anlayan Arslan, cep telefonuyla g\u00f6r\u00fcnt\u00fcledi.\n\n\u00d6te yandan, k\u00f6y s\u0131n\u0131rlar\u0131ndaki bir tesise inen ba\u015fka bir va\u015fa\u011f\u0131n g\u00f6r\u00fcnt\u00fcs\u00fc de kameraya yans\u0131d\u0131. G\u00f6r\u00fcnt\u00fclerde bir s\u00fcre tesis yak\u0131nlar\u0131nda gezinen va\u015fak daha sonra g\u00f6zden kayboluyor.\n\nKarako\u00e7an Belediye Ba\u015fkan\u0131 Ayhan Akbaba, AA muhabirine yapt\u0131\u011f\u0131 a\u00e7\u0131klamada, Karako\u00e7an il\u00e7esinin yemye\u015fil do\u011fas\u0131 ve ormanl\u0131k alanlar\u0131yla yabani hayvanlar\u0131n bar\u0131nmas\u0131 a\u00e7\u0131s\u0131ndan \u00f6nemli bir potansiyele sahip oldu\u011funu s\u00f6yledi.\n\nYaban hayvanlar\u0131n\u0131n korunmas\u0131 i\u00e7in \u00f6zellikle k\u0131\u015f aylar\u0131nda yiyecek bulmakta zorluk \u00e7eken yaban hayvanlar\u0131 i\u00e7in do\u011faya yem b\u0131rakt\u0131klar\u0131n\u0131 ifade eden Akbaba, b\u00f6lgede say\u0131lar\u0131nda son y\u0131llarda art\u0131\u015f g\u00f6zlenen va\u015faklar\u0131n il\u00e7enin yaban hayat\u0131 a\u00e7\u0131s\u0131ndan \u00f6nemli bir geli\u015fme oldu\u011funu kaydetti.\n\nKaynak: AA", "keywords": [], "meta_keywords": ["Karako\u00e7an", "Elaz\u0131\u011f", "Yaban", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Elaz\u0131\u011f'\u0131n Karako\u00e7an il\u00e7esinde say\u0131lar\u0131nda son y\u0131llarda art\u0131\u015f g\u00f6zlenen nesli koruma alt\u0131ndaki va\u015faklar g\u00f6r\u00fcnt\u00fclendi.", "meta_lang": "tr", "meta_favicon": "/touch-icon-iphone.png", "meta_data": {"description": "Elaz\u0131\u011f'\u0131n Karako\u00e7an il\u00e7esinde say\u0131lar\u0131nda son y\u0131llarda art\u0131\u015f g\u00f6zlenen nesli koruma alt\u0131ndaki va\u015faklar g\u00f6r\u00fcnt\u00fclendi.", "keywords": "Karako\u00e7an, Elaz\u0131\u011f, Yaban, G\u00fcncel, Haber", "image": "https://foto.haberler.com/haber/2020/05/26/elazig-da-karakocan-ilcesinde-vasak-goruntule-13261810_local.jpg", "medium": "news", "dateCreated": "2020-05-26T16:57:03+03:00", "dateUpdated": "2020-05-26T17:54:18+03:00", "msapplication-starturl": "https://www.haberler.com", "article": {"id": 13261810, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Karako\u00e7an, Elaz\u0131\u011f, Yaban, G\u00fcncel"}, "og": {"url": "https://www.haberler.com/elazig-da-karakocan-ilcesinde-vasak-goruntulendi-13261810-haberi/", "site_name": "Haberler.com", "locale": "tr_TR", "type": "article", "title": "Elaz\u0131\u011f'da Karako\u00e7an il\u00e7esinde va\u015fak g\u00f6r\u00fcnt\u00fclendi", "description": "Elaz\u0131\u011f'\u0131n Karako\u00e7an il\u00e7esinde say\u0131lar\u0131nda son y\u0131llarda art\u0131\u015f g\u00f6zlenen nesli koruma alt\u0131ndaki va\u015faklar g\u00f6r\u00fcnt\u00fclendi.", "image": {"identifier": "https://foto.haberler.com/haber/2020/05/26/elazig-da-karakocan-ilcesinde-vasak-goruntule-13261810_local.jpg", "secure_url": "https://foto.haberler.com/haber/2020/05/26/elazig-da-karakocan-ilcesinde-vasak-goruntule-13261810_local.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/elazig-da-karakocan-ilcesinde-vasak-goruntulendi-13261810-haberi/", "card": "summary_large_image", "site": "Haberler", "title": "Elaz\u0131\u011f'da Karako\u00e7an il\u00e7esinde va\u015fak g\u00f6r\u00fcnt\u00fclendi", "description": "Elaz\u0131\u011f'\u0131n Karako\u00e7an il\u00e7esinde say\u0131lar\u0131nda son y\u0131llarda art\u0131\u015f g\u00f6zlenen nesli koruma alt\u0131ndaki va\u015faklar g\u00f6r\u00fcnt\u00fclendi.", "image": "https://foto.haberler.com/haber/2020/05/26/elazig-da-karakocan-ilcesinde-vasak-goruntule-13261810_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/elazig-da-karakocan-ilcesinde-vasak-goruntulendi-13261810-haberi/"}