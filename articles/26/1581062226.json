{"source_url": "https://www.haberler.com", "url": "https://www.haberler.com/marmaris-te-kovid-19-tedbirleri-kapsaminda-ramazan-13133389-haberi/", "title": "Marmaris'te Kovid-19 tedbirleri kapsam\u0131nda ramazan pidesini her aileden bir ki\u015fi alabilecek", "top_image": "https://foto.haberler.com/haber/2020/04/17/marmaris-te-kovid-19-tedbirleri-kapsaminda-ra-13133389_local.jpg", "meta_img": "https://foto.haberler.com/haber/2020/04/17/marmaris-te-kovid-19-tedbirleri-kapsaminda-ra-13133389_local.jpg", "images": ["https://foto.haberler.com/haber/2020/04/17/marmaris-te-kovid-19-tedbirleri-kapsaminda-ra-13133389_local.jpg", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Marmaris'te Kovid-19 tedbirleri kapsam\u0131nda ramazan pidesini her aileden bir ki\u015fi alabilecek Marmaris \u0130l\u00e7e Umumi H\u0131fz\u0131ss\u0131hha Kurulu karar\u0131yla yeni tip koronavir\u00fcs (Kovid-19) tedbirleri kapsam\u0131nda, il\u00e7ede f\u0131r\u0131nlarda bekleme noktalar\u0131 olu\u015fturulmas\u0131 ve ramazan pidesini her aileden bir ki\u015finin almas\u0131 kararla\u015ft\u0131r\u0131ld\u0131.\n\nMarmaris \u0130l\u00e7e Umumi H\u0131fz\u0131ss\u0131hha Kurulu karar\u0131yla yeni tip koronavir\u00fcs (Kovid-19) tedbirleri kapsam\u0131nda, il\u00e7ede f\u0131r\u0131nlarda bekleme noktalar\u0131 olu\u015fturulmas\u0131 ve ramazan pidesini her aileden bir ki\u015finin almas\u0131 kararla\u015ft\u0131r\u0131ld\u0131.\n\nMarmaris Kaymakaml\u0131\u011f\u0131, Kovid-19 salg\u0131n\u0131n\u0131n yay\u0131lmas\u0131n\u0131 engellemek amac\u0131yla al\u0131nan yeni kararlar\u0131 a\u00e7\u0131klad\u0131.\n\nKaymakaml\u0131ktan yap\u0131lan a\u00e7\u0131klamada, Kaymakam Ertu\u011f \u015eevket Aksoy ba\u015fkanl\u0131\u011f\u0131nda toplanan kurulun, Kovid-19 \u00f6nlemleri kapsam\u0131nda yeni kararlar\u0131 g\u00f6r\u00fc\u015ft\u00fc\u011fu belirtildi.\n\nA\u00e7\u0131klamada, bu kapsamda, ramazan pidesini f\u0131r\u0131nlardan her aileden bir ki\u015finin alabilece\u011fine karar verildi\u011fi bildirildi.\n\nYo\u011funluk olu\u015fmamas\u0131 i\u00e7in bu karar\u0131n al\u0131nd\u0131\u011f\u0131 aktar\u0131lan a\u00e7\u0131klamada, \"F\u0131r\u0131n \u00f6nlerinde 60 santimetre \u00e7ap\u0131nda k\u0131rm\u0131z\u0131 zemin \u00fczerine beyaz yaz\u0131yla 'Burada bekleyiniz' uyar\u0131 levhas\u0131n\u0131n iki\u015fer metre mesafe olacak \u015fekilde yap\u0131\u015ft\u0131r\u0131lmas\u0131, sorumlulu\u011fun ekmek f\u0131r\u0131nlar\u0131nda oldu\u011fu bildirilerek kolluk kuvvetlerince denetlenmesine karar verildi. Karar sesli anons sistemiyle de duyurulacak.\" ifadelerine yer verildi.\n\nKaynak: AA", "keywords": [], "meta_keywords": ["Ertu\u011f \u015eevket Aksoy", "Marmaris", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Marmaris \u0130l\u00e7e Umumi H\u0131fz\u0131ss\u0131hha Kurulu karar\u0131yla yeni tip koronavir\u00fcs (Kovid-19) tedbirleri kapsam\u0131nda, il\u00e7ede f\u0131r\u0131nlarda bekleme noktalar\u0131 olu\u015fturulmas\u0131 ve ramazan pidesini her aileden bir ki\u015finin almas\u0131 kararla\u015ft\u0131r\u0131ld\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Marmaris \u0130l\u00e7e Umumi H\u0131fz\u0131ss\u0131hha Kurulu karar\u0131yla yeni tip koronavir\u00fcs (Kovid-19) tedbirleri kapsam\u0131nda, il\u00e7ede f\u0131r\u0131nlarda bekleme noktalar\u0131 olu\u015fturulmas\u0131 ve ramazan pidesini her aileden bir ki\u015finin almas\u0131 kararla\u015ft\u0131r\u0131ld\u0131.", "keywords": "Ertu\u011f \u015eevket Aksoy, Marmaris, G\u00fcncel", "image": "https://foto.haberler.com/haber/2020/04/17/marmaris-te-kovid-19-tedbirleri-kapsaminda-ra-13133389_local.jpg", "medium": "news", "dateCreated": "2020-04-17T16:12:04+03:00", "dateUpdated": "2020-04-17T16:12:04+03:00", "msapplication-starturl": "https://www.haberler.com", "article": {"id": 13133389, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Ertu\u011f \u015eevket Aksoy, Marmaris, G\u00fcncel"}, "og": {"url": "https://www.haberler.com/marmaris-te-kovid-19-tedbirleri-kapsaminda-ramazan-13133389-haberi/", "site_name": "Haberler.com", "locale": "tr_TR", "type": "article", "title": "Marmaris'te Kovid-19 tedbirleri kapsam\u0131nda ramazan pidesini her aileden bir ki\u015fi alabilecek", "description": "Marmaris \u0130l\u00e7e Umumi H\u0131fz\u0131ss\u0131hha Kurulu karar\u0131yla yeni tip koronavir\u00fcs (Kovid-19) tedbirleri kapsam\u0131nda, il\u00e7ede f\u0131r\u0131nlarda bekleme noktalar\u0131 olu\u015fturulmas\u0131 ve ramazan pidesini her aileden bir ki\u015finin almas\u0131 kararla\u015ft\u0131r\u0131ld\u0131.", "image": {"identifier": "https://foto.haberler.com/haber/2020/04/17/marmaris-te-kovid-19-tedbirleri-kapsaminda-ra-13133389_local.jpg", "secure_url": "https://foto.haberler.com/haber/2020/04/17/marmaris-te-kovid-19-tedbirleri-kapsaminda-ra-13133389_local.jpg", "width": 640, "height": 359}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/marmaris-te-kovid-19-tedbirleri-kapsaminda-ramazan-13133389-haberi/", "card": "summary_large_image", "site": "Haberler", "title": "Marmaris'te Kovid-19 tedbirleri kapsam\u0131nda ramazan pidesini her aileden bir ki\u015fi alabilecek", "description": "Marmaris \u0130l\u00e7e Umumi H\u0131fz\u0131ss\u0131hha Kurulu karar\u0131yla yeni tip koronavir\u00fcs (Kovid-19) tedbirleri kapsam\u0131nda, il\u00e7ede f\u0131r\u0131nlarda bekleme noktalar\u0131 olu\u015fturulmas\u0131 ve ramazan pidesini her aileden bir ki\u015finin almas\u0131 kararla\u015ft\u0131r\u0131ld\u0131.", "image": "https://foto.haberler.com/haber/2020/04/17/marmaris-te-kovid-19-tedbirleri-kapsaminda-ra-13133389_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/marmaris-te-kovid-19-tedbirleri-kapsaminda-ramazan-13133389-haberi/"}