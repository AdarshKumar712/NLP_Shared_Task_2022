{"source_url": "https://www.merhabahaber.com", "url": "https://www.merhabahaber.com/konyada-yeni-sanayi-sitelerinin-yapimina-ne-zaman-baslanacak-1823120h.htm", "title": "Konya'da yeni sanayi sitelerinin yap\u0131m\u0131na ne zaman ba\u015flanacak?", "top_image": "https://d.merhabahaber.com/news/1194117.jpg", "meta_img": "https://d.merhabahaber.com/news/1194117.jpg", "images": ["https://www.merhabahaber.com/d/banner/2.20140714153808.jpg", "https://www.merhabahaber.com/d/banner/konya_eleman_ilan.jpg", "https://www.merhabahaber.com/d/banner/akademi_merhaba.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://d.merhabahaber.com/news/1194117.jpg", "https://www.merhabahaber.com/d/banner/160-600-yeni-banner-_160x600.jpg", "https://www.merhabahaber.com/d/banner/whatsapp-image-2020-02-07-at-15.55.35.jpeg", "https://www.merhabahaber.com/d/assets/logo-dark.svg", "https://www.merhabahaber.com/d/banner/egazete.png", "https://www.merhabahaber.com/d/banner/rekloyani-metal_1207x244.jpg"], "movies": [], "text": "Konya'da yeni sanayi sitelerinin yap\u0131m\u0131na ne zaman ba\u015flanacak? \u00c7evre ve \u015eehircilik Bakan\u0131 Murat Kurum, Konya'da \u015fehir merkezinde kalan sanayi alanlar\u0131n\u0131n ta\u015f\u0131nmas\u0131 projesiyle ilgili a\u00e7\u0131klamalarda bulundu.\n\n\u00c7evre ve \u015eehircilik Bakan\u0131 Murat Kurum, \"Bakanl\u0131k olarak, \u015fehir merkezlerine s\u0131k\u0131\u015fm\u0131\u015f sanayi alanlar\u0131n\u0131 \u015fehir d\u0131\u015f\u0131na \u00e7\u0131kar\u0131yoruz. Bir\u00e7ok ilimizde ba\u015flatt\u0131\u011f\u0131m\u0131z yeni sanayi alan\u0131 \u00e7al\u0131\u015fmalar\u0131m\u0131z\u0131 t\u00fcm T\u00fcrkiye\u2019de hayata ge\u00e7iriyoruz. Y\u0131llar boyunca \u015fehrin i\u00e7inde kalm\u0131\u015f, vatanda\u015flar\u0131m\u0131z\u0131 rahats\u0131z eden, esnaf\u0131m\u0131z\u0131n rahat bir \u015fekilde \u00e7al\u0131\u015famad\u0131\u011f\u0131, eski sanayi ve Karatay sanayi sitesini, \u00e7ok daha modern ve geni\u015f bir alana ta\u015f\u0131yoruz. Karatay Fevzi\u00e7akmak Mahallesi Yeni Motorlu K\u00fc\u00e7\u00fck Sanayi Sitemizde tam 2 bin 653 sanayi birimi, 103 ticari alan yap\u0131yoruz. Hakikaten oteliyle, restoran\u0131yla, e\u011fitim, sosyal ve k\u00fclt\u00fcrel alanlar\u0131yla son derece g\u00fczel bir sanayi sitesi olacak. \u0130n\u015fallah \u00e7ok yak\u0131nda ilk harc\u0131m\u0131z\u0131 d\u00f6k\u00fcyor, temelimizi at\u0131yoruz. Konya\u2019m\u0131z i\u00e7in, esnaf\u0131m\u0131z i\u00e7in hay\u0131rl\u0131 u\u011furlu olsun\" ifadelerini kulland\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "\u00c7evre ve \u015eehircilik Bakan\u0131 Murat Kurum, Konya'da \u015fehir merkezinde kalan sanayi alanlar\u0131n\u0131n ta\u015f\u0131nmas\u0131 projesiyle ilgili a\u00e7\u0131klamalarda bulundu.", "meta_lang": "tr", "meta_favicon": "https://www.merhabahaber.com/d/assets/favicon/favicon.ico", "meta_data": {"viewport": "width=device-width, initial-scale=1", "description": "\u00c7evre ve \u015eehircilik Bakan\u0131 Murat Kurum, Konya'da \u015fehir merkezinde kalan sanayi alanlar\u0131n\u0131n ta\u015f\u0131nmas\u0131 projesiyle ilgili a\u00e7\u0131klamalarda bulundu.", "og": {"type": "article", "site_name": "Merhaba Haber", "url": "https://www.merhabahaber.com/konyada-yeni-sanayi-sitelerinin-yapimina-ne-zaman-baslanacak-1823120h.htm", "title": "Konya'da yeni sanayi sitelerinin yap\u0131m\u0131na ne zaman ba\u015flanacak?", "description": "\u00c7evre ve \u015eehircilik Bakan\u0131 Murat Kurum, Konya'da \u015fehir merkezinde kalan sanayi alanlar\u0131n\u0131n ta\u015f\u0131nmas\u0131 projesiyle ilgili a\u00e7\u0131klamalarda bulundu.", "image": {"identifier": "https://d.merhabahaber.com/news/1194117.jpg", "width": 702, "height": 351}}, "twitter": {"card": "summary_large_image", "site": "@merhabahaber", "url": "https://www.merhabahaber.com/konyada-yeni-sanayi-sitelerinin-yapimina-ne-zaman-baslanacak-1823120h.htm", "title": "Konya'da yeni sanayi sitelerinin yap\u0131m\u0131na ne zaman ba\u015flanacak?", "description": "\u00c7evre ve \u015eehircilik Bakan\u0131 Murat Kurum, Konya'da \u015fehir merkezinde kalan sanayi alanlar\u0131n\u0131n ta\u015f\u0131nmas\u0131 projesiyle ilgili a\u00e7\u0131klamalarda bulundu.", "image": "https://d.merhabahaber.com/news/1194117.jpg"}, "robots": "max-snippet:-1, max-image-preview:large, max-video-preview:-1", "generator": "CM News 6.0"}, "canonical_link": "https://www.merhabahaber.com/konyada-yeni-sanayi-sitelerinin-yapimina-ne-zaman-baslanacak-1823120h.htm"}