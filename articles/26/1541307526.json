{"source_url": "https://www.haberler.com", "url": "https://www.haberler.com/gulsoy-ticarette-aktif-rol-alan-kadinlarimizin-12990678-haberi/", "title": "G\u00fclsoy: \"Ticarette aktif rol alan kad\u0131nlar\u0131m\u0131z\u0131n \u00fclke kalk\u0131nmas\u0131nda rol\u00fc b\u00fcy\u00fck\"", "top_image": "https://foto.haberler.com/haber/2020/03/07/gulsoy-ticarette-aktif-rol-alan-kadinlarimizi-12990678_o.jpg", "meta_img": "https://foto.haberler.com/haber/2020/03/07/gulsoy-ticarette-aktif-rol-alan-kadinlarimizi-12990678_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://foto.haberler.com/haber/2020/03/07/gulsoy-ticarette-aktif-rol-alan-kadinlarimizi-12990678_o.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "G\u00fclsoy: \"Ticarette aktif rol alan kad\u0131nlar\u0131m\u0131z\u0131n \u00fclke kalk\u0131nmas\u0131nda rol\u00fc b\u00fcy\u00fck\" Kayseri Ticaret Odas\u0131 (KTO) Y\u00f6netim Kurulu Ba\u015fkan\u0131 \u00d6mer G\u00fclsoy, yaz\u0131l\u0131 bir a\u00e7\u0131klama yaparak t\u00fcm kad\u0131nlar\u0131n 8 Mart D\u00fcnya Kad\u0131nlar G\u00fcn\u00fc'n\u00fc kutlad\u0131.\n\nKayseri Ticaret Odas\u0131 (KTO) Y\u00f6netim Kurulu Ba\u015fkan\u0131 \u00d6mer G\u00fclsoy, yaz\u0131l\u0131 bir a\u00e7\u0131klama yaparak t\u00fcm kad\u0131nlar\u0131n 8 Mart D\u00fcnya Kad\u0131nlar G\u00fcn\u00fc'n\u00fc kutlad\u0131. Ba\u015fkan G\u00fclsoy mesaj\u0131nda, \" Ticarette ve Giri\u015fimcilikte aktif rol alan kad\u0131nlar\u0131m\u0131z\u0131n \u00fclkemizin kalk\u0131nmas\u0131nda rol\u00fc b\u00fcy\u00fck\" dedi.\n\n\n\nHayat\u0131n her alan\u0131nda g\u00f6sterdikleri ba\u015far\u0131, emek ve fedakarl\u0131klarla ya\u015fama anlam katan kad\u0131nlar\u0131n her t\u00fcrl\u00fc sayg\u0131, taktir ve h\u00fcrmeti hak etti\u011fini belirten KTO Ba\u015fkan\u0131 \u00d6mer G\u00fclsoy, \"Kad\u0131nlar\u0131m\u0131z, \u00fclke olarak verimlili\u011fimizin art\u0131r\u0131lmas\u0131nda ve geli\u015fimimizde en \u00f6nemli etkendir. Bir anne, bir e\u015f, bir evlat olarak kad\u0131n, toplumu d\u00f6n\u00fc\u015ft\u00fcren ve istikamet verendir. Kad\u0131nlar\u0131m\u0131za onlar\u0131n kabiliyetlerini ortaya koyabilecekleri f\u0131rsatlar sunulmas\u0131na vesile olursak, toplum olarak her zaman daha da ileriye gidebiliriz\" dedi.\n\n\n\nT\u00fcrk kad\u0131n\u0131n\u0131n tarihimizin her an\u0131nda e\u015fsiz fedakarl\u0131klar\u0131yla bu g\u00fcnlere ula\u015fmam\u0131zda \u00f6nemli sorumluluklar ald\u0131\u011f\u0131n\u0131 ifade eden Ba\u015fkan G\u00fclsoy, \" G\u00fcn\u00fcm\u00fczde kad\u0131nlar\u0131m\u0131z, e\u011fitimden bilime, siyasetten sanata, ekonomik alandan kamu y\u00f6netimine kadar her alanda \u00fcst\u00fcn ba\u015far\u0131lar elde etmi\u015ftir. Bu \u00f6zelliklerinden dolay\u0131 kad\u0131nlar\u0131m\u0131z, insanl\u0131\u011f\u0131n kalbi, duygusu, esteti\u011fi, hatta hayat\u0131n temel anlam\u0131d\u0131rlar. Kad\u0131n\u0131n duygusal zekas\u0131 ve varl\u0131\u011f\u0131, toplumun ve toplumsal bar\u0131\u015f\u0131n\u0131n en b\u00fcy\u00fck g\u00fcvencesidir. Bar\u0131\u015f\u0131n, refah\u0131n, huzurun t\u00fcm d\u00fcnyaya egemen olmas\u0131 ve toplumumuzu olu\u015fturmadaki katk\u0131lar\u0131 i\u00e7in \u00fcreten kad\u0131nlar\u0131m\u0131za minnettar\u0131z. Onlara sadece senenin bir g\u00fcn\u00fcnde de\u011fil, her zaman ayn\u0131 sevgi ve duyarl\u0131l\u0131\u011f\u0131 g\u00f6stermeliyiz\" \u015feklinde konu\u015ftu.\n\n\n\nBa\u015fkan \u00d6mer G\u00fclsoy, \"Kad\u0131nlara yap\u0131lan yat\u0131r\u0131m T\u00fcrkiye'nin gelece\u011fine yap\u0131lan yat\u0131r\u0131md\u0131r. Kad\u0131n\u0131n ekonomik ve sosyal hayattaki g\u00fc\u00e7lenmesi \u00fclke refah\u0131 i\u00e7in \u00f6nceliklidir. D\u00fcnyan\u0131n ilk 10 ekonomisi aras\u0131nda yer almay\u0131 hedefleyen T\u00fcrkiye'nin bu hedefine kad\u0131nlar olmadan ula\u015fabilmesinin m\u00fcmk\u00fcn de\u011fildir. S\u00fcrd\u00fcr\u00fclebilir kalk\u0131nman\u0131n yolu kad\u0131nlar\u0131m\u0131z\u0131 da ekonomik sisteme hem i\u015fg\u00fcc\u00fc hem de giri\u015fimci olarak entegre etmekten ge\u00e7iyor. Ticarette ve giri\u015fimcilikte aktif rol alan kad\u0131nlar\u0131n \u00fclkemize ve i\u015f d\u00fcnyas\u0131na verece\u011fi katk\u0131ya daha \u00e7ok ihtiyac\u0131m\u0131z var. Bu duygu ve d\u00fc\u015f\u00fcncelerle t\u00fcm kad\u0131nlar\u0131m\u0131z\u0131n 8 Mart D\u00fcnya Kad\u0131nlar G\u00fcn\u00fc'n\u00fc kutluyorum\" ifadelerini kulland\u0131. - KAYSER\u0130\n\nKaynak: \u0130HA", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Kayseri Ticaret Odas\u0131 (KTO) Y\u00f6netim Kurulu Ba\u015fkan\u0131 \u00d6mer G\u00fclsoy, yaz\u0131l\u0131 bir a\u00e7\u0131klama yaparak t\u00fcm kad\u0131nlar\u0131n 8 Mart D\u00fcnya Kad\u0131nlar G\u00fcn\u00fc'n\u00fc kutlad\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Kayseri Ticaret Odas\u0131 (KTO) Y\u00f6netim Kurulu Ba\u015fkan\u0131 \u00d6mer G\u00fclsoy, yaz\u0131l\u0131 bir a\u00e7\u0131klama yaparak t\u00fcm kad\u0131nlar\u0131n 8 Mart D\u00fcnya Kad\u0131nlar G\u00fcn\u00fc'n\u00fc kutlad\u0131.", "keywords": "D\u00fcnya Kad\u0131nlar G\u00fcn\u00fc, \u00d6mer G\u00fclsoy, Kayseri, G\u00fcncel", "image": "https://foto.haberler.com/haber/2020/03/07/gulsoy-ticarette-aktif-rol-alan-kadinlarimizi-12990678_o.jpg", "medium": "news", "dateCreated": "2020-03-07T13:33:35+03:00", "dateUpdated": "2020-03-07T13:33:39+03:00", "msapplication-starturl": "https://www.haberler.com", "article": {"id": 12990678, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "D\u00fcnya Kad\u0131nlar G\u00fcn\u00fc, \u00d6mer G\u00fclsoy, Kayseri, G\u00fcncel"}, "og": {"url": "https://www.haberler.com/gulsoy-ticarette-aktif-rol-alan-kadinlarimizin-12990678-haberi/", "site_name": "Haberler.com", "locale": "tr_TR", "type": "article", "title": "G\u00fclsoy: 'Ticarette aktif rol alan kad\u0131nlar\u0131m\u0131z\u0131n \u00fclke kalk\u0131nmas\u0131nda rol\u00fc b\u00fcy\u00fck'", "description": "Kayseri Ticaret Odas\u0131 (KTO) Y\u00f6netim Kurulu Ba\u015fkan\u0131 \u00d6mer G\u00fclsoy, yaz\u0131l\u0131 bir a\u00e7\u0131klama yaparak t\u00fcm kad\u0131nlar\u0131n 8 Mart D\u00fcnya Kad\u0131nlar G\u00fcn\u00fc'n\u00fc kutlad\u0131.", "image": {"identifier": "https://foto.haberler.com/haber/2020/03/07/gulsoy-ticarette-aktif-rol-alan-kadinlarimizi-12990678_o.jpg", "secure_url": "https://foto.haberler.com/haber/2020/03/07/gulsoy-ticarette-aktif-rol-alan-kadinlarimizi-12990678_o.jpg", "width": 640, "height": 613}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/gulsoy-ticarette-aktif-rol-alan-kadinlarimizin-12990678-haberi/", "card": "summary_large_image", "site": "Haberler", "title": "G\u00fclsoy: 'Ticarette aktif rol alan kad\u0131nlar\u0131m\u0131z\u0131n \u00fclke kalk\u0131nmas\u0131nda rol\u00fc b\u00fcy\u00fck'", "description": "Kayseri Ticaret Odas\u0131 (KTO) Y\u00f6netim Kurulu Ba\u015fkan\u0131 \u00d6mer G\u00fclsoy, yaz\u0131l\u0131 bir a\u00e7\u0131klama yaparak t\u00fcm kad\u0131nlar\u0131n 8 Mart D\u00fcnya Kad\u0131nlar G\u00fcn\u00fc'n\u00fc kutlad\u0131.", "image": "https://foto.haberler.com/haber/2020/03/07/gulsoy-ticarette-aktif-rol-alan-kadinlarimizi-12990678_o.jpg"}, "viewport": "width=device-width, initial-scale=0, user-scalable=yes, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/gulsoy-ticarette-aktif-rol-alan-kadinlarimizin-12990678-haberi/"}