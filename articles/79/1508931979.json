{"source_url": "https://www.fakt.pl", "url": "https://www.fakt.pl/wydarzenia/polska/nik-sprawdza-czy-polska-jest-gotowa-na-zagrozenie-epidemiologiczne/cyjck1b", "title": "Czy Polska jest gotowa za zagro\u017cenie epidemiologiczne? Pilna kontrola NIK", "top_image": "https://ocdn.eu/pulscms-transforms/1/6o6ktkuTURBXy9lOWQ4Nzk5Yi1mYWU1LTRkYzAtYjk0ZC00NzcxNjExYWM4ZjQuanBlZ5KVAwABzRQMzQtHkwXNBLDNAnY", "meta_img": "https://ocdn.eu/pulscms-transforms/1/6o6ktkuTURBXy9lOWQ4Nzk5Yi1mYWU1LTRkYzAtYjk0ZC00NzcxNjExYWM4ZjQuanBlZ5KVAwABzRQMzQtHkwXNBLDNAnY", "images": ["https://ocdn.eu/pulscms-transforms/1/xraktkuTURBXy9lOWQ4Nzk5Yi1mYWU1LTRkYzAtYjk0ZC00NzcxNjExYWM4ZjQuanBlZ5GTBUg1", "https://ocdn.eu/pulscms-transforms/1/BmhktkuTURBXy9iNDE2ZmRmNS1mNTJkLTQ5ZmYtODFiOS01YmNjYWU2MDgyMWEuanBlZ5GTBUg1", "https://ocdn.eu/pulscms-transforms/1/6o6ktkuTURBXy9lOWQ4Nzk5Yi1mYWU1LTRkYzAtYjk0ZC00NzcxNjExYWM4ZjQuanBlZ5KVAwABzRQMzQtHkwXNBLDNAnY", "https://ocdn.eu/pulscms-transforms/1/P_EktkuTURBXy8xNTI4ZjhiMS05ZmI1LTRlMjctOGMwYy1jMTllZDRiZDQ0ZjYuanBlZ5GTBUg1", "https://ocdn.eu/pulscms-transforms/1/nXpktkuTURBXy9lOWQ4Nzk5Yi1mYWU1LTRkYzAtYjk0ZC00NzcxNjExYWM4ZjQuanBlZ5KVAwABzRQMzQtHkwXNA1LNAd4", "https://ocdn.eu/ucs/static/6c2b7194b6721e777f4210b818fcf189/243fb2dc33a7473c72712af3600addf3/images/copy.png", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw", "https://ocdn.eu/pulscms-transforms/1/ywaktkuTURBXy9lYzk0NWI3Ni1kYjkxLTQ5NDUtYjFjZi05NjI1NjEwNjZjYjkuanBlZ5GTBUg1", "https://ocdn.eu/pulscms-transforms/1/WLpktkuTURBXy85ZjE1OWQwOC0zNTY1LTQzZjYtYmZhZi1lZWY5Njk3NGViNzMuanBlZ5GTBUg1", "https://ocdn.eu/faktucs/static/images/logo.png"], "movies": [], "text": "Jak informuje RMF24, NIK ma sprawdzi\u0107 \"wszelkie elementy systemu zabezpieczenia obywateli przez zaka\u017ceniem niebezpiecznymi chorobami\".\n\nNiebawem pracownicy NIK zjawi\u0105 si\u0119 w wybranych szpitalach, a tak\u017ce na lotniskach i w portach morskich, by skontrolowa\u0107 wdra\u017cane tam procedury w zwi\u0105zku z rozprzestrzeniaj\u0105cym si\u0119 koronawirusem z Wuhan. Skontrolowane zostan\u0105 tak\u017ce jednostki ratownictwa medycznego oraz stacje sanepidu.\n\nNIK ma w planach skontrolowanie tak\u017ce Ministerstwa Zdrowia. \"Kontrolerzy pojawi\u0105 si\u0119 te\u017c u wojewod\u00f3w, kt\u00f3rzy odpowiadaj\u0105 za przygotowanie i koordynacje dzia\u0142a\u0144 w sytuacjach zagro\u017cenia epidemiologicznego\" - podaje RMF24.\n\nBy\u0142e\u015b w Chinach i \u017ale si\u0119 czujesz?\n\nNFZ i Ministerstwo Zdrowia wyda\u0142y zalecenia dla os\u00f3b, kt\u00f3re w ostatnim czasie wr\u00f3ci\u0142y z Chin lub mia\u0142y kontakt z takimi osobami. W przypadku wyst\u0105pienia u nich objaw\u00f3w grypopodobnych, tj. temperatura cia\u0142a powy\u017cej 38 stopni, duszno\u015bci, kaszel, powinny jak najszybciej zg\u0142osi\u0107 si\u0119 do najbli\u017cszego szpitalnego oddzia\u0142u chor\u00f3b zaka\u017anych.\n\nPrzypomnijmy, \u017ce obecnie w polskich szpitalach przebywaj\u0105 cztery osoby, u kt\u00f3rych istnieje podejrzenie zaka\u017cenia koronawirusem. To m\u0119\u017cczyzna w woj. kujawsko-pomorskim, kt\u00f3ry wraca\u0142 przez Chiny z Australii do Polski, Amerykanka z \u0141odzi, kt\u00f3ra do Polski przylecia\u0142a z Chin oraz dwie osoby z woj. \u015bwi\u0119tokrzyskiego.\n\n(\u0179r\u00f3d\u0142o: RMF24)\n\nKoronawirus w Polsce: kolejna osoba w szpitalu, tym razem z \u0141odzi\n\nK\u0142amali o wirusie z Wuhan. P\u00f3jd\u0105 siedzie\u0107?", "keywords": [], "meta_keywords": [""], "tags": [], "authors": [], "publish_date": "Wed Jan 29 10:15:16 2020", "summary": "", "article_html": "", "meta_description": "Polskie w\u0142adze reaguj\u0105 na szybko rozprzestrzeniaj\u0105c\u0105 si\u0119 epidemi\u0119 \u015bmierciono\u015bnego koronawirusa w Chinach. Jak informuje RMF24, Najwy\u017csza Izba Kontroli rozpocz\u0119\u0142a piln\u0105 kontrol\u0119, maj\u0105c\u0105 na celu sprawdzenie, czy Polska jest gotowa na zagro\u017cenie epidemiologiczne. Kontrole przeprowadzone zostan\u0105 m.in. w szpitalach i na lotniskach.", "meta_lang": "pl", "meta_favicon": "//www.fakt.pl/favicon.ico", "meta_data": {"description": "Polskie w\u0142adze reaguj\u0105 na szybko rozprzestrzeniaj\u0105c\u0105 si\u0119 epidemi\u0119 \u015bmierciono\u015bnego koronawirusa w Chinach. Jak informuje RMF24, Najwy\u017csza Izba Kontroli rozpocz\u0119\u0142a piln\u0105 kontrol\u0119, maj\u0105c\u0105 na celu sprawdzenie, czy Polska jest gotowa na zagro\u017cenie epidemiologiczne. Kontrole przeprowadzone zostan\u0105 m.in. w szpitalach i na lotniskach.", "news_keywords": "NIK,epidemia,kontrola", "DC.Identifier": "192c8d19-b686-5670-b989-8b1d802e7548", "embeddedapp_share_photo_version": "fakt", "twitter": {"card": "summary_large_image", "site": "@FAKT24PL", "title": "Czy Polska jest gotowa za zagro\u017cenie epidemiologiczne? Pilna kontrola NIK", "description": "Polskie w\u0142adze reaguj\u0105 na szybko rozprzestrzeniaj\u0105c\u0105 si\u0119 epidemi\u0119 \u015bmierciono\u015bnego koronawirusa w Chinach. Jak informuje RMF24, ...", "image": "https://ocdn.eu/images/pulscms/YTY7MDA_/e9d8799b-fae5-4dc0-b94d-4771611ac8f4.jpeg"}, "og": {"title": "Czy Polska jest gotowa za zagro\u017cenie epidemiologiczne? Pilna kontrola NIK", "description": "Polskie w\u0142adze reaguj\u0105 na szybko rozprzestrzeniaj\u0105c\u0105 si\u0119 epidemi\u0119 \u015bmierciono\u015bnego koronawirusa w Chinach. Jak informuje RMF24, Najwy\u017csza Izba Kontroli rozpocz\u0119\u0142a piln\u0105 kontrol\u0119, maj\u0105c\u0105 na celu sprawdz...", "image": {"identifier": "https://ocdn.eu/pulscms-transforms/1/6o6ktkuTURBXy9lOWQ4Nzk5Yi1mYWU1LTRkYzAtYjk0ZC00NzcxNjExYWM4ZjQuanBlZ5KVAwABzRQMzQtHkwXNBLDNAnY", "type": "image/jpeg"}, "url": "https://www.fakt.pl/wydarzenia/polska/nik-sprawdza-czy-polska-jest-gotowa-na-zagrozenie-epidemiologiczne/cyjck1b", "type": "article", "locale": "pl_PL"}, "article": {"published_time": "2020-01-29 10:15:16+0100"}, "robots": "INDEX, FOLLOW, ARCHIVE, ALL", "Author": "Fakt.pl", "Copyright": "Ringier Axel Springer Polska Sp. z o.o."}, "canonical_link": "https://www.fakt.pl/wydarzenia/polska/nik-sprawdza-czy-polska-jest-gotowa-na-zagrozenie-epidemiologiczne/cyjck1b"}