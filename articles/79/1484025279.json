{"source_url": "http://radio.opole.pl", "url": "http://radio.opole.pl/100,306230,039mocna-dawka-pozytywnych-emocji-039-morsy-opol", "title": "Mocna dawka pozytywnych emocji. Morsy Opole Aktywni przywitali\u2026", "top_image": "http://radio.opole.pl/public/info/2020/2020-01-01_157788344710.jpg", "meta_img": "http://radio.opole.pl/public/info/2020/2020-01-01_157788344710.jpg", "images": ["http://radio.opole.pl/public/info/2020/thumb_480_0/2020-05-20_159000023710.jpg", "http://radio.opole.pl/public/info/2020/thumb_480_0/2020-05-20_159000443710.jpg", "https://www.facebook.com/tr?id=1835033950088652&ev=PageView&noscript=1", "http://radio.opole.pl/public/info/2020/thumb_480_0/2020-05-20_158999277410.jpg", "http://radio.opole.pl/public/info/2020/2020-01-21_157960958210.jpg", "http://radio.opole.pl/public/info/2020/thumb_960_0/2020-01-01_157788344710.jpg", "http://radio.opole.pl/public/121/2020/thumb_480_0/121_158567295710.jpg", "http://radio.opole.pl/assets/css/images/logo_2019.png", "http://radio.opole.pl/public/info/2018/2018-11-29_154348968110.jpg", "http://radio.opole.pl/public/121/2020/thumb_480_0/121_158565686410.jpg", "http://radio.opole.pl/public/info/2020/thumb_960_0/2020-01-01_157788344720.jpg", "http://radio.opole.pl/public/info/2020/thumb_480_0/2020-05-20_158999477114.jpg", "http://radio.opole.pl/public/info/2020/thumb_480_0/2020-05-20_158998755210.jpg", "http://radio.opole.pl/public/info/2020/thumb_960_0/2020-01-01_157788344730.jpg", "http://radio.opole.pl/public/info/2020/thumb_960_0/2020-01-01_157788344740.jpg", "http://radio.opole.pl/public/info/2020/thumb_640_0/2020-02-08_158117109310.jpg", "http://radio.opole.pl/public/info/2020/thumb_480_0/2020-05-20_158998619310.jpg", "http://radio.opole.pl/public/info/2020/2020-01-01_157788344710.jpg"], "movies": [], "text": "Morsy Opole Aktywni przywita\u0142y dzisiaj (01.01) w samo po\u0142udnie Nowy Rok. Spotkali si\u0119 na k\u0105pielisku Bolko w Opolu, by wsp\u00f3lnie zanurzy\u0107 si\u0119 w lodowatej wodzie i skorzysta\u0107 z urok\u00f3w prozdrowotnych k\u0105pieli.\n\n- Wchodzimy w ten Nowy Rok z przytupem i w taki spos\u00f3b, kt\u00f3ry nam sprawia przyjemno\u015b\u0107, a wi\u0119c wsp\u00f3ln\u0105 k\u0105piel\u0105 to czcimy - m\u00f3wi Wac\u0142aw Jakuczek z grupy Morsy Opole Aktywni. - Wszyscy s\u0105, jak wida\u0107 w dobrej formie, wi\u0119c po tych szale\u0144stwach sylwestrowych doszli do siebie. Teraz jest czas, \u017ceby si\u0119 sch\u0142odzi\u0107, pocieszy\u0107 si\u0119 wzajemnie nasz\u0105 obecno\u015bci\u0105. To jest uniwersalne zaj\u0119cie dla ka\u017cdego, od ma\u0142ego do os\u00f3b ju\u017c w zaawansowanym wieku.- Morsuje ju\u017c od 5 lat, jest to dla mnie mocna dawka pozytywnych emocji - dodaje Ewa Pabliszyn. - Przede wszystkim, je\u015bli si\u0119 wchodzi z tak\u0105 grup\u0105 os\u00f3b, kt\u00f3ra daje du\u017co energii, to jest ciep\u0142o i pozytywnie. Poza tym morsowanie wp\u0142ywa bardzo dobrze na organizm.Cz\u0142onkowie grupy zach\u0119caj\u0105 wszystkich ch\u0119tnych do spr\u00f3bowania zimnych k\u0105pieli. Mo\u017cna do nich do\u0142\u0105czy\u0107 w ka\u017cd\u0105 niedziel\u0119 o 12:00 na k\u0105pielisku Bolko w Opolu.", "keywords": [], "meta_keywords": ["Morsy Opole Aktywni", "k\u0105pielisko Bolko", "morsowanie", "Nowy Rok", "powitanie", "k\u0105piel", "Wac\u0142aw Jakuczek", "Ewa Pabliszyn"], "tags": [], "authors": ["Radio Opole"], "publish_date": "Wed Jan  1 15:45:00 2020", "summary": "", "article_html": "", "meta_description": "Morsy Opole Aktywni przywita\u0142y dzisiaj (01.01) w samo po\u0142udnie Nowy Rok. Spotkali si\u0119 na k\u0105pielisku Bolko w Opolu, by wsp\u00f3lnie zanurzy\u0107 si\u0119 w lodowatej wodzie i skorzysta\u0107 z urok\u00f3w prozdrowotnych k\u0105pieli.", "meta_lang": "pl", "meta_favicon": "assets/favicon/apple-touch-icon.png", "meta_data": {"description": "Morsy Opole Aktywni przywita\u0142y dzisiaj (01.01) w samo po\u0142udnie Nowy Rok. Spotkali si\u0119 na k\u0105pielisku Bolko w Opolu, by wsp\u00f3lnie zanurzy\u0107 si\u0119 w lodowatej wodzie i skorzysta\u0107 z urok\u00f3w prozdrowotnych k\u0105pieli.", "keywords": "Morsy Opole Aktywni, k\u0105pielisko Bolko, morsowanie, Nowy Rok, powitanie, k\u0105piel, Wac\u0142aw Jakuczek, Ewa Pabliszyn", "author": "Radio Opole", "msapplication-TileColor": "#0074bd", "msapplication-config": "assets/favicon/browserconfig.xml", "theme-color": "#ffffff", "viewport": "width=device-width, initial-scale=1", "og": {"locale": "pl_PL", "type": "article", "title": "\"Mocna dawka pozytywnych emocji\". Morsy Opole Aktywni przywitali Nowy Rok", "description": "Morsy Opole Aktywni przywita\u0142y dzisiaj (01.01) w samo po\u0142udnie Nowy Rok. Spotkali si\u0119 na k\u0105pielisku Bolko w Opolu, by wsp\u00f3lnie zanurzy\u0107 si\u0119 w lodowatej wodzie i skorzysta\u0107 z urok\u00f3w prozdrowotnych k\u0105pieli.", "url": "http://radio.opole.pl/100,306230,mocna-dawka-pozytywnych-emocji-morsy-opole-aktyw", "site_name": "\"Mocna dawka pozytywnych emocji\". Morsy Opole Aktywni przywitali Nowy Rok", "image": {"identifier": "http://radio.opole.pl/public/info/2020/2020-01-01_157788344710.jpg", "width": 1600, "height": 1200}}, "article": {"section": "Wiadomo\u015bci z regionu", "published_time": "2020-01-01 15:45:00"}, "twitter": {"card": "summary", "title": "\"Mocna dawka pozytywnych emocji\". Morsy Opole Aktywni przywitali Nowy Rok", "description": "Morsy Opole Aktywni przywita\u0142y dzisiaj (01.01) w samo po\u0142udnie Nowy Rok. Spotkali si\u0119 na k\u0105pielisku Bolko w Opolu, by wsp\u00f3lnie zanurzy\u0107 si\u0119 w lodowatej wodzie i skorzysta\u0107 z urok\u00f3w prozdrowotnych k\u0105pieli.", "image": "http://radio.opole.pl/public/info/2020/2020-01-01_157788344710.jpg"}}, "canonical_link": "http://radio.opole.pl/100,306230,mocna-dawka-pozytywnych-emocji-morsy-opole-aktyw"}