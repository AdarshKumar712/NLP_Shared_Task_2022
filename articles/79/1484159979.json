{"source_url": "https://wiadomosci.wp.pl", "url": "https://wiadomosci.wp.pl/zywiec-policja-szuka-mezczyzny-zostawil-w-kurtce-sporo-gotowki-6463118015322241a", "title": "\u017bywiec. Policja szuka m\u0119\u017cczyzny. Zostawi\u0142 w kurtce sporo got\u00f3wki", "top_image": "https://v.wpimg.pl/MzE1MTE3YhskUztnakhvDmcLbz0sEWFYMBN3dmoDYklxBn8sdwZ7TWpVYyM1WiAda0Ehe3QDdE9zAXticR5gT3IHeGZ2BXtJakIoNypdKVctUCMwa1k9HWdM", "meta_img": "https://v.wpimg.pl/MzE1MTE3YhskUztnakhvDmcLbz0sEWFYMBN3dmoDYklxBn8sdwZ7TWpVYyM1WiAda0Ehe3QDdE9zAXticR5gT3IHeGZ2BXtJakIoNypdKVctUCMwa1k9HWdM", "images": ["https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk91SXhkaldjDTVYIDNrQyFVcwh-ZXEAfUt3HH9jfAR6Q3cJfHt0Cn8CdAh_ejVdKlg4", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk9zSXlhalpjDTUfPThqUmITakI5M2pDJhxqUyp6NV0qWDg=", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk5wSXlhaldjDTVYIDNrQyFVdAV-YXwAdENxBWB5dAN1Q30CfWJ9A2JLfAM1ZXwBYworVm8p", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk91SXhkaldjDTVYIDNrQyFVfAB-YXwGfE58HGBlfQp_S3MBeGZ0HHxDd0l8bXcdPRQiEzA=", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk91SXhkaldjDTVYIDNrQyFVdwF-bXILe0h8B2BldQV4T3EEfmNzHHxDd0l8bXcdPRQiEzA=", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8YkxxBTVgcgViHmtGPT0oVGMKKR58ZHwGe0pzB3l5aAZ6THADfmJzAGIJIFIiOiEeJRsrVWM-NVRvBw==", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk5wSXlhaldjDTVYIDNrQyFVcAJ-ZnELfEh8HGBmdQJ_TnICfmV0HHxDd0l8bXcdPRQiEzA=", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk91SXhkaldjDTVYIDNrQyFVcAV7YHcAe0pxHGBsdQB5QnYJeWNqAnRIPQB0ZmtDIx1nTA==", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk5wSXlhaldjDTVYIDNrQyFVcwh-ZXEAfUt3HH9jfAR6Q3cJfHt0Cn8CdAh_ejVdKlg4", "https://v.wpimg.pl/MzE1MTE3YhskUztnakhvDmcLbz0sEWFYMBN3dmoDYklxBn8sdwZ7TWpVYyM1WiAda0Ehe3QDdE9zAXticR5gT3IHeGZ2BXtJakIoNypdKVctUCMwa1k9HWdM", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk5wSXlhaldjDTVYIDNrQyFVdAJ9ZXIFfk9zCGB5dAF7S30Ee2NxBGIKKVAuMS1cIR4gQ2MkK1RvBw==", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk91SXhkaldjDTVYIDNrQyFVdwh-bH0HdE93HH5jdQZ4SnQIYmV8ATVLfANjJCtUbwc=", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk91SXhkaldjDTVYIDNrQyFVdAV-YXwAdENxBWB5dAN1Q30CfWJ9A2JLfAM1ZXwBYworVm8p", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk91SXhkaldjDTVYIDNrQyFVcAJ-ZnELfEh8HGBmdQJ_TnICfmV0HHxDd0l8bXcdPRQiEzA=", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk91SXhkaldjDTVYIDNrQyFVdAJ9ZXIFfk9zCGB5dAF7S30Ee2NxBGIKKVAuMS1cIR4gQ2MkK1RvBw==", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk91SXhkaldjDTVYIDNrQyFVcgd6Y3YLeE18HGBmdAJ-THEHdWB9HHxDd0l8bXcdPRQiEzA=", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk5wSXlhaldjDTVYIDNrQyFVcAV7YHcAe0pxHGBsdQB5QnYJeWNqAnRIPQB0ZmtDIx1nTA==", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk5wSXlhaldjDTVYIDNrQyFVfAB-YXwGfE58HGBlfQp_S3MBeGZ0HHxDd0l8bXcdPRQiEzA=", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk91SXhkaldjDTVYIDNrQyFVdAh8YHAEek18A2B5dgR7S3YJdWR1HHxDd0l8bXcdPRQiEzA=", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk5wSXlhaldjDTVYIDNrQyFVdwh-bH0HdE93HH5jdQZ4SnQIYmV8ATVLfANjJCtUbwc=", "https://wiadomosci.wp.pl/MzE1MTE3YhskUztnakhvDmcLbzAqEWFYMBN3dmpBe090A3xlcAB8T2pCJTsyHSoTIw4-JjMOOhMkVSI5KkAuE2NQLiAsXCNHL0IiMiMVPRZ4QSw_KhU7R3AfeXY4", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk5wSXlhaldjDTVYIDNrQyFVdwF-bXILe0h8B2BldQV4T3EEfmNzHHxDd0l8bXcdPRQiEzA=", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk5wSXlhaldjDTVYIDNrQyFVcgd6Y3YLeE18HGBmdAJ-THEHdWB9HHxDd0l8bXcdPRQiEzA=", "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8Yk5wSXlhaldjDTVYIDNrQyFVdAh8YHAEek18A2B5dgR7S3YJdWR1HHxDd0l8bXcdPRQiEzA="], "movies": [], "text": "\u017bywiec. Policja szuka m\u0119\u017cczyzny. Zostawi\u0142 w kurtce sporo got\u00f3wki\n\nMieszkaniec \u017bywca w jednym ze sklep\u00f3w z u\u017cywan\u0105 odzie\u017c\u0105 kupi\u0142 kurtk\u0119, w kt\u00f3rej znalaz\u0142 spor\u0105 sum\u0119 pieni\u0119dzy. Uczciwy znalazca nie zastanawia\u0142 si\u0119 ani chwili i ca\u0142\u0105 kwot\u0119 przekaza\u0142 \u017cywieckim policjantom. Teraz funkcjonariusze szukaj\u0105 w\u0142a\u015bciciela kurtki.\n\nG\u0142osuj G\u0142osuj Podziel si\u0119 Opinie\n\nZdj\u0119cie ilustracyjne. Kurtka zosta\u0142a kupiona w sklepie z u\u017cywan\u0105 odzie\u017c\u0105 (PAP, Fot: Grzegorz Micha\u0142owski)\n\nW sobot\u0119 do Komendy Powiatowej Policji w \u017bywcu zg\u0142osi\u0142 si\u0119 58-letni mieszkaniec miasta. M\u0119\u017cczyzna powiedzia\u0142, \u017ce w jednym ze sklep\u00f3w z u\u017cywan\u0105 odzie\u017c\u0105 kupi\u0142 zimow\u0105 kurtk\u0119.\n\nGdy 58-latek za\u0142o\u017cy\u0142 kurtk\u0119, co\u015b zacz\u0119\u0142o go uwiera\u0107. W jednej z kieszeni znalaz\u0142 zwini\u0119ty plik banknot\u00f3w. 58-latek nie zastanawia\u0142 si\u0119 ani chwili i od razu przyjecha\u0142 do \u017cywieckiej komendy policji, gdzie pieni\u0105dze przekaza\u0142 mundurowym. Teraz policjanci szukaj\u0105 w\u0142a\u015bciciela kurtki.\n\n\"Sk\u0142adamy Panu wyrazy uznania oraz podzi\u0119kowania za godn\u0105 na\u015bladowania postaw\u0119. Mamy wielk\u0105 nadziej\u0119, \u017ce Pana zachowanie i postawa b\u0119dzie wzorem i motywatorem dla innych os\u00f3b, kt\u00f3re w podobnej sytuacji nie zawahaj\u0105 si\u0119 i podejm\u0105 w\u0142a\u015bciw\u0105 decyzj\u0119\" - napisali funkcjonariusze do 58-letniego uczciwego znalazcy na swojej stronie internetowej.\n\nZobacz te\u017c: Jak si\u0119 pracuje z europos\u0142ami PiS? Magdalena Adamowicz: nie odpowiadaj\u0105 mi \"dzie\u0144 dobry\"\n\n\u0179r\u00f3d\u0142o: KPP w \u017bywcu", "keywords": [], "meta_keywords": ["\u017cywiec", "uczciwy znalazca", "got\u00f3wka", "second hand"], "tags": ["Wyniki Lotto", "Turcja", "Gazetki Rossman", "second hand", "Wiadomo\u015bci o smogu", "uczciwy znalazca", "W\u0142odzimierz Lenin", "Szymon Ho\u0142ownia", "got\u00f3wka", "Olga Tokarczuk", "Adolf Hitler", "J\u00f3zef Pi\u0142sudski", "Wiosna Roberta Biedronia", "USA", "Hiszpania", "\u017cywiec", "Promocje", "Francja", "PRL", "Chiny", "Rosja", "Wypadki samochodowe", "Wojciech Cejrowski", "Niemcy"], "authors": ["Beata Czuma"], "publish_date": "Wed Jan  1 20:25:00 2020", "summary": "", "article_html": "", "meta_description": "Mieszkaniec \u017bywca w jednym ze sklep\u00f3w z u\u017cywan\u0105 odzie\u017c\u0105 kupi\u0142 kurtk\u0119, w kt\u00f3rej znalaz\u0142 spor\u0105 sum\u0119 pieni\u0119dzy. Uczciwy znalazca nie zastanawia\u0142 si\u0119 ani chwili i ca\u0142\u0105 kwot\u0119 przekaza\u0142 \u017cywieckim policjantom.", "meta_lang": "pl", "meta_favicon": "https://wiadomosci.wp.pl/MzE1MTE3YhskUztnakhvJWcLbwsabBIlGm4SCxpsEiUabhILGmwSJRpuEgsabBIlGm4SCxpsEiUabhILGmwSJRpuEgsabBIlGm4SCxpsEiUabhILGmwSJRpuEgsabBIlGm4SCxpsEiUabhILGmwSJRpuEgsabBIlGm4SCxpsEiUabhILGmwSJRpuEgsabBIlGm4SCxpsEiUabhILGmwSJRpuEgsabBIlGm4SCxpsEiUabhILGmwSJRpuEgsabBIlGm4SCxpsEiUabhILGmwSJRpuEgsabBIlGm4SCxpsEiUabhILGmwSJRpuEgsabBIlGm4SCxpsEiUabhILGmwSJRpuEgsabBIlGm4SCxpsEiUabhILGmwSJRpuEgsabBIlGm4SCxpsElhpEzh2fxFiCTFQOT0mHH5Uch9_Z3IcfUt1CHw1fQV7GXcHK2VyBy5LcQV_bX0AKUt3Ay4yIANjEyZebyk=", "meta_data": {"gaf": "cvesirsy", "og": {"site_name": "wiadomosci.wp.pl", "locale": "pl_PL", "url": "https://wiadomosci.wp.pl/zywiec-policja-szuka-mezczyzny-zostawil-w-kurtce-sporo-gotowki-6463118015322241a", "type": "article", "title": "\u017bywiec. Policja szuka m\u0119\u017cczyzny. Zostawi\u0142 w kurtce sporo got\u00f3wki", "description": "Mieszkaniec \u017bywca w jednym ze sklep\u00f3w z u\u017cywan\u0105 odzie\u017c\u0105 kupi\u0142 kurtk\u0119, w kt\u00f3rej znalaz\u0142 spor\u0105 sum\u0119 pieni\u0119dzy. Uczciwy znalazca nie zastanawia\u0142 si\u0119 ani chwili i ca\u0142\u0105 kwot\u0119 przekaza\u0142 \u017cywieckim policjantom.", "image": "https://v.wpimg.pl/MzE1MTE3YhskUztnakhvDmcLbz0sEWFYMBN3dmoDYklxBn8sdwZ7TWpVYyM1WiAda0Ehe3QDdE9zAXticR5gT3IHeGZ2BXtJakIoNypdKVctUCMwa1k9HWdM"}, "fb": {"app_id": 196956980412461, "pages": 881296251984605}, "twitter": {"site": "@wirtualnapolska", "domain": "wiadomosci.wp.pl", "card": "summary_large_image", "url": "https://wiadomosci.wp.pl/zywiec-policja-szuka-mezczyzny-zostawil-w-kurtce-sporo-gotowki-6463118015322241a", "description": "Mieszkaniec \u017bywca w jednym ze sklep\u00f3w z u\u017cywan\u0105 odzie\u017c\u0105 kupi\u0142 kurtk\u0119, w kt\u00f3rej znalaz\u0142 spor\u0105 sum\u0119 pieni\u0119dzy. Uczciwy znalazca nie zastanawia\u0142 si\u0119 ani chwili i ca\u0142\u0105 kwot\u0119 przekaza\u0142 \u017cywieckim policjantom.", "image": "https://v.wpimg.pl/MzE1MTE3YhskUztnakhvDmcLbz0sEWFYMBN3dmoDYklxBn8sdwZ7TWpVYyM1WiAda0Ehe3QDdE9zAXticR5gT3IHeGZ2BXtJakIoNypdKVctUCMwa1k9HWdM"}, "google-site-verification": "RCgsopChr4I-gwsar6utLms3HxO6lrgw6GO3SfzHsQg", "keywords": "\u017cywiec, uczciwy znalazca, got\u00f3wka, second hand", "article": {"publisher": "https://www.facebook.com/wiadomosciwppl", "published_time": "2020-01-01T20:25:00.000Z", "modified_time": "2020-01-01T20:25:25.000Z"}, "artice": {"tag": "\u017cywiec, uczciwy znalazca, got\u00f3wka, second hand"}, "news_keywords": "\u017cywiec, uczciwy znalazca, got\u00f3wka, second hand", "author": "Beata Czuma", "description": "Mieszkaniec \u017bywca w jednym ze sklep\u00f3w z u\u017cywan\u0105 odzie\u017c\u0105 kupi\u0142 kurtk\u0119, w kt\u00f3rej znalaz\u0142 spor\u0105 sum\u0119 pieni\u0119dzy. Uczciwy znalazca nie zastanawia\u0142 si\u0119 ani chwili i ca\u0142\u0105 kwot\u0119 przekaza\u0142 \u017cywieckim policjantom.", "msapplication-TileImage": "https://v.wpimg.pl/MzE1MTE3YhskUztnakhvDmcLbz0sEWFYMBN3dmp8YktxBTVlcQdiHmtGPT0oVGMKKR58ZXcFfklxB3pjaAp5QncBe2NwC2IcJEckNypdEg43UCMnNVI_HytFEmV8ATVLfANjJCtUbwc=", "theme-color": "#e1261c"}, "canonical_link": "https://wiadomosci.wp.pl/zywiec-policja-szuka-mezczyzny-zostawil-w-kurtce-sporo-gotowki-6463118015322241a"}