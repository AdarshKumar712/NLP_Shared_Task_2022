{"source_url": "https://www.gundemkibris.com", "url": "https://www.gundemkibris.com/kibris/tabipler-birligi-baskani-gurkut-basbakanliga-toplantiya-cagrildi-h291740.html", "title": "Tabipler Birli\u011fi Ba\u015fkan\u0131 G\u00fcrkut, ba\u015fbakanl\u0131\u011fa toplant\u0131ya \u00e7a\u011fr\u0131ld\u0131", "top_image": "https://www.gundemkibris.com/images/haberler/2020/03/tabipler_birligi_baskani_gurkut_basbakanliga_toplantiya_cagrildi_h291740_213a0.jpg", "meta_img": "https://www.gundemkibris.com/images/haberler/2020/03/tabipler_birligi_baskani_gurkut_basbakanliga_toplantiya_cagrildi_h291740_213a0.jpg", "images": ["https://www.gundemkibris.com/images/banner/analogo.png", "https://www.gundemkibris.com/images/haberler/ustmanset/2020/03/dunya-dYsY.jpg", "https://www.gundemkibris.com/_themes/hs-rise/images/no_author.jpg", "https://www.gundemkibris.com/images/haberler/thumbs/2020/03/tehlikeyi_rum_tarafindan_daha_erken_gorduk_h291796_99c7c.jpg", "https://www.gundemkibris.com/thumb.php?src=https://www.gundemkibris.com/images/banner/shell_wi_300x250.png&w=300&h=250&q=80", "http://www.iveria.com.tr/reklam/gundemkibris/gundemkibris_iveria_group_reklam_620X90.gif", "https://www.gundemkibris.com/images/banner/25050.png", "https://www.gundemkibris.com/images/upload/eczane.jpg", "https://www.gundemkibris.com/thumb.php?src=https://www.gundemkibris.com/images/banner/the_taste_300x250.png&w=300&h=250&q=80", "https://www.gundemkibris.com/images/haberler/ustmanset/2020/03/ALERJI.jpg", "https://www.gundemkibris.com/images/haberler/ustmanset/2020/03/google.jpg", "https://d5nxst8fruw4z.cloudfront.net/atrk.gif?account=Qg8Ek1ao6C52WR", "https://www.gundemkibris.com/images/haberler/2020/03/tabipler_birligi_baskani_gurkut_basbakanliga_toplantiya_cagrildi_h291740_213a0.jpg", "https://www.gundemkibris.com/images/haberler/thumbs/2020/03/tatar_benim_hic_secim_dusunecek_vaktim_yok_h291794_dd84a.jpg", "https://www.facebook.com/tr?id=1480297288876028&ev=NoScript", "https://www.gundemkibris.com/images/haberler/thumbs/2020/03/cezaevinde_olay_tutuklamalar_basladi_h291797_8f232.jpg", "https://www.gundemkibris.com/images/haberler/ustmanset/2020/03/sac-dokjulmesi.jpg", "https://www.gundemkibris.com/images/haberler/ustmanset/2020/03/elan-mask.jpg"], "movies": [], "text": "K\u0131br\u0131s T\u00fcrk Tabipleri Birli\u011fi Ba\u015fkan\u0131 \u00d6zlem G\u00fcrkut, d\u00fcn ak\u015fam h\u00fck\u00fcmetin ald\u0131\u011f\u0131 ek tedbirlerin ard\u0131ndan bug\u00fcn kendi aralar\u0131nda g\u00f6r\u00fc\u015ft\u00fcklerini belirtti.\n\n\u015eu ana kadar al\u0131nan kararlar\u0131n, korunma ve sa\u011fl\u0131k kontrol\u00fc anlam\u0131nda bir ilerleme olarak s\u00f6ylenebilece\u011fini belirten G\u00fcrkut, ancak \u00f6n\u00fcm\u00fczdeki 14 g\u00fcnde soka\u011fa \u00e7\u0131kman\u0131n en asgari d\u00fczeye \u00e7ekilmesi gerekti\u011fini kaydetti.\n\nVatanda\u015flar\u0131n sadece en acil durumlar i\u00e7in d\u0131\u015far\u0131ya \u00e7\u0131kmalar\u0131 gerekti\u011fine dikkat \u00e7eken G\u00fcrkut, bu anlamda bakanlar kurulunun tekrar de\u011ferlendirece\u011fini s\u00f6yledi.\n\n\u015eu an da bakanlar kurulunun devam etti\u011fini s\u00f6yleyen G\u00fcrkut, kendisinin de ba\u015fbakanl\u0131\u011fa toplant\u0131ya \u00e7a\u011fr\u0131ld\u0131\u011f\u0131n\u0131 ifade etti.\n\nBirka\u00e7 saat sonra ba\u015fbakanl\u0131\u011fa g\u00f6r\u00fc\u015fmeye gidece\u011fini s\u00f6yleyen G\u00fcrkut, \u201cUmuyorum izah ederiz de daha s\u0131k\u0131 tedbir al\u0131rlar\u201d dedi.", "keywords": [], "meta_keywords": ["K\u0131br\u0131s T\u00fcrk Tabipleri Birli\u011fi", "\u00d6zlem G\u00fcrkut", "bakanlar kurulu"], "tags": [], "authors": ["G\u00fcndem K\u0131br\u0131s Gazetesi"], "publish_date": null, "summary": "", "article_html": "", "meta_description": "K\u0131br\u0131s T\u00fcrk Tabipleri Birli\u011fi Ba\u015fkan\u0131 \u00d6zlem G\u00fcrkut d\u00fcn ak\u015fam h\u00fck\u00fcmetin ald\u0131\u011f\u0131 ek tedbirlerin ard\u0131ndan bug\u00fcn kendi aralar\u0131nda g\u00f6r\u00fc\u015ft\u00fcklerini belirtti.", "meta_lang": "tr", "meta_favicon": "", "meta_data": {"description": "K\u0131br\u0131s T\u00fcrk Tabipleri Birli\u011fi Ba\u015fkan\u0131 \u00d6zlem G\u00fcrkut d\u00fcn ak\u015fam h\u00fck\u00fcmetin ald\u0131\u011f\u0131 ek tedbirlerin ard\u0131ndan bug\u00fcn kendi aralar\u0131nda g\u00f6r\u00fc\u015ft\u00fcklerini belirtti.", "keywords": "K\u0131br\u0131s T\u00fcrk Tabipleri Birli\u011fi, \u00d6zlem G\u00fcrkut, bakanlar kurulu", "news_keywords": "K\u0131br\u0131s T\u00fcrk Tabipleri Birli\u011fi, \u00d6zlem G\u00fcrkut, bakanlar kurulu", "robots": "noodp", "author": "G\u00fcndem K\u0131br\u0131s Gazetesi", "fb": {"admins": 571497945}, "theme-color": "#ff4136", "og": {"site_name": "G\u00fcndem K\u0131br\u0131s Gazetesi", "title": "Tabipler Birli\u011fi Ba\u015fkan\u0131 G\u00fcrkut, ba\u015fbakanl\u0131\u011fa toplant\u0131ya \u00e7a\u011fr\u0131ld\u0131", "description": "K\u0131br\u0131s T\u00fcrk Tabipleri Birli\u011fi Ba\u015fkan\u0131 \u00d6zlem G\u00fcrkut d\u00fcn ak\u015fam h\u00fck\u00fcmetin ald\u0131\u011f\u0131 ek tedbirlerin ard\u0131ndan bug\u00fcn kendi aralar\u0131nda g\u00f6r\u00fc\u015ft\u00fcklerini belirtti.", "image": {"identifier": "https://www.gundemkibris.com/images/haberler/2020/03/tabipler_birligi_baskani_gurkut_basbakanliga_toplantiya_cagrildi_h291740_213a0.jpg", "type": "image/jpeg", "width": 652, "height": 400}, "type": "article", "url": "https://www.gundemkibris.com/kibris/tabipler-birligi-baskani-gurkut-basbakanliga-toplantiya-cagrildi-h291740.html"}, "twitter": {"card": "summary_large_image", "url": "http://www.gundemkibris.com/kibris/tabipler-birligi-baskani-gurkut-basbakanliga-toplantiya-cagrildi-h291740.html", "domain": "https://www.gundemkibris.com/", "site": "gundemkibris", "title": "Tabipler Birli\u011fi Ba\u015fkan\u0131 G\u00fcrkut, ba\u015fbakanl\u0131\u011fa toplant\u0131ya \u00e7a\u011fr\u0131ld\u0131", "description": "K\u0131br\u0131s T\u00fcrk Tabipleri Birli\u011fi Ba\u015fkan\u0131 \u00d6zlem G\u00fcrkut, d\u00fcn ak\u015fam h\u00fck\u00fcmetin ald\u0131\u011f\u0131 ek tedbirlerin ard\u0131ndan bug\u00fcn kendi aralar\u0131nda g\u00f6r\u00fc\u015ft\u00fcklerini belirtti.", "image": {"src": "https://www.gundemkibris.com/images/haberler/2020/03/tabipler_birligi_baskani_gurkut_basbakanliga_toplantiya_cagrildi_h291740_213a0.jpg"}}, "dc.language": "tr", "dc.source": "https://www.gundemkibris.com/", "dc.title": "Tabipler Birli\u011fi Ba\u015fkan\u0131 G\u00fcrkut, ba\u015fbakanl\u0131\u011fa toplant\u0131ya \u00e7a\u011fr\u0131ld\u0131", "dc.keywords": "K\u0131br\u0131s T\u00fcrk Tabipleri Birli\u011fi, \u00d6zlem G\u00fcrkut, bakanlar kurulu", "dc.description": "K\u0131br\u0131s T\u00fcrk Tabipleri Birli\u011fi Ba\u015fkan\u0131 \u00d6zlem G\u00fcrkut d\u00fcn ak\u015fam h\u00fck\u00fcmetin ald\u0131\u011f\u0131 ek tedbirlerin ard\u0131ndan bug\u00fcn kendi aralar\u0131nda g\u00f6r\u00fc\u015ft\u00fcklerini belirtti.", "p": {"domain_verify": "42f5315eb528f49beb03dd31650cdb72"}}, "canonical_link": "https://www.gundemkibris.com/kibris/tabipler-birligi-baskani-gurkut-basbakanliga-toplantiya-cagrildi-h291740.html"}