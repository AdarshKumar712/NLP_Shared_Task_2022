{"source_url": "https://wiadomosci.onet.pl", "url": "https://wiadomosci.onet.pl/swiat/indonezja-powodz-w-dzakarcie-ewakuowano-tysiace-ludzi/clfqkf8", "title": "Indonezja: Pow\u00f3d\u017a w D\u017cakarcie. Ewakuowano tysi\u0105ce ludzi", "top_image": "https://ocdn.eu/pulscms-transforms/1/fHgk9kuTURBXy84NGRhNzU0Yi0zYTJiLTQxMTktOTJjMy0yZDcxMzVkZjI2NDkuanBlZ5OVAwBIzQjIzQTwkwmmMjViMjkxBpMFzQI6zQEsgaEwAQ/.jpg", "meta_img": "https://ocdn.eu/pulscms-transforms/1/fHgk9kuTURBXy84NGRhNzU0Yi0zYTJiLTQxMTktOTJjMy0yZDcxMzVkZjI2NDkuanBlZ5OVAwBIzQjIzQTwkwmmMjViMjkxBpMFzQI6zQEsgaEwAQ/.jpg", "images": ["https://ocdn.eu/pulscms-transforms/1/4T_k9kuTURBXy8xM2Y1YzBhOS1iMjc3LTQ1N2QtYmY1OC1kNjlhMThmOTllYWUuanBlZ5KVAs0DFADCw5UCAM0C-MLDgaEwAQ", "https://ocdn.eu/pulscms-transforms/1/fHgk9kuTURBXy84NGRhNzU0Yi0zYTJiLTQxMTktOTJjMy0yZDcxMzVkZjI2NDkuanBlZ5OVAwBIzQjIzQTwkwmmMjViMjkxBpMFzQI6zQEsgaEwAQ/.jpg", "https://ocdn.eu/wiadomosciucs/static/logo2017svg/desktop/logo_wiadomosci.svg", "https://ocdn.eu/weather/weather_state_icons/2.svg", "https://ocdn.eu/pulscms-transforms/1/nork9kuTURBXy9iNTE1MTFhOC0yNjg3LTRkZDctYjk1ZS0yZjdlMDVmZjQyYWYuanBlZ5KVAs0DFADCw5UCAM0C-MLDgaEwAQ", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D", "https://ocdn.eu/pulscms-transforms/1/n3Dk9kuTURBXy84NGRhNzU0Yi0zYTJiLTQxMTktOTJjMy0yZDcxMzVkZjI2NDkuanBlZ5OVAwBIzQjIzQTwkwXNAxTNAbyTCaYyNWIyOTEGgaEwAQ/.jpg"], "movies": [], "text": "Woda z wezbranych po monsunowych opadach rzek zala\u0142a tysi\u0105ce dom\u00f3w, zmuszaj\u0105c w\u0142adze do odci\u0119cia pr\u0105du i wody pitnej, w wielu dzielnicach sparali\u017cowany jest ruch drogowy i kolejowy. W wielu miejscach woda na ulicach przekracza poziom 2,5 metra. Ponad 31 tysi\u0119cy os\u00f3b zosta\u0142o ewakuowanych z miasta.\n\nFoto: ADI WEDA / PAP\n\nSp\u00f3\u0142ka dostarczaj\u0105ca do miasta energi\u0119 elektryczn\u0105 poinformowa\u0142a o zawieszeniu dostaw pr\u0105du w wielu rejonach. \"Odci\u0119li\u015bmy zasilanie, aby unikn\u0105\u0107 dalszych pora\u017ce\u0144 pr\u0105dem\" - zakomunikowano. W D\u017cakarcie mieszka 10 milion\u00f3w ludzi, a w ca\u0142ej aglomeracji sto\u0142ecznej - oko\u0142o 30 mln. Jest to teren podatny na trz\u0119sienia ziemi, powodzie i niekontrolowany przep\u0142yw w\u00f3d gruntowych.\n\nFoto: ADI WEDA / PAP\n\nW\u0142adze poda\u0142y, \u017ce najcz\u0119stsze przyczyny \u015bmierci ofiar powodzi to utoni\u0119cie, pora\u017cenie pr\u0105dem, hipotermia i zasypanie przez osuwaj\u0105ce si\u0119 zwa\u0142y ziemi. W Indonezji trwa obecnie pora deszczowa, kt\u00f3ra rozpocz\u0119\u0142a si\u0119 w listopadzie.\n\n(mzs)", "keywords": [], "meta_keywords": [""], "tags": [], "authors": ["Foto", "Adi Weda"], "publish_date": "Thu Jan  2 05:49:15 2020", "summary": "", "article_html": "", "meta_description": "Do 21 wzros\u0142a liczba ofiar \u015bmiertelnych powodzi w stolicy Indonezji, D\u017cakarcie - poinformowa\u0142y w czwartek w\u0142adze. Z miasta ewakuowano ponad 31 tysi\u0119cy ludzi, w wielu dzielnicach odci\u0119to dop\u0142yw pr\u0105du, sparali\u017cowana jest komunikacja.", "meta_lang": "pl", "meta_favicon": "", "meta_data": {"DC.Identifier": "8790ba2c-e57b-46e7-b68d-7ac15a69f6e5", "pkg-uuid": "8790ba2c-e57b-46e7-b68d-7ac15a69f6e5", "detailType": "article", "serviceUuid": "b177a2c9-166f-4113-9b28-185bbe554807", "description": "Do 21 wzros\u0142a liczba ofiar \u015bmiertelnych powodzi w stolicy Indonezji, D\u017cakarcie - poinformowa\u0142y w czwartek w\u0142adze. Z miasta ewakuowano ponad 31 tysi\u0119cy ludzi, w wielu dzielnicach odci\u0119to dop\u0142yw pr\u0105du, sparali\u017cowana jest komunikacja.", "og": {"title": "Indonezja: Pow\u00f3d\u017a w D\u017cakarcie. Ewakuowano tysi\u0105ce ludzi", "description": "Do 21 wzros\u0142a liczba ofiar \u015bmiertelnych powodzi w stolicy Indonezji, D\u017cakarcie - poinformowa\u0142y w czwartek w\u0142adze. Z miasta ewakuowano ponad 31 tysi\u0119cy ludzi, w wielu dzielnicach odci\u0119to dop\u0142yw pr\u0105du, sparali\u017cowana jest komunikacja.", "image": {"identifier": "https://ocdn.eu/pulscms-transforms/1/fHgk9kuTURBXy84NGRhNzU0Yi0zYTJiLTQxMTktOTJjMy0yZDcxMzVkZjI2NDkuanBlZ5OVAwBIzQjIzQTwkwmmMjViMjkxBpMFzQI6zQEsgaEwAQ/.jpg", "width": 570, "height": 300, "type": "image/jpeg"}, "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-01-02 05:49:15+0100"}, "fb": {"pages": 185265414715}, "twitter": {"card": "summary_large_image", "description": "Do 21 wzros\u0142a liczba ofiar \u015bmiertelnych powodzi w stolicy Indonezji, D\u017cakarcie - poinformowa\u0142y w czwartek w\u0142adze. Z miasta ewakuowano ponad 31 tysi\u0119cy ludzi, w wielu dzielnicach odci\u0119to dop\u0142yw pr\u0105du, sparali\u017cowana jest komunikacja.", "title": "Indonezja: Pow\u00f3d\u017a w D\u017cakarcie. Ewakuowano tysi\u0105ce ludzi", "site": "OnetWiadomosci", "image": "https://ocdn.eu/pulscms-transforms/1/3drktkuTURBXy84NGRhNzU0Yi0zYTJiLTQxMTktOTJjMy0yZDcxMzVkZjI2NDkuanBlZ5KVAwBIzQjIzQTwkwXNBLDNAlg"}}, "canonical_link": "https://wiadomosci.onet.pl/swiat/indonezja-powodz-w-dzakarcie-ewakuowano-tysiace-ludzi/clfqkf8"}