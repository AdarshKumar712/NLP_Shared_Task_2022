{"source_url": "https://www.magnapolonia.org", "url": "https://www.magnapolonia.org/amerykanscy-zolnierze-uzyli-gazu-lzawiacego-przeciw-uczestnikom-protestu-w-bagdadzie/", "title": "Ameryka\u0144scy \u017co\u0142nierze u\u017cyli gazu \u0142zawi\u0105cego przeciw uczestnikom protestu w Bagdadzie", "top_image": "https://www.magnapolonia.org/wp-content/uploads/2020/01/us-troops.jpg", "meta_img": "https://www.magnapolonia.org/wp-content/uploads/2020/01/us-troops.jpg", "images": ["https://www.magnapolonia.org/wp-content/uploads/2019/09/Mieszko-1-400x543.png", "https://googleads.g.doubleclick.net/pagead/viewthroughconversion/932333069/?guid=ON&script=0", "https://www.facebook.com/tr?id=1032409090238018&ev=PageView&noscript=1", "https://www.magnapolonia.org/wp-content/uploads/2020/01/us-troops.jpg", "https://www.magnapolonia.org/wp-content/themes/editorial-magna/images/reklama_top.png?v=1", "https://www.magnapolonia.org/wp-content/uploads/2020/01/us-troops-1210x642.jpg", "https://www.magnapolonia.org/wp-content/themes/editorial-magna/images/bannermp17.png", "https://www.magnapolonia.org/wp-content/themes/editorial-magna/images/reklama_top.png?v=2", "https://www.magnapolonia.org/wp-content/themes/editorial-magna/images/logo.png"], "movies": [], "text": "Ameryka\u0144scy \u017co\u0142nierze u\u017cyli dzi\u015b gazu \u0142zawi\u0105cego przeciwko cz\u0142onkom i zwolennikom irackich milicji protestuj\u0105cym przed ambasad\u0105 USA w Bagdadzie, gdzie drugi dzie\u0144 trwaj\u0105 manifestacje przeciw atakom ameryka\u0144skiego lotnictwa na stanowiska szyickiej milicji Kataib Hezbollah.\n\nWielu demonstrant\u00f3w sp\u0119dzi\u0142o noc sylwestrow\u0105 przed budynkiem ambasady USA w Bagdadzie, w rozstawionych tam namiotach, a od \u015brody rano na miejsce zacz\u0119li przybywa\u0107 kolejni demonstranci. W pewnym momencie demonstranci po raz kolejny ruszyli do szturmu na budynek ambasady, w kt\u00f3rej przebywaj\u0105 ochroniarze i \u017co\u0142nierze ameryka\u0144skich.\n\nDemonstranci wdarli si\u0119 na teren kompleksu, po czym zniszczyli recepcj\u0119 i wzniecili ogie\u0144. Powybijali nadto wiele szyb w oknach. Pr\u00f3bowali te\u017c sforsowa\u0107 drug\u0105 bram\u0119 wjazdow\u0105 na teren ambasady, kt\u00f3r\u0105 tak\u017ce podpalili. Amerykanie do odparcia ataku u\u017cyli gazu \u0142zawi\u0105cego.\n\nBa\u011fdat\u2019ta Ha\u015fdi \u015eabi mensuplar\u0131n\u0131n ku\u015fatt\u0131\u011f\u0131 ABD B\u00fcy\u00fckel\u00e7ili\u011fi'ndeki protestolar devam ederken g\u00fcvenlik g\u00fc\u00e7lerinin g\u00f6z ya\u015fart\u0131c\u0131 gaz ile m\u00fcdahalesi oldu. ABD bayraklar\u0131n\u0131n ve binan\u0131n duvarlar\u0131n\u0131 ate\u015fe verildi\u011fi g\u00f6sterileri takiben ABD helikopterleri el\u00e7ilik \u00fczerinde u\u00e7u\u015f yapt\u0131. pic.twitter.com/q6pqKFAqH7 \u2014 XXVII (@XXVII27_) January 1, 2020\n\nWojsko USA przeprowadzi\u0142o w niedziel\u0119 ataki przeciwko wspieranemu przez Iran ugrupowaniu Kataib Hezbollah, okre\u015blaj\u0105c to mianem odwetu za atak na baz\u0119 w Kirkucie, w kt\u00f3rej stacjonuj\u0105 ameryka\u0144scy \u017co\u0142nierze. W ataku tym zgin\u0119\u0142a jedna osoba, a kilku ameryka\u0144skich \u017co\u0142nierzy zosta\u0142o rannych. Amerykanie win\u0105 za ten atak obarczyli Kataib Hezbollah. W odpowiedzi ameryka\u0144skie lotnictwo zaatakowa\u0142o w pi\u0119ciu miejscach jego oddzia\u0142y.\n\nW reakcji na ameryka\u0144skie ataki lotnicze, w kt\u00f3rych zgin\u0119\u0142o 25 bojownik\u00f3w, t\u0142um demonstrant\u00f3w zaatakowa\u0142 wczoraj ambasad\u0119 USA w Bagdadzie. Protestuj\u0105cy nie\u015bli flagi zbrojnego ugrupowania Hashd al-Shaabi, kt\u00f3rego cz\u0119\u015bci\u0105 jest Kataib Hezbollah, a kilka os\u00f3b wspi\u0119\u0142o si\u0119 po \u015bcianie ambasady i skandowa\u0142o \u201e\u015amier\u0107 Ameryce\u201d i \u201eNie, nie ma Ameryki\u201d \u2013 m\u00f3wili \u015bwiadkowie.\n\nPr\u00f3ba szturmu ambasady nast\u0105pi\u0142a po pogrzebach bojownik\u00f3w zabitych w ameryka\u0144skich nalotach. Wdarli si\u0119 oni do silnie ufortyfikowanej Zielonej Strefy i szli dalej, a\u017c dotarli pod budynek ambasady. Ochroniarze wycofali si\u0119 do ambasady, a protestuj\u0105cy wywiesili na jej \u015bcianach \u017c\u00f3\u0142te flagi Kataib Hezbollah.\n\n\u201eCa\u0142y ten poch\u00f3d pogrzebowy, sk\u0142adaj\u0105cy si\u0119 g\u0142\u00f3wnie z cz\u0142onk\u00f3w Hashd al-Shaabi i ich zwolennik\u00f3w, wszed\u0142 przez te bramy bez przeszk\u00f3d ze strony irackich si\u0142 bezpiecze\u0144stwa, kt\u00f3re maj\u0105 strzec Zielonej Strefy\u201d \u2013 cytuje wypowied\u017a \u015bwiadka Al-Jazeera.\n\nBudynek ambasady zosta\u0142 w po\u015bpiechu ewakuowany\u2026\n\n\u201eWidzieli\u015bmy w przesz\u0142o\u015bci, kiedy protestanci antyrz\u0105dowi pr\u00f3bowali wej\u015b\u0107 do Zielonej Strefy, ale nie s\u0105dz\u0119, by\u015bmy widzieli\u015bmy tak du\u017c\u0105 liczb\u0119 os\u00f3b zbli\u017caj\u0105cych si\u0119 tak blisko ambasady USA\u201d \u2013 kontynuowa\u0142 \u00f3w \u015bwiadek.\n\nEskalacja napi\u0119cia w Iraku sk\u0142oni\u0142a w\u0142adze USA do skierowania w rejon Zatoki Perskiej dodatkowych \u017co\u0142nierzy:\n\n/aljazeera.com/", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "https://www.magnapolonia.org/wp-content/themes/editorial-magna/images/favicon.ico", "meta_data": {"viewport": "width=device-width, initial-scale=1", "generator": "WordPress 4.8.12", "og": {"type": "article", "title": "Ameryka\u0144scy \u017co\u0142nierze u\u017cyli gazu \u0142zawi\u0105cego przeciw uczestnikom protestu w Bagdadzie", "url": "https://www.magnapolonia.org/amerykanscy-zolnierze-uzyli-gazu-lzawiacego-przeciw-uczestnikom-protestu-w-bagdadzie/", "description": "Ameryka\u0144scy \u017co\u0142nierze u\u017cyli dzi\u015b gazu \u0142zawi\u0105cego przeciwko cz\u0142onkom i zwolennikom irackich milicji protestuj\u0105cym przed ambasad\u0105 USA w Bagdadzie, gdzie drugi dzie\u0144 trwaj\u0105 manifestacje przeciw atakom ameryka\u0144skiego lotnictwa na stanowiska szyickiej milicji Kataib Hezbollah. Wielu demonstrant\u00f3w sp\u0119dzi\u0142o noc sylwestrow\u0105 przed budynkiem ambasady USA w Bagdadzie, w rozstawionych tam namiotach, a od \u015brody rano na miejsce zacz\u0119li [\u2026]", "image": "https://www.magnapolonia.org/wp-content/uploads/2020/01/us-troops.jpg"}}, "canonical_link": "https://www.magnapolonia.org/amerykanscy-zolnierze-uzyli-gazu-lzawiacego-przeciw-uczestnikom-protestu-w-bagdadzie/"}