{"source_url": "https://www.yenialanya.com", "url": "https://www.yenialanya.com/haber/4831275/alanyada-yasanan-kavga-olum-getirdi", "title": "Alanya'da ya\u015fanan kavga \u00f6l\u00fcm getirdi", "top_image": "https://static.daktilo.com/sites/496/uploads/2020/06/16/large/2c59202cd467e0d6-1592325447.jpg", "meta_img": "https://static.daktilo.com/sites/496/uploads/2020/06/16/large/2c59202cd467e0d6-1592325447.jpg", "images": ["https://www.yenialanya.com/images/services/radyo-dim.png", "https://file.daktilo.com/themes/enerjik/assets/img/mask-16-9.png", "https://static.daktilo.com/sites/496/uploads/2020/06/16/large/2c59202cd467e0d6-1592325447-1592371305.jpg", "https://file.daktilo.com/themes/enerjik/assets/img/bos.png", "https://static.daktilo.com/sites/496/uploads/2020/06/16/large/2c59202cd467e0d6-1592325447.jpg", "https://certify.alexametrics.com/atrk.gif?account=NVwvu1Fx9f207i", "https://static.daktilo.com/sites/496/uploads/2020/03/19/large/mobil-1.png", "https://www.yenialanya.com/images/services/tv-dim.png", "https://static.daktilo.com/sites/496/uploads/2020/03/19/large/desktop-1.png"], "movies": [], "text": "Olay, saat 19.00 s\u0131ralar\u0131nda Oba Mahallesi Fabrika Caddesi \u00fczerinde meydana geldi. Daha \u00f6nce aralar\u0131nda husumet bulunan Ziyaddin T.(42) ile Ali \u00c7elik (45) kar\u015f\u0131la\u015farak tart\u0131\u015fmaya ba\u015flad\u0131. Tart\u0131\u015fma k\u0131sa s\u00fcre kavga d\u00f6n\u00fc\u015fmesiyle taraflar yumruk yumru\u011fa bir birilerine girdi. Kavga esnas\u0131nda \u00c7elik, aniden fenala\u015farak yere y\u0131\u011f\u0131ld\u0131. Durumu fark eden \u00e7evredekiler 112 Acil \u00c7a\u011fr\u0131 Merkezi\u2019nden yard\u0131m istedi. \u0130hbar \u00fczerine olay yerine polis ve sa\u011fl\u0131k ekipleri sevk edildi. Sa\u011fl\u0131k ekipleri yere y\u0131\u011f\u0131lan \u00c7elik\u2019i ambulansla Alanya Alaaddin Keykubat \u00dcniversitesi E\u011fitim ve Ara\u015ft\u0131rma Hastanesine g\u00f6t\u00fcrd\u00fc. Burada tedaviye al\u0131nan \u00c7elik, doktorlar\u0131n t\u00fcm m\u00fcdahalesine ra\u011fmen ya\u015fam\u0131n\u0131 yitirdi. Olay sonras\u0131 Alanya \u0130l\u00e7e Emniyet M\u00fcd\u00fcrl\u00fc\u011f\u00fc Asayi\u015f B\u00fcro Amirli\u011fi ekipleri, Ziyaddin T. yakalayarak g\u00f6zalt\u0131na ald\u0131. G\u00f6zalt\u0131na al\u0131nan Ziyaddin T.\u2019nin emniyetteki sorgusu s\u00fcrerken, ilk incelemelere g\u00f6re kafas\u0131na ald\u0131\u011f\u0131 darbe sonucu hayat\u0131n\u0131 kaybetti\u011fi d\u00fc\u015f\u00fcn\u00fclen \u00c7elik\u2019in cans\u0131z bedeni savc\u0131l\u0131k incelemesinin ard\u0131ndan otopsi yap\u0131lmak \u00fczere Antalya Adli T\u0131p Kurumuna g\u00f6nderildi. ( Haber Merkezi)", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Alanya\u2019da \u00e7\u0131kan kavga s\u0131ras\u0131nda aniden fenala\u015fan Ali \u00c7elik (45), hastanede hayat\u0131n\u0131 kaybetti.", "meta_lang": "tr", "meta_favicon": "https://static.daktilo.com/sites/496/uploads/2020/03/19/favicon.ico", "meta_data": {"viewport": "width=device-width,initial-scale=1,maximum-scale=1", "description": "Alanya\u2019da \u00e7\u0131kan kavga s\u0131ras\u0131nda aniden fenala\u015fan Ali \u00c7elik (45), hastanede hayat\u0131n\u0131 kaybetti.", "datePublished": "2020-06-16T19:35:00+03:00", "apple-mobile-web-app-status-bar-style": "rgb(255, 255, 255)", "msapplication-navbutton-color": "rgb(255, 255, 255)", "theme-color": "rgb(255, 255, 255)", "google-site-verification": "OgJA761WtgxMsCbaZXl_fg1iXjW2uVgnf-bTnqRXPyQ", "yandex-verification": "c6f54ef1638ab8a2", "msvalidate.01": "67AA483CB54C83F65650079934433B1F", "fb": {"app_id": 525179734855622}, "og": {"site_name": "Yeni Alanya Gazetesi", "title": "Alanya'da ya\u015fanan kavga \u00f6l\u00fcm getirdi", "description": "Alanya\u2019da \u00e7\u0131kan kavga s\u0131ras\u0131nda aniden fenala\u015fan Ali \u00c7elik (45), hastanede hayat\u0131n\u0131 kaybetti.", "type": "article", "url": "https://www.yenialanya.com/haber/4831275/alanyada-yasanan-kavga-olum-getirdi", "image": {"identifier": "https://static.daktilo.com/sites/496/uploads/2020/06/16/large/2c59202cd467e0d6-1592325447.jpg", "width": 660, "height": 330, "alt": "Alanya'da ya\u015fanan kavga \u00f6l\u00fcm getirdi"}}, "twitter": {"card": "summary_large_image", "site": "@yenialanya", "title": "Alanya'da ya\u015fanan kavga \u00f6l\u00fcm getirdi", "description": "Alanya\u2019da \u00e7\u0131kan kavga s\u0131ras\u0131nda aniden fenala\u015fan Ali \u00c7elik (45), hastanede hayat\u0131n\u0131 kaybetti.", "image": "https://static.daktilo.com/sites/496/uploads/2020/06/16/large/2c59202cd467e0d6-1592325447.jpg"}}, "canonical_link": "https://www.yenialanya.com/haber/4831275/alanyada-yasanan-kavga-olum-getirdi"}