{"source_url": "https://www.mynet.com", "url": "https://www.mynet.com/mendilim-kekik-kokuyor-oyuncularindan-mehmetcik-mesaji-110106470989", "title": "'Mendilim Kekik Kokuyor' oyuncular\u0131ndan Mehmet\u00e7ik mesaj\u0131", "top_image": "https://imgrosetta.mynet.com.tr/file/11845532/11845532-700x400.jpg", "meta_img": "https://imgrosetta.mynet.com.tr/file/11845532/11845532-700x400.jpg", "images": ["data:image/gif;base64,R0lGODlhAQABAIABAM7Ozv///yH5BAEKAAEALAAAAAABAAEAAAICRAEAOw==", "https://img7.mynet.com/mynet-logo.png", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://imgrosetta.mynet.com.tr/file/11845532/11845532-728xauto.jpg", "https://imgrosetta.mynet.com.tr/file/11845532/11845532-700x400.jpg", "https://img7.mynet.com/rosetta/services/static/google-news.svg", "data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw=="], "movies": [], "text": "Yap\u0131mc\u0131l\u0131\u011f\u0131n\u0131 Kadriye \u00d6zden'in \u00fcstlendi\u011fi, Almanya, \u0130sko\u00e7ya, Rusya, Bel\u00e7ika ve \u00d6zbekistan'dan da oyuncular\u0131n yer ald\u0131\u011f\u0131 'Mendilim Kekik Kokuyor' filminin ikinci galas\u0131, \u0130stanbul'dan sonra \u00e7ekimlere ev sahipli\u011fi yapan Antalya'da yap\u0131ld\u0131. \u00c7anakkale destan\u0131n\u0131n bilinmeyen \u00f6yk\u00fclerinin anlat\u0131ld\u0131\u011f\u0131 ve 6 Mart'ta vizyona girecek filme, 'Terminat\u00f6r' ve 'Gladyat\u00f6r' filmlerinde rol alan Mike Mitchell ve \u00d6zbek oyuncu \u015eahruh Tuy\u00e7ibayev misafir oyuncu olarak destek verdi. Y\u00f6netmenli\u011fini H\u00fcseyin \u00d6zden'in yapt\u0131\u011f\u0131 filmde Willma Elles 'Hem\u015fire Beatrice', Mehmet \u00c7evik ise 'R\u00fcstem \u00c7avu\u015f' rol\u00fcn\u00fc canland\u0131r\u0131yor. \u00c7ekimleri Antalya'n\u0131n Akseki ve Kemer il\u00e7elerinin yan\u0131 s\u0131ra \u00c7anakkale'de 6 haftada tamamlanan filmin d\u00fcn ak\u015fam bir al\u0131\u015fveri\u015f merkezinde yap\u0131lan ikinci galas\u0131na Antalya Valisi M\u00fcnir Karalo\u011flu'nun yan\u0131 s\u0131ra \u00e7ok say\u0131da sanatsever kat\u0131ld\u0131. ANTALYA'YA VEFA BORCU Y\u00f6netmen H\u00fcseyin \u00d6zden, \u00c7anakkale Sava\u015flar\u0131'n\u0131n \u00e7ok zor \u015fartlar alt\u0131nda ger\u00e7ekle\u015fti\u011fini hat\u0131rlatarak, \"Biz bu zor \u015fartlara paralel duyguyla yine zor \u015fartlar alt\u0131nda filmin yap\u0131m\u0131n\u0131 ger\u00e7ekle\u015ftirdik. B\u00fct\u00fcn ekip canla ba\u015fla \u00e7al\u0131\u015ft\u0131. Akl\u0131n\u0131, y\u00fcre\u011fini ortaya koydu\" dedi.\n\nFilmin yap\u0131m\u0131na K\u00fclt\u00fcr ve Turizm Bakanl\u0131\u011f\u0131 ve K\u0131z\u0131lay'\u0131n da destek verdi\u011fini aktaran \u00d6zden, \"Bu film Antalyal\u0131lar\u0131n filmi oldu. Antalya Valisi M\u00fchir Karalo\u011flu'nun y\u00f6nlendirmesiyle Antalya'n\u0131n o g\u00fczel mekanlar\u0131nda o g\u00fczel insanlarla birlikte \u00c7anakkale filmi yapt\u0131k. Antalyal\u0131lara bir vefa borcumuz vard\u0131, burada bir gala yapmaya karar verdik\" diye konu\u015ftu. EMPERYAL\u0130ST G\u00dc\u00c7LER\u0130N PREST\u0130J SAVA\u015eI Sahil sahneleri i\u00e7in Kemer ve Tekirova'da \u00e7al\u0131\u015ft\u0131klar\u0131n\u0131 k\u00f6y sahneleri i\u00e7inde Akseki'nin Sar\u0131hac\u0131lar ve Belenalan k\u00f6ylerini kulland\u0131klar\u0131n\u0131 kaydeden \u00d6zden, sava\u015f sahneleri i\u00e7inde Dutluca'ya \u00f6zel sava\u015f platosu kuruldu\u011funu anlatt\u0131. \u00d6zden, \"Emperyalist g\u00fc\u00e7ler i\u00e7in \u00c7anakkale sava\u015f\u0131 prestij g\u00f6sterisiydi. \u0130stanbul'u alacaklar ve d\u00fcnyaya s\u00fckse yapacaklard\u0131. Anadolu insan\u0131 i\u00e7inse bir varolu\u015f sava\u015f\u0131yd\u0131. O mendil Anadolu'nun kendisidir, o kekik ise Anadolu insan\u0131n\u0131n inanc\u0131d\u0131r\" dedi. R\u00dcSTEM \u00c7AVU\u015e'TAN ANLAMLI TE\u015eEKK\u00dcR Filmde 'R\u00fcstem \u00c7avu\u015f' karakterini canland\u0131ran Mehmet \u00c7evik, \"S\u0131n\u0131rlar\u0131 korumak isterken veya gelebilecek tehlikeleri p\u00fcsk\u00fcrtme harekat\u0131na girdiklerinde sadece Mehmet\u00e7ik mi g\u00f6rev yapacak? Onu d\u00fc\u015f\u00fcnmek laz\u0131m.", "keywords": [], "meta_keywords": ["Mendilim Kekik Kokuyor", "h\u00fcseyin \u00f6zden", "Wilma Elles"], "tags": [], "authors": ["Ya\u015fam Haberleri\u0307"], "publish_date": null, "summary": "", "article_html": "", "meta_description": "\u00c7anakkale destan\u0131n\u0131n bilinmeyen \u00f6yk\u00fclerinin anlat\u0131ld\u0131\u011f\u0131 'Mendilim Kekik Kokuyor' filminin ikinci galas\u0131, Antalya'da ger\u00e7ekle\u015fti. Filmin ba\u015frol oyuncular\u0131 \u0130dlib'de ger\u00e7ekle\u015fen hava sald\u0131r\u0131s\u0131n\u0131n ard\u0131ndan \u015fehit olan Mehmet\u00e7ikler i\u00e7in duygu y\u00fckl\u00fc mesajlar verdi.", "meta_lang": "tr", "meta_favicon": "//s.mynet.com.tr/rosetta/services/haber/production/apple-touch-icon-57x57.png", "meta_data": {"fb": {"pages": "143217525724589,109532732434779", "app_id": 141232139244860}, "description": "\u00c7anakkale destan\u0131n\u0131n bilinmeyen \u00f6yk\u00fclerinin anlat\u0131ld\u0131\u011f\u0131 'Mendilim Kekik Kokuyor' filminin ikinci galas\u0131, Antalya'da ger\u00e7ekle\u015fti. Filmin ba\u015frol oyuncular\u0131 \u0130dlib'de ger\u00e7ekle\u015fen hava sald\u0131r\u0131s\u0131n\u0131n ard\u0131ndan \u015fehit olan Mehmet\u00e7ikler i\u00e7in duygu y\u00fckl\u00fc mesajlar verdi.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1.0", "keywords": "Mendilim Kekik Kokuyor, h\u00fcseyin \u00f6zden, Wilma Elles", "news_keywords": "Mendilim Kekik Kokuyor, h\u00fcseyin \u00f6zden, Wilma Elles, 'Mendilim Kekik Kokuyor' oyuncular\u0131ndan Mehmet\u00e7ik mesaj\u0131", "og": {"site_name": "Mynet Haber", "locale": "tr", "url": "https://www.mynet.com/mendilim-kekik-kokuyor-oyuncularindan-mehmetcik-mesaji-110106470989", "type": "article", "title": "'Mendilim Kekik Kokuyor' oyuncular\u0131ndan Mehmet\u00e7ik mesaj\u0131", "description": "\u00c7anakkale destan\u0131n\u0131n bilinmeyen \u00f6yk\u00fclerinin anlat\u0131ld\u0131\u011f\u0131 'Mendilim Kekik Kokuyor' filminin ikinci galas\u0131, Antalya'da ger\u00e7ekle\u015fti. Filmin ba\u015frol oyuncular\u0131 \u0130dlib'de ger\u00e7ekle\u015fen hava sald\u0131r\u0131s\u0131n\u0131n ard\u0131ndan \u015fehit olan Mehmet\u00e7ikler i\u00e7in duygu y\u00fckl\u00fc mesajlar verdi.", "image": "https://imgrosetta.mynet.com.tr/file/11845532/11845532-700x400.jpg"}, "twitter": {"card": "summary_large_image", "site": "@HaberMynet", "title": "'Mendilim Kekik Kokuyor' oyuncular\u0131ndan Mehmet\u00e7ik mesaj\u0131", "description": "\u00c7anakkale destan\u0131n\u0131n bilinmeyen \u00f6yk\u00fclerinin anlat\u0131ld\u0131\u011f\u0131 'Mendilim Kekik Kokuyor' filminin ikinci galas\u0131, Antalya'da ger\u00e7ekle\u015fti. Filmin ba\u015frol oyuncular\u0131 \u0130dlib'de ger\u00e7ekle\u015fen hava sald\u0131r\u0131s\u0131n\u0131n ard\u0131ndan \u015fehit olan Mehmet\u00e7ikler i\u00e7in duygu y\u00fckl\u00fc mesajlar verdi.", "image": "https://imgrosetta.mynet.com.tr/file/11845532/11845532-700x400.jpg"}}, "canonical_link": "https://www.mynet.com/mendilim-kekik-kokuyor-oyuncularindan-mehmetcik-mesaji-110106470989"}