{"source_url": "https://www.haberturk.com", "url": "https://www.haberturk.com/20-yas-alti-ne-zaman-sokaga-cikabilir-20-yas-alti-sokaga-cikma-yasagi-ne-zaman-bitecek-2690911", "title": "20 ya\u015f alt\u0131 ne zaman soka\u011fa \u00e7\u0131kabilir? 27 May\u0131s'ta 20 ya\u015f alt\u0131 soka\u011fa \u00e7\u0131kacak m\u0131?", "top_image": "https://im.haberturk.com/2020/05/25/ver1590561078/2690911_1200x627.jpg", "meta_img": "https://im.haberturk.com/2020/05/25/ver1590561078/2690911_1200x627.jpg", "images": ["https://im.haberturk.com/assets/images/v4/detailpage/social/detail-page-social-subscribe-light-1-desktop.svg", "https://im.haberturk.com/assets/images/auth-popup/close-black.svg", "https://im.haberturk.com/assets/images/auth-popup/twitter.svg", "https://im.haberturk.com/assets/images/auth-popup/close-white.svg", "https://im.haberturk.com/assets/images/v4/brand/htkulup.svg", "https://im.haberturk.com/assets/images/auth-popup/facebook.svg", "https://im.haberturk.com/assets/images/icon/icon-avatar-white.svg", "https://im.haberturk.com/assets/images/mobile/app/google-play-logo.svg", "https://im.haberturk.com/ajans_auto/ver1591096136/kirmizi_100x100.jpg", "https://im.haberturk.com/assets/images/v4/detailpage/social/detail-page-whatsapp-banner-light-desktop.svg", "https://im.haberturk.com/assets/images/v3/transparent.gif", "https://im.haberturk.com/assets/images/common/icon/icon-instagram-black.svg", "https://im.haberturk.com/assets/images/common/icon/icon-flipboard-black.svg", "https://im.haberturk.com/assets/images/common/icon/icon-whatsapp-white.svg", "https://im.haberturk.com/assets/images/common/icon/icon-profile-black.svg", "https://im.haberturk.com/assets/images/common/icon/icon-close-black.svg", "https://im.haberturk.com/2020/06/01/ver1591095946/2697978_300x169.jpg", "https://im.haberturk.com/2020/05/25/ver1590561078/2690911_810x458.jpg", "https://im.haberturk.com/assets/images/common/icon/icon-twitter-black.svg", "https://im.haberturk.com/assets/images/brand/ciner-logo.svg", "https://im.haberturk.com/assets/images/icon/icon-menu-white.svg", "https://im.haberturk.com/assets/images/logo/haberturk-logo-v1.svg", "https://im.haberturk.com/assets/images/v4/canli-yayin-logo.svg", "https://im.haberturk.com/assets/images/common/icon/icon-youtube-black.svg", "https://im.haberturk.com/assets/images/mobile/app/apple-appstore-logo.svg", "https://im.haberturk.com/2020/05/25/ver1590561078/2690911_1200x627.jpg", "https://im.haberturk.com/assets/images/common/icon/icon-facebook-black.svg", "https://im.haberturk.com/assets/images/icon/icon-search-white.svg"], "movies": [], "text": "20 ya\u015f alt\u0131 ne zaman d\u0131\u015far\u0131 \u00e7\u0131kacak? 20 ya\u015f alt\u0131 soka\u011fa \u00e7\u0131kma yasa\u011f\u0131 ne zaman bitecek? sorular\u0131 g\u00fcndemde. D\u00fcn 65 ya\u015f \u00fcst\u00fc vatanda\u015flar bir kez daha d\u0131\u015far\u0131 \u00e7\u0131karak y\u00fcr\u00fcy\u00fc\u015f yapt\u0131. 20 ya\u015f alt\u0131 ise 2 grup halinde ve 2 farkl\u0131 g\u00fcnde soka\u011fa \u00e7\u0131kabilecek. Soka\u011fa \u00e7\u0131kma yasa\u011f\u0131 May\u0131s ay\u0131 boyunca devam edecek. Ancak soka\u011fa \u00e7\u0131kma yasa\u011f\u0131 kapsam\u0131ndaki 20 ya\u015f alt\u0131 vatanda\u015flar i\u00e7in belirli g\u00fcnlerde 4 saat s\u00fcreyle y\u00fcr\u00fcme mesafesiyle tahditli olarak d\u0131\u015far\u0131 \u00e7\u0131kabilme imkan\u0131 getirildi. \u0130\u015fte 20 ya\u015f alt\u0131 i\u00e7in soka\u011fa \u00e7\u0131kma yasa\u011f\u0131 ile ilgili detaylar...\n\n20 YA\u015e ALTI NE ZAMAN SOKA\u011eA \u00c7IKAB\u0130L\u0130R?\n\n20 ya\u015f alt\u0131 vatanda\u015flar\u0131n soka\u011fa \u00e7\u0131kabilmeleri i\u00e7in de iki a\u015famal\u0131 form\u00fcl geli\u015ftirildi. Buna g\u00f6re, 0-14 ya\u015f grubu ve 15-20 ya\u015f grubu farkl\u0131 g\u00fcnlerde soka\u011fa \u00e7\u0131kabilecek.\n\n\u0130lk uygulama 0-14 ya\u015f i\u00e7in 13 May\u0131s \u00c7ar\u015famba yap\u0131lm\u0131\u015ft\u0131. 0 - 14 ya\u015f bu hafta da 27 May\u0131s \u00e7ar\u015famba g\u00fcn\u00fc soka\u011fa \u00e7\u0131kacak.\n\n15-20ya\u015f grubu i\u00e7in de ilk uygulama 15 May\u0131s Cuma g\u00fcn\u00fc ger\u00e7ekle\u015ftirildi. 15 - 20 ya\u015f bu hafta da 29 May\u0131s Cuma g\u00fcn\u00fc d\u0131\u015far\u0131 \u00e7\u0131kacak.\n\nSoka\u011fa \u00e7\u0131kma saatleri 65 ya\u015f \u00fcst\u00fc i\u00e7in 14.00 - 20.00 \u015feklinde de\u011fi\u015ftirildi. Ancak 20 ya\u015f alt\u0131 i\u00e7in yeni bir a\u00e7\u0131klama gelmedi. 20 ya\u015f alt\u0131 saat 11.00 - 15.00 aras\u0131nda d\u0131\u015far\u0131 \u00e7\u0131kabilecek.\n\nSOKA\u011eA \u00c7IKMA YASA\u011eI NE ZAMAN B\u0130TECEK?\n\nMay\u0131s ay\u0131 boyunca soka\u011fa \u00e7\u0131kma yasa\u011f\u0131n\u0131n uygulanmaya devam edece\u011fini belirten Cumhurba\u015fkan\u0131 Erdo\u011fan, \"S\u0131n\u0131rland\u0131rmalar\u0131n kademeli \u015fekilde esnetilmesi ile ilgili d\u00fczenlemeleri genel olarak may\u0131s, haziran ve temmuz aylar\u0131na yayarak yap\u0131yoruz\" dedi. Ancak soka\u011fa \u00e7\u0131kma yasa\u011f\u0131n\u0131n ne zaman tamamen sona erece\u011fiyle ilgili bir ifade kullanmad\u0131.\n\nBAYRAMDA 81 \u0130L \u0130\u00c7\u0130N SOKA\u011eA \u00c7IKMA YASA\u011eI\n\nCumhurba\u015fkan\u0131 Erdo\u011fan, Ramazan Bayram\u0131 s\u00fcresince 4 g\u00fcn boyunca 81 ilde soka\u011fa \u00e7\u0131kma yasa\u011f\u0131n\u0131n uygulanaca\u011f\u0131n\u0131 a\u00e7\u0131klad\u0131. Erdo\u011fan'\u0131n a\u00e7\u0131klamas\u0131 \u015f\u00f6yle:\n\n\"Arife g\u00fcn\u00fcnden bayram\u0131n son g\u00fcn\u00fcne kadar 23-26 May\u0131s'ta 81 ilimizin tamam\u0131nda soka\u011fa \u00e7\u0131kma k\u0131s\u0131tlamas\u0131 uygulanacakt\u0131r. 15 ilimiz i\u00e7in ge\u00e7erli olan \u015fehirler aras\u0131 seyahat k\u0131s\u0131tlamas\u0131, 15 g\u00fcn s\u00fcreyle uzat\u0131lm\u0131\u015ft\u0131r. 24 May\u0131s Pazar saat 14.00 ile 20.00 saatleri aras\u0131nda 65 ya\u015f \u00fcst\u00fc vatanda\u015flar\u0131m\u0131z soka\u011fa \u00e7\u0131kabileceklerdir. 29 May\u0131s Cuma g\u00fcn\u00fc cuma namaz\u0131yla birlikte \u015fartlar\u0131 uygun camilerden ba\u015flayarak camilerimizi ibadete a\u00e7\u0131yoruz. Cemaatle namaz\u0131 yine kurallar i\u00e7inde ifa edece\u011fiz. Bu hafta \u00e7ar\u015famba ve cuma g\u00fcnleri gen\u00e7lerimizle ilgili esnetme uygulamas\u0131 yine devam edecek.\"", "keywords": [], "meta_keywords": [""], "tags": [], "authors": ["Isvalid", "Yazarlar", "Data", "Name", "Mail", "Title", "Di\u0307\u011fer Yazarlar"], "publish_date": "Wed May 27 09:31:18 2020", "summary": "", "article_html": "", "meta_description": "20 ya\u015f alt\u0131 yeniden soka\u011fa \u00e7\u0131kmak i\u00e7in g\u00fcn say\u0131yor. Koronavir\u00fcs tedbirleri kapsam\u0131nda soka\u011fa \u00e7\u0131kma yasa\u011f\u0131 getirilen 20 ya\u015f alt\u0131, belirli g\u00fcn ve saatlerde soka\u011fa \u00e7\u0131kabiliyor. Peki 20 ya\u015f alt\u0131 ne zaman soka\u011fa \u00e7\u0131kabilir?", "meta_lang": "tr", "meta_favicon": "/favicon.ico", "meta_data": {"viewport": "width=device-width, initial-scale=1, user-scalable=no", "description": "20 ya\u015f alt\u0131 yeniden soka\u011fa \u00e7\u0131kmak i\u00e7in g\u00fcn say\u0131yor. Koronavir\u00fcs tedbirleri kapsam\u0131nda soka\u011fa \u00e7\u0131kma yasa\u011f\u0131 getirilen 20 ya\u015f alt\u0131, belirli g\u00fcn ve saatlerde soka\u011fa \u00e7\u0131kabiliyor. Peki 20 ya\u015f alt\u0131 ne zaman soka\u011fa \u00e7\u0131kabilir?", "news_keywords": "20 ya\u015f alt\u0131 soka\u011fa \u00e7\u0131kma yasa\u011f\u0131 ne zaman bitecek, 20 ya\u015f alt\u0131 ne zaman d\u0131\u015far\u0131 \u00e7\u0131kacak, 20 ya\u015f alt\u0131 soka\u011fa \u00e7\u0131kma izni ne zaman, 20 ya\u015f alt\u0131 ne zaman soka\u011fa \u00e7\u0131kabilir,", "fb": {"app_id": 165954270092871, "admins": 537270901, "page_id": 161827680527303, "pages": 161827680527303}, "og": {"site_name": "www.haberturk.com", "title": "20 ya\u015f alt\u0131 ne zaman soka\u011fa \u00e7\u0131kabilir?", "description": "Haberin detaylar\u0131 i\u00e7in t\u0131klay\u0131n\u0131z", "image": "https://im.haberturk.com/2020/05/25/ver1590561078/2690911_1200x627.jpg", "url": "https://www.haberturk.com/20-yas-alti-ne-zaman-sokaga-cikabilir-20-yas-alti-sokaga-cikma-yasagi-ne-zaman-bitecek-2690911", "type": "article", "article": {"tag": "20 ya\u015f alt\u0131 ne zaman soka\u011fa \u00e7\u0131kabilir? 27 May\u0131s'ta 20 ya\u015f alt\u0131 soka\u011fa \u00e7\u0131kacak m\u0131?", "published_time": "2020-05-27T09:31:18+03:00", "section": "gundem", "author": "Habert\u00fcrk"}, "locale": "tr_TR"}, "eng": {"Id": 110, "categoryName": "gundem"}, "twitter": {"card": "summary_large_image", "site": "@haberturk", "creator": "@haberturk", "url": "https://www.haberturk.com/20-yas-alti-ne-zaman-sokaga-cikabilir-20-yas-alti-sokaga-cikma-yasagi-ne-zaman-bitecek-2690911", "title": "20 ya\u015f alt\u0131 ne zaman soka\u011fa \u00e7\u0131kabilir?", "description": "Haberin detaylar\u0131 i\u00e7in t\u0131klay\u0131n\u0131z", "image": {"src": "https://im.haberturk.com/2020/05/25/ver1590561078/2690911_600x314.jpg"}, "domain": "haberturk.com"}, "thumbnail_height": 100, "thumbnail_width": 100, "medium": "news", "google-site-verification": "akWhafZMP9ir7pT_Tm4W2Q7lnQd5NfkN8SUlEEugDdQ"}, "canonical_link": "https://www.haberturk.com/20-yas-alti-ne-zaman-sokaga-cikabilir-20-yas-alti-sokaga-cikma-yasagi-ne-zaman-bitecek-2690911"}