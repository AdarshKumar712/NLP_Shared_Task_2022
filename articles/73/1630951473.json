{"source_url": "http://www.trthaber.com", "url": "http://www.trthaber.com/haber/turkiye/nikahlarini-erteleyen-ciftler-yeni-tarih-icin-harekete-gecti-491515.html", "title": "Nikahlar\u0131n\u0131 erteleyen \u00e7iftler yeni tarih i\u00e7in harekete ge\u00e7ti", "top_image": "https://www.trthaber.com/resimler/1306000/1306402.jpg", "meta_img": "https://www.trthaber.com/resimler/1306000/1306402.jpg", "images": ["http://www.trthaber.com/haber/turkiye/resimler/1324000/1325184.jpg", "http://www.trthaber.com/static/images/google-news-button.png", "http://www.trthaber.com/static/images/e-mail.png", "https://certify.alexametrics.com/atrk.gif?account=ep3uq1FYxz20cv", "http://www.trthaber.com/static/images/facebook.png", "http://www.trthaber.com/static/images/search-icon.png", "https://mc.yandex.ru/watch/50115481", "http://www.trthaber.com/static/images/linkedin.png", "http://www.trthaber.com/haber/turkiye/resimler/1324000/1324921.jpg", "http://www.trthaber.com/static/images/play-button-2.png", "http://www.trthaber.com/static/images/koronavirus-sitene-ekle-banner-300x250.jpg", "https://www.trthaber.com/static/images/header-compact-logo.png", "https://www.trthaber.com/resimler/1306000/1306402.jpg", "http://www.trthaber.com/static/images/whatsapp.png", "http://www.trthaber.com/static/images/twitter.png"], "movies": [], "text": "Cumhurba\u015fkan\u0131 Recep Tayyip Erdo\u011fan, d\u00fcn ger\u00e7ekle\u015ftirilen Kabine toplant\u0131s\u0131 sonras\u0131 yapt\u0131\u011f\u0131 a\u00e7\u0131klamada, yeni normal hayata ge\u00e7i\u015f ad\u0131mlar\u0131 kapsam\u0131nda, nikah salonlar\u0131n\u0131n 15 Haziran, d\u00fc\u011f\u00fcn salonlar\u0131n\u0131n ise 1 Temmuz'dan itibaren belirlenen kurallara uygun \u015fekilde hizmet vermeye ba\u015flayabilece\u011fini duyurdu.\n\nCumhurba\u015fkan\u0131 Erdo\u011fan'\u0131n a\u00e7\u0131klamas\u0131n\u0131n ard\u0131ndan nikah ve d\u00fc\u011f\u00fcn salonlar\u0131nda hummal\u0131 bir haz\u0131rl\u0131k ba\u015flad\u0131.\n\nNikahlar\u0131n\u0131 erteleyen \u00e7iftler, yeni tarih i\u00e7in harekete ge\u00e7ti. \u00c7iftler, tedbirler e\u015fli\u011finde d\u00fcnya evine girecek. Kalabal\u0131k d\u00fc\u011f\u00fcn g\u00f6r\u00fcnt\u00fcleri bir s\u00fcre daha olmayacak.\n\n1 Temmuz'da d\u00fc\u011f\u00fcn sezonu ba\u015flayacak. D\u00fc\u011f\u00fcnlerde sosyal mesafe olduk\u00e7a \u00f6nemli olacak. Oturma planlar\u0131 da sosyal mesafeye g\u00f6re d\u00fczenlenecek.\n\nNikah ve d\u00fc\u011f\u00fcn salonlar\u0131nda konuklar maske kullanacak. Gelenlerin ate\u015fi de \u00f6l\u00e7\u00fclecek.\n\nSinema, tiyatro ve g\u00f6steri merkezleri de kap\u0131lar\u0131n\u0131 a\u00e7maya haz\u0131rlan\u0131yor. 16 Mart'tan bu yana kapal\u0131 olan sinema, tiyatro ve g\u00f6steri merkezleri, 1 Temmuz'dan itibaren belirlenen kurallara g\u00f6re faaliyete ge\u00e7ecek.", "keywords": [], "meta_keywords": ["nikahlar\u0131n\u0131", "erteleyen", "\u00e7iftler", "yeni", "tarih", "i\u00e7in", "harekete", "ge\u00e7ti"], "tags": [], "authors": [], "publish_date": null, "summary": "", "article_html": "", "meta_description": "Nikah salonlar\u0131 15 Haziran, d\u00fc\u011f\u00fcn salonlar\u0131 da 1 Temmuz'dan itibaren belirli kurallar \u00e7er\u00e7evesinde hizmet vermeye ba\u015flayacak. Heyecanla bu karar\u0131 bekleyen \u00e7iftler, yeni tarih i\u00e7in nikah salonlar\u0131n\u0131n yolunu tuttu.", "meta_lang": "tr", "meta_favicon": "https://www.trthaber.com/static/favicon.ico", "meta_data": {"fb": {"pages": 127630700588623}, "description": "Nikah salonlar\u0131 15 Haziran, d\u00fc\u011f\u00fcn salonlar\u0131 da 1 Temmuz'dan itibaren belirli kurallar \u00e7er\u00e7evesinde hizmet vermeye ba\u015flayacak. Heyecanla bu karar\u0131 bekleyen \u00e7iftler, yeni tarih i\u00e7in nikah salonlar\u0131n\u0131n yolunu tuttu.", "keywords": "nikahlar\u0131n\u0131, erteleyen, \u00e7iftler, yeni, tarih, i\u00e7in, harekete, ge\u00e7ti", "og": {"title": "Nikahlar\u0131n\u0131 erteleyen \u00e7iftler yeni tarih i\u00e7in harekete ge\u00e7ti", "description": "Nikah salonlar\u0131 15 Haziran, d\u00fc\u011f\u00fcn salonlar\u0131 da 1 Temmuz'dan itibaren belirli kurallar \u00e7er\u00e7evesinde hizmet vermeye ba\u015flayacak. Heyecanla bu karar\u0131 bekleyen \u00e7iftler, yeni tarih i\u00e7in nikah salonlar\u0131n\u0131n yolunu tuttu.", "image": "https://www.trthaber.com/resimler/1306000/1306402.jpg"}, "p": {"domain_verify": "d84e2d14ad1b4fe58877beb901e5cdcc"}, "twitter": {"card": "summary_large_image", "site": "@trthaber", "url": "https://www.trthaber.com/haber/turkiye/nikahlarini-erteleyen-ciftler-yeni-tarih-icin-harekete-gecti-491515.html", "title": "Nikahlar\u0131n\u0131 erteleyen \u00e7iftler yeni tarih i\u00e7in harekete ge\u00e7ti", "description": "Nikah salonlar\u0131 15 Haziran, d\u00fc\u011f\u00fcn salonlar\u0131 da 1 Temmuz'dan itibaren belirli kurallar \u00e7er\u00e7evesinde hizmet vermeye ba\u015flayacak. Heyecanla bu karar\u0131 bekleyen \u00e7iftler, yeni tarih i\u00e7in nikah salonlar\u0131n\u0131n yolunu tuttu.", "image": "https://www.trthaber.com/resimler/1306000/1306402.jpg"}}, "canonical_link": ""}