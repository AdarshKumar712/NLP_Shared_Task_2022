{"source_url": "https://www.dunya.com", "url": "https://www.dunya.com/sektorler/sigortacilik/tarim-sigortalari-havuz-isletmesi-genel-muduru-serpil-gunal-oldu-haberi-460471", "title": "Tar\u0131m Sigortalar\u0131 Havuz \u0130\u015fletmesi Genel M\u00fcd\u00fcr\u00fc Serpil G\u00fcnal oldu", "top_image": "https://www.dunya.com/files/2020/1/14/460471/460471.jpg?v=1578984579", "meta_img": "https://www.dunya.com/files/2020/1/14/460471/460471.jpg?v=1578984579", "images": ["https://s.dunya.com/gunun-birinci-sayfasi.jpg?v=15.01.2020.19", "https://www.dunya.com/files/2020/1/14/460471/460471.jpg?v=1578984579", "https://i.dunya.com/2/336/185/files/2020/1/15/460578/460578.jpg?v=1579088241", "https://i.dunya.com/2/336/185/files/2020/1/15/460567/460567.jpg?v=1579083771", "https://s.dunya.com/assets/site/files/playstore.png", "https://i.dunya.com/2/336/185/files/2020/1/15/460574/460574.jpg?v=1579087395", "https://i.dunya.com/1/670/377/files/2020/1/14/460471/460471.jpg?v=1578984579", "https://s.dunya.com/assets/site/css/logo_xs.png", "https://s.dunya.com/assets/site/css/header_logo.svg", "https://cdn.flipboard.com/badges/flipboard_srsw.png", "https://i.dunya.com/2/336/185/files/2020/1/15/460589/460589.jpg?v=1579091307", "https://s.dunya.com/assets/site/files/appstore.svg"], "movies": [], "text": "Tar\u0131m Sigortalar\u0131 Havuz \u0130\u015fletmesi Anonim \u015eirketi'nden yap\u0131lan a\u00e7\u0131klamaya g\u00f6re, Serpil G\u00fcnal ayn\u0131 zamanda, Tar\u0131m Sigortalar\u0131 Havuz \u0130\u015fletmesi A\u015e ile Tar\u0131m Sigortalar\u0131 Havuzu (TARS\u0130M) Y\u00f6netim Kurulu \u00dcyesi olarak g\u00f6revini s\u00fcrd\u00fcrecek.\n\nAnkara'da 1974 y\u0131l\u0131nda do\u011fan G\u00fcnal, TED Ankara Koleji'nden sonra 1998 y\u0131l\u0131nda ODT\u00dc Fen Fak\u00fcltesi Matematik b\u00f6l\u00fcm\u00fcnden mezun oldu. 1998 y\u0131l\u0131nda Ziraat Bankas\u0131 Bankac\u0131l\u0131k Okulu'nu bitirdi.\n\n2006 y\u0131l\u0131nda At\u0131l\u0131m \u00dcniversitesi \u0130\u015fletme b\u00f6l\u00fcm\u00fcnden y\u00fcksek lisans derecesini alan G\u00fcnal, 1999 y\u0131l\u0131nda Ziraat Bankas\u0131 Ticari Krediler Birimi'nde i\u015f hayat\u0131na ba\u015flad\u0131. G\u00fcnal, 2001-2012'de Bireysel Pazarlama B\u00f6l\u00fcm Ba\u015fkanl\u0131\u011f\u0131'na atand\u0131.\n\nSerpil G\u00fcnal, Nisan 2012-May\u0131s 2013 d\u00f6neminde Ziraat Bankas\u0131 Bireysel Pazarlama B\u00f6l\u00fcm Ba\u015fkanl\u0131\u011f\u0131 Bankas\u00fcrans Birimi'nde Sigorta ve Di\u011fer Acentelik \u00dcr\u00fcnleri Y\u00f6neticisi, May\u0131s 2013-Ocak 2017 d\u00f6neminde Ziraat Bankas\u0131 Da\u011f\u0131t\u0131m Genel M\u00fcd\u00fcr Yard\u0131mc\u0131l\u0131\u011f\u0131, Banka Sigortac\u0131l\u0131\u011f\u0131 Birimi'nde Bankas\u00fcrans Y\u00f6neticisi olarak g\u00f6rev ald\u0131.\n\nOcak 2017 itibar\u0131yla Ziraat Sigorta ve Ziraat Emeklilik Operasyon Genel M\u00fcd\u00fcr Yard\u0131mc\u0131s\u0131, A\u011fustos 2018-Ocak 2020 d\u00f6neminde ise Teknik Genel M\u00fcd\u00fcr Yard\u0131mc\u0131s\u0131 olarak g\u00f6revini devam ettiren G\u00fcnal, evli ve bir \u00e7ocuk annesi.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Tar\u0131m Sigortalar\u0131 Havuz \u0130\u015fletmesi Anonim \u015eirketi'nin Genel M\u00fcd\u00fcr\u00fc, Serpil G\u00fcnal oldu.", "meta_lang": "tr", "meta_favicon": "https://s.dunya.com/assets/site/icons/apple-icon-57x57.png", "meta_data": {"description": "Tar\u0131m Sigortalar\u0131 Havuz \u0130\u015fletmesi Anonim \u015eirketi'nin Genel M\u00fcd\u00fcr\u00fc, Serpil G\u00fcnal oldu.", "viewport": "width=1050", "msapplication-TileColor": "#ffffff", "msapplication-TileImage": "https://s.dunya.com/assets/site/icons/ms-icon-144x144.png", "theme-color": "#ffffff", "DC.date.issued": "2020-01-14T09:44:00+0300", "Rating": "General", "title": "Tar\u0131m Sigortalar\u0131 Havuz \u0130\u015fletmesi Genel M\u00fcd\u00fcr\u00fc Serpil G\u00fcnal oldu", "og": {"title": "Tar\u0131m Sigortalar\u0131 Havuz \u0130\u015fletmesi Genel M\u00fcd\u00fcr\u00fc Serpil G\u00fcnal oldu", "type": "website", "url": "https://www.dunya.com/sektorler/sigortacilik/tarim-sigortalari-havuz-isletmesi-genel-muduru-serpil-gunal-oldu-haberi-460471", "description": "Tar\u0131m Sigortalar\u0131 Havuz \u0130\u015fletmesi Anonim \u015eirketi'nin Genel M\u00fcd\u00fcr\u00fc, Serpil G\u00fcnal oldu.", "image": {"identifier": "https://www.dunya.com/files/2020/1/14/460471/460471.jpg?v=1578984579", "width": 693, "height": 407}, "site_name": "D\u00fcnya Gazetesi"}, "twitter": {"site": "@dunya", "creator": "@dunya", "card": "summary_large_image", "url": "https://www.dunya.com/sektorler/sigortacilik/tarim-sigortalari-havuz-isletmesi-genel-muduru-serpil-gunal-oldu-haberi-460471", "domain": "https://www.dunya.com/sektorler/sigortacilik/tarim-sigortalari-havuz-isletmesi-genel-muduru-serpil-gunal-oldu-haberi-460471", "title": "Tar\u0131m Sigortalar\u0131 Havuz \u0130\u015fletmesi Genel M\u00fcd\u00fcr\u00fc Serpil G\u00fcnal oldu", "image": "https://www.dunya.com/files/2020/1/14/460471/460471.jpg?v=1578984579", "description": "14.01.2020"}, "robots": "index, follow", "Mediapartners-Google": "index, follow", "google-site-verification": "h2znDuHyXGRO2Zq-DkRyh4JMLt9lMkjNY9HmN2jq9jc", "msvalidate.01": "44B11A49BB122FC729A16CEC959E4D49", "yandex-verification": "c0cd5724b8e04f7c", "pocket-site-verification": "fe3fb5c0111e56c92f135ff555a11e", "fb": {"pages": 118287164904009}}, "canonical_link": "https://www.dunya.com/sektorler/sigortacilik/tarim-sigortalari-havuz-isletmesi-genel-muduru-serpil-gunal-oldu-haberi-460471"}