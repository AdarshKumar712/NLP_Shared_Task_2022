{"source_url": "http://www.haberler.com", "url": "http://www.haberler.com/petrol-yukseldi-altin-yatay-13101735-haberi/", "title": "Petrol y\u00fckseldi, alt\u0131n yatay", "top_image": "https://foto.haberler.com/haber/2020/04/08/petrol-yukseldi-altin-yatay-13101735_local.jpg", "meta_img": "https://foto.haberler.com/haber/2020/04/08/petrol-yukseldi-altin-yatay-13101735_local.jpg", "images": ["http://www.haberler.com/static/img/tasarim/logo-finans.svg", "http://mc.yandex.ru/watch/14231362", "http://www.haberler.com/static/reklam/advertisement.gif?ads=1", "http://www.haberler.com/static/img/tasarim/haberler-logo.svg", "http://www.haberler.com/static/img/tasarim/bosluk.gif", "https://foto.haberler.com/haber/2020/04/08/petrol-yukseldi-altin-yatay-13101735_local.jpg"], "movies": [], "text": "Petrol y\u00fckseldi, alt\u0131n yatay Petrol \u0130hra\u00e7 Eden \u00dclkeler \u00d6rg\u00fct\u00fc (OPEC) ve di\u011fer petrol \u00fcreticilerinin olu\u015fturdu\u011fu OPEC+ Grubu'nun toplant\u0131s\u0131 beklenirken, ABD'de stratejik petrol al\u0131mlar\u0131na ili\u015fkin teklifin de etkisiyle petrol fiyatlar\u0131 y\u00fckseldi.\n\nPetrol \u0130hra\u00e7 Eden \u00dclkeler \u00d6rg\u00fct\u00fc (OPEC) ve di\u011fer petrol \u00fcreticilerinin olu\u015fturdu\u011fu OPEC+ Grubu'nun toplant\u0131s\u0131 beklenirken, ABD'de stratejik petrol al\u0131mlar\u0131na ili\u015fkin teklifin de etkisiyle petrol fiyatlar\u0131 y\u00fckseldi.\n\nABD'de, iki partiden Senato ve Kongre \u00fcyeleri, 3.0 milyar dolarl\u0131k petrol al\u0131m kayna\u011f\u0131n\u0131n olu\u015fturulmas\u0131na d\u00f6n\u00fck teklifi verdi. Teklif ile, artan petrol stoklar\u0131n\u0131 eritmek i\u00e7in, \u00fclkenin Stratejik Petrol Rezervleri'ne eklenmek \u00fczere, ABD'li \u00fcreticilerden toplam 3.0 milyar dolarl\u0131k hampetrol al\u0131nmas\u0131 \u00f6ng\u00f6r\u00fcl\u00fcyor.\n\nBrent ham petrol\u00fcn\u00fcn varil fiyat\u0131 y\u00fczde 0.15 art\u0131\u015fla 32.47 dolara, ABD Bat\u0131 Teksas hafif ham petrol\u00fcn\u00fcn varil fiyat\u0131 da y\u00fczde 2.54 art\u0131\u015fla 29.90 dolara y\u00fckseldi.G\u00fc\u00e7lenen dolar\u0131n etkisiyle alt\u0131n fiyatlar\u0131 yatay hareket ediyor. Euro dolar kar\u015f\u0131s\u0131nda y\u00fczde 0.14 d\u00fc\u015f\u00fc\u015fle 1.08712 dolara kadar d\u00fc\u015ft\u00fc; euro bu d\u00fczey ile dolar kar\u015f\u0131s\u0131nda ge\u00e7en y\u0131l\u0131n ayn\u0131 g\u00fcn\u00fcne g\u00f6re de y\u00fczde 3.06 a\u015fa\u011f\u0131da kal\u0131yor.K\u00fcresel emtia piyasalar\u0131nda;g\u00fcm\u00fc\u015f, y\u00fczde 0.41 d\u00fc\u015f\u00fc\u015fle 14.97 dolardan,alt\u0131n, y\u00fczde 0.05 d\u00fc\u015f\u00fc\u015fle 1,647.81 dolardan,bak\u0131r, y\u00fczde 2.44 art\u0131\u015fla 5,024.00 dolardan,platin, y\u00fczde 0.47 d\u00fc\u015f\u00fc\u015fle 736.13 dolardan,paladyum y\u00fczde 1.16 art\u0131\u015fla 2,206.96 dolardan i\u015flem g\u00f6r\u00fcyor.\u0130\u00e7 piyasada ise gram alt\u0131n 358 liradan, \u00e7eyrek alt\u0131n 521 liradan, Cumhuriyet alt\u0131n\u0131 da 2,142 liradan sat\u0131l\u0131yor.Petrol \u0130hra\u00e7 Eden \u00dclkeler \u00d6rg\u00fct\u00fc (OPEC) ve di\u011fer petrol \u00fcreticilerinin olu\u015fturdu\u011fu OPEC+ Grubu Bakanlar \u0130zleme Komitesi, petrol \u00fcretiminde k\u0131s\u0131nt\u0131 miktarlar\u0131n\u0131 i\u00e7eren plan\u0131 haz\u0131rlad\u0131.Rusya bas\u0131n\u0131nda, ad\u0131 a\u00e7\u0131klanmayan kaynaklara dayand\u0131r\u0131lan haberlere g\u00f6re, taslak planda, her \u00fclke i\u00e7in haz\u0131rlanan \u00fcretim kotalar\u0131 yer al\u0131yor.Buna g\u00f6re, OPEC Genel Sekreteri Muhammed Barkindo, yar\u0131n yap\u0131lmas\u0131 planlanan toplant\u0131 \u00f6ncesinde, her \u00fclke ile kendilerine ayr\u0131lan \u00fcretim kotalar\u0131n\u0131 ayr\u0131 ayr\u0131 g\u00f6r\u00fc\u015f\u00fcp, \u00f6nerilen \u00fcretim kotas\u0131n\u0131 kabul etmeye haz\u0131r olup olmad\u0131klar\u0131na ili\u015fkin yakla\u015f\u0131mlar\u0131n\u0131 \u00f6\u011frenecek.OPEC+ Grubu, Per\u015fembe g\u00fcn\u00fc d\u00fczenlenmesi beklenen ortak toplant\u0131da ele almak \u00fczere, \u00fc\u00e7 ayl\u0131k bir \u00fcretim k\u0131s\u0131nt\u0131s\u0131 \u00fczerinde duruyor.\n\n\u00dczerinde anla\u015fma sa\u011flan\u0131rsa, \u00fcretim k\u0131s\u0131nt\u0131s\u0131 i\u00e7in \u00fc\u00e7 ayl\u0131k d\u00f6nem May\u0131s ay\u0131 ba\u015f\u0131nda ba\u015flayacak ve Temmuz ay\u0131n\u0131n sonunda tamamlanacak.\n\nKaynak: DHA", "keywords": [], "meta_keywords": ["Amerika Birle\u015fik Devletleri", "Opec", "Ekonomi"], "tags": [], "authors": [], "publish_date": null, "summary": "", "article_html": "", "meta_description": "Petrol \u0130hra\u00e7 Eden \u00dclkeler \u00d6rg\u00fct\u00fc (OPEC) ve di\u011fer petrol \u00fcreticilerinin olu\u015fturdu\u011fu OPEC+ Grubu'nun toplant\u0131s\u0131 beklenirken, ABD'de stratejik petrol al\u0131mlar\u0131na ili\u015fkin teklifin de etkisiyle petrol fiyatlar\u0131 y\u00fckseldi.", "meta_lang": "tr", "meta_favicon": "/touch-icon-iphone.png", "meta_data": {"description": "Petrol \u0130hra\u00e7 Eden \u00dclkeler \u00d6rg\u00fct\u00fc (OPEC) ve di\u011fer petrol \u00fcreticilerinin olu\u015fturdu\u011fu OPEC+ Grubu'nun toplant\u0131s\u0131 beklenirken, ABD'de stratejik petrol al\u0131mlar\u0131na ili\u015fkin teklifin de etkisiyle petrol fiyatlar\u0131 y\u00fckseldi.", "keywords": "Amerika Birle\u015fik Devletleri, Opec, Ekonomi", "image": "https://foto.haberler.com/haber/2020/04/08/petrol-yukseldi-altin-yatay-13101735_local.jpg", "robots": "index, follow", "medium": "news", "dateCreated": "2020-04-08T17:20:43+03:00", "dateUpdated": "2020-04-08T17:20:43+03:00", "msapplication-starturl": "https://www.haberler.com", "article": {"id": 13101735, "author": "Haberler.com", "section": {"identifier": "ekonomi", "type": "Detail Page", "list": "ekonomi"}, "tag": "Amerika Birle\u015fik Devletleri, Opec, Ekonomi"}, "og": {"url": "https://www.haberler.com/petrol-yukseldi-altin-yatay-13101735-haberi/", "site_name": "Haberler.com", "locale": "tr_TR", "type": "article", "title": "Petrol y\u00fckseldi, alt\u0131n yatay", "description": "Petrol \u0130hra\u00e7 Eden \u00dclkeler \u00d6rg\u00fct\u00fc (OPEC) ve di\u011fer petrol \u00fcreticilerinin olu\u015fturdu\u011fu OPEC+ Grubu'nun toplant\u0131s\u0131 beklenirken, ABD'de stratejik petrol al\u0131mlar\u0131na ili\u015fkin teklifin de etkisiyle petrol fiyatlar\u0131 y\u00fckseldi.", "image": {"identifier": "https://foto.haberler.com/haber/2020/04/08/petrol-yukseldi-altin-yatay-13101735_local.jpg", "secure_url": "https://foto.haberler.com/haber/2020/04/08/petrol-yukseldi-altin-yatay-13101735_local.jpg", "width": 640, "height": 359}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/petrol-yukseldi-altin-yatay-13101735-haberi/", "card": "summary_large_image", "site": "Haberler", "title": "Petrol y\u00fckseldi, alt\u0131n yatay", "description": "Petrol \u0130hra\u00e7 Eden \u00dclkeler \u00d6rg\u00fct\u00fc (OPEC) ve di\u011fer petrol \u00fcreticilerinin olu\u015fturdu\u011fu OPEC+ Grubu'nun toplant\u0131s\u0131 beklenirken, ABD'de stratejik petrol al\u0131mlar\u0131na ili\u015fkin teklifin de etkisiyle petrol fiyatlar\u0131 y\u00fckseldi.", "image": "https://foto.haberler.com/haber/2020/04/08/petrol-yukseldi-altin-yatay-13101735_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/petrol-yukseldi-altin-yatay-13101735-haberi/"}