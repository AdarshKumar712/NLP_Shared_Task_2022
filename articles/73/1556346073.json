{"source_url": "http://www.detaykibris.com", "url": "http://www.detaykibris.com/vuhanda-yeni-tip-koronavirusten-olum-orani-yuzde-14-olarak-hesaplandi-212763h.htm", "title": "Vuhan'da Yeni Tip Koronavir\u00fcsten \u00d6l\u00fcm Oran\u0131 Y\u00fczde 1,4 Olarak Hesapland\u0131", "top_image": "http://www.detaykibris.com/d/news/97912.jpg", "meta_img": "http://www.detaykibris.com/d/news/97912.jpg", "images": ["http://www.detaykibris.com/d/author/7626_s.jpg", "http://www.detaykibris.com/d/news_t/26878.jpg", "http://www.detaykibris.com/d/news_t/98040.jpg", "http://www.detaykibris.com/d/other/ydu.gif", "http://www.detaykibris.com/d/news_t/97779.jpg", "http://www.detaykibris.com/d/author/24570_s.jpg", "http://www.detaykibris.com/d/other/lgbti_logo.png", "http://www.detaykibris.com/d/author/7642_s.jpg", "http://www.detaykibris.com/d/other/detay_red-300-250-004.png", "http://www.detaykibris.com/d/gallery/1793_s.jpg", "http://www.detaykibris.com/d/other/twitter.png", "http://www.detaykibris.com/d/author/24566_s.jpg", "http://www.detaykibris.com/d/banner/ara-acma-300.png", "http://www.detaykibris.com/d/news_t/55202.jpg", "http://www.detaykibris.com/d/other/detay_red-300-250.png", "http://www.detaykibris.com/d/news_t/98043.jpg", "http://www.detaykibris.com/d/author/24556_s.jpg", "http://www.detaykibris.com/d/news_t/98032.jpg", "http://www.detaykibris.com/d/gallery/1795_s.jpg", "http://www.detaykibris.com/d/video/111.jpg", "http://www.detaykibris.com/d/author/24568_s.jpg", "http://www.detaykibris.com/s/i/logo.png", "http://www.detaykibris.com/d/banner/detay-reklam.gif", "http://www.detaykibris.com/d/author/24557_s.jpg", "http://www.detaykibris.com/d/video/113.jpg", "http://www.detaykibris.com/d/video/112.jpg", "http://www.detaykibris.com/d/other/kirni.jpg", "http://www.detaykibris.com/d/author/62_s.jpg", "http://www.detaykibris.com/d/other/facebook_detay.png", "http://www.detaykibris.com/d/author/9099_s.jpg", "http://www.detaykibris.com/d/author/9103_s.jpg", "http://www.detaykibris.com/d/news_t/97467.jpg", "http://www.detaykibris.com/d/author/15594_s.jpg", "http://www.detaykibris.com/d/other/dau16052020.gif", "https://certify.alexametrics.com/atrk.gif?account=26por1d0RC20XR", "http://www.detaykibris.com/d/author/24567_s.jpg", "http://www.detaykibris.com/d/video/96.jpg", "http://www.detaykibris.com/d/author/24575_s.jpg", "http://www.detaykibris.com/d/news_t/75871.jpg", "http://www.detaykibris.com/d/news_t/77421.jpg", "http://www.detaykibris.com/d/author/24573_s.jpg", "http://www.detaykibris.com/d/news_t/98024.jpg", "http://www.detaykibris.com/d/author/65_s.jpg", "http://www.detaykibris.com/d/other/detay-01.png", "http://www.detaykibris.com/d/news/97912.jpg", "http://www.detaykibris.com/d/author/24569_s.jpg", "http://www.detaykibris.com/d/news_t/97995.jpg", "http://www.detaykibris.com/d/other/facebook_twitter_takip.png", "http://www.detaykibris.com/d/author/24574_s.jpg", "http://www.detaykibris.com/d/author/24572_s.jpg", "http://www.detaykibris.com/d/other/logo_yani.png", "http://www.detaykibris.com/d/author/24558_s.jpg", "http://www.detaykibris.com/d/other/turizm_new_25x30cm-reklam.jpg", "https://www.eczaneler.gen.tr/resimler/nobetci-eczaneler.jpg", "http://www.detaykibris.com/d/banner/lefke-ilan-baner300.gif", "http://www.detaykibris.com/d/news_t/97999.jpg", "http://www.detaykibris.com/d/news_t/95640.jpg", "http://www.detaykibris.com/d/author/24564_s.jpg", "http://www.detaykibris.com/d/author/24559_s.jpg", "http://www.detaykibris.com/d/news_t/98039.jpg", "http://www.detaykibris.com/d/author/24553_s.jpg", "http://www.detaykibris.com/d/gallery/1796_s.jpg", "http://www.detaykibris.com/d/author/15595_s.jpg", "http://www.detaykibris.com/s/i/1x1.gif", "http://www.detaykibris.com/d/gallery/1794_s.jpg", "http://www.detaykibris.com/d/author/7622_s.jpg", "http://www.detaykibris.com/d/news_t/98029.jpg", "http://www.detaykibris.com/d/author/11462_s.jpg", "http://www.detaykibris.com/d/gallery/1792_s.jpg", "http://www.detaykibris.com/d/news_t/59849.jpg", "http://www.detaykibris.com/s/i/loading.gif", "http://www.detaykibris.com/d/other/facebook_detay_takip.png", "http://www.detaykibris.com/d/other/google_haber.png", "http://www.detaykibris.com/d/news_t/96580.jpg", "http://www.detaykibris.com/d/other/girne_belediyesi.jpg", "http://www.detaykibris.com/d/news_t/97984.jpg", "http://www.detaykibris.com/d/news_t/97993.jpg", "http://www.detaykibris.com/d/news_t/97994.jpg"], "movies": [], "text": "Vuhan'da Yeni Tip Koronavir\u00fcsten \u00d6l\u00fcm Oran\u0131 Y\u00fczde 1,4 Olarak Hesapland\u0131\n\nYeni tip koronavir\u00fcs\u00fcn (Kovid-19) \u00e7\u0131k\u0131\u015f noktas\u0131 olan \u00c7in'in Vuhan kentinde vir\u00fcsten \u00f6l\u00fcm oran\u0131n\u0131n y\u00fczde 1,4 oldu\u011fu bildirildi.\n\nSonu\u00e7lar\u0131 \"Nature Medicine\" dergisinde yay\u0131mlanan ara\u015ft\u0131rma \u00e7er\u00e7evesinde Vuhan'daki son vakalara odaklan\u0131larak bir hesaplama yap\u0131ld\u0131.\n\nAra\u015ft\u0131rmada Vuhan'da yeni tip koronavir\u00fcsten \u00f6l\u00fcm oran\u0131n\u0131n ortalama y\u00fczde 1,4 oldu\u011fu g\u00f6r\u00fcld\u00fc.\n\nYine ya\u015fl\u0131l\u0131larda \u00f6l\u00fcm riskinin artt\u0131\u011f\u0131na i\u015faret edilerek, Vuhan'da 60 ya\u015f\u0131ndan b\u00fcy\u00fck ki\u015filerde \u00f6l\u00fcm oran\u0131n\u0131n y\u00fczde 2,6, 30 ila 59 ya\u015flar\u0131nda y\u00fczde 0,5, 30 ya\u015f\u0131ndan k\u00fc\u00e7\u00fcklerde y\u00fczde 0,3 oldu\u011fu kaydedildi.\n\n\u00c7inli yetkililer daha \u00f6nce yeni tip koronavir\u00fcsten \u00f6l\u00fcm oran\u0131n\u0131 ortalama y\u00fczde 2 ila 3 olarak a\u00e7\u0131klam\u0131\u015ft\u0131.\n\n\u00c7in'in Hubey eyaletine ba\u011fl\u0131 Vuhan kentinde Aral\u0131k 2019'da ortaya \u00e7\u0131kan Kovid-19, k\u0131sa s\u00fcrede \u00fclke geneline ve yurt d\u0131\u015f\u0131na yay\u0131lm\u0131\u015ft\u0131.\n\nD\u00fcnya genelinde bir\u00e7ok \u00fclkede h\u0131zla artan Kovid-19 kaynakl\u0131 \u00f6l\u00fcm ve vaka say\u0131s\u0131 nedeniyle D\u00fcnya Sa\u011fl\u0131k \u00d6rg\u00fct\u00fc (DS\u00d6), Kovid-19'un \"pandemi\" olarak nitelendirilebilece\u011fini a\u00e7\u0131klam\u0131\u015ft\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Vuhan'da Yeni Tip Koronavir\u00fcsten \u00d6l\u00fcm Oran\u0131 Y\u00fczde 1,4 Olarak Hesapland\u0131", "meta_lang": "tr", "meta_favicon": "", "meta_data": {"description": "Vuhan'da Yeni Tip Koronavir\u00fcsten \u00d6l\u00fcm Oran\u0131 Y\u00fczde 1,4 Olarak Hesapland\u0131", "DC.date.issued": "2020-03-23T12:14:57+03:00", "og": {"type": "article", "site_name": "Detay K\u0131br\u0131s", "url": "http://www.detaykibris.com/vuhanda-yeni-tip-koronavirusten-olum-orani-yuzde-14-olarak-hesaplandi-212763h.htm", "title": "Vuhan'da Yeni Tip Koronavir\u00fcsten \u00d6l\u00fcm Oran\u0131 Y\u00fczde 1,4 Olarak Hesapland\u0131", "description": "Vuhan'da Yeni Tip Koronavir\u00fcsten \u00d6l\u00fcm Oran\u0131 Y\u00fczde 1,4 Olarak Hesapland\u0131", "image": {"identifier": "http://www.detaykibris.com/d/news/97912.jpg", "width": 670, "height": 310}}, "twitter": {"card": "summary_large_image", "image": "http://www.detaykibris.com/d/news/97912.jpg", "site": "@detaygzt", "url": "http://www.detaykibris.com/vuhanda-yeni-tip-koronavirusten-olum-orani-yuzde-14-olarak-hesaplandi-212763h.htm", "title": "Vuhan'da Yeni Tip Koronavir\u00fcsten \u00d6l\u00fcm Oran\u0131 Y\u00fczde 1,4 Olarak Hesapland\u0131", "description": "Vuhan'da Yeni Tip Koronavir\u00fcsten \u00d6l\u00fcm Oran\u0131 Y\u00fczde 1,4 Olarak Hesapland\u0131"}, "fb": {"pages": 151565785006377, "use_automatic_ad_placement": "enable=true ad_density=default"}, "google-site-verification": "TCjOLO_M585euzsSjg0B18ec0Tk0NzMkDsM_HpqEP5Q", "yandex-verification": "fd34a1374141912c", "ahrefs-site-verification": "24a02e91bc508302caa61eebce87960890685000b644f200532c237333660ecb"}, "canonical_link": "http://www.detaykibris.com/vuhanda-yeni-tip-koronavirusten-olum-orani-yuzde-14-olarak-hesaplandi-212763h.htm"}