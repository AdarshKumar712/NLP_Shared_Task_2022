{"source_url": "https://www.milligazete.com.tr", "url": "https://www.milligazete.com.tr/haber/4107983/yasli-adami-sahte-emniyet-amiri-42-bin-lira-dolandirdi", "title": "Ya\u015fl\u0131 adam\u0131 sahte emniyet amiri 42 bin lira doland\u0131rd\u0131", "top_image": "https://static.daktilo.com/sites/71/uploads/2020/03/25/large/yasli-adami-sahte-emniyet-amiri-42-bin-lira-dolandirdi.jpg", "meta_img": "https://static.daktilo.com/sites/71/uploads/2020/03/25/large/yasli-adami-sahte-emniyet-amiri-42-bin-lira-dolandirdi.jpg", "images": ["https://file.daktilo.com/themes/enerjik/assets/img/mask-16-9.png", "https://static.daktilo.com/sites/71/uploads/2017/07/03/large/milli-logo-desktop-(5).png", "https://file.daktilo.com/themes/enerjik/assets/img/bos.png", "https://static.daktilo.com/sites/71/uploads/2020/03/25/large/yasli-adami-sahte-emniyet-amiri-42-bin-lira-dolandirdi.jpg", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2017/07/03/large/milli-logo-mobil-(3).png"], "movies": [], "text": "Olay, Merzifon\u2019da meydana geldi. Edinilen bilgilere g\u00f6re, 70 ya\u015f\u0131ndaki S.T. isimli vatanda\u015f ile \u0130stanbul\u2019dan cep telefonuyla ileti\u015fime ge\u00e7en bir ki\u015fi, kendisini emniyet amiri olarak tan\u0131tt\u0131.\n\n\n\nYa\u015fl\u0131 adam\u0131n bilgilerini alan \u015f\u00fcpheli, S.T.\u2019yi 42 bin 500 lira doland\u0131rd\u0131. Olay\u0131 fark eden S.T.\u2019nin k\u0131z\u0131n\u0131n ihbar etmesi sonucu Merzifon \u0130l\u00e7e Emniyet M\u00fcd\u00fcrl\u00fc\u011f\u00fc Asayi\u015f B\u00fcro Amirli\u011fi ekipleri harekete ge\u00e7ti. Ayn\u0131 doland\u0131r\u0131c\u0131ya bankadan bir miktar daha para g\u00f6ndermeye \u00e7al\u0131\u015fan S.T.\u2019ye polis ekipleri doland\u0131r\u0131ld\u0131\u011f\u0131n\u0131 s\u00f6yledi. Doland\u0131r\u0131ld\u0131\u011f\u0131n\u0131 \u00f6\u011frenen S.T., \u015fikayet\u00e7i olurken, \u015f\u00fcpheli hakk\u0131nda yakalama karar\u0131 \u00e7\u0131kart\u0131ld\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Amasya\u2019n\u0131n Merzifon il\u00e7esinde 70 ya\u015f\u0131ndaki bir vatanda\u015f, kendisini telefonla aray\u0131p emniyet amiri olarak tan\u0131tan ki\u015fi taraf\u0131ndan 42 bin 500 TL doland\u0131r\u0131ld\u0131.", "meta_lang": "tr", "meta_favicon": "https://static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "Amasya\u2019n\u0131n Merzifon il\u00e7esinde 70 ya\u015f\u0131ndaki bir vatanda\u015f, kendisini telefonla aray\u0131p emniyet amiri olarak tan\u0131tan ki\u015fi taraf\u0131ndan 42 bin 500 TL doland\u0131r\u0131ld\u0131.", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "Ya\u015fl\u0131 adam\u0131 sahte emniyet amiri 42 bin lira doland\u0131rd\u0131", "description": "Amasya\u2019n\u0131n Merzifon il\u00e7esinde 70 ya\u015f\u0131ndaki bir vatanda\u015f, kendisini telefonla aray\u0131p emniyet amiri olarak tan\u0131tan ki\u015fi taraf\u0131ndan 42 bin 500 TL doland\u0131r\u0131ld\u0131.", "type": "article", "url": "https://www.milligazete.com.tr/haber/4107983/yasli-adami-sahte-emniyet-amiri-42-bin-lira-dolandirdi", "image": {"identifier": "https://static.daktilo.com/sites/71/uploads/2020/03/25/large/yasli-adami-sahte-emniyet-amiri-42-bin-lira-dolandirdi.jpg", "width": 640, "height": 352, "alt": "Ya\u015fl\u0131 adam\u0131 sahte emniyet amiri 42 bin lira doland\u0131rd\u0131"}}, "twitter": {"card": "summary_large_image", "site": "@milligazetecom", "title": "Ya\u015fl\u0131 adam\u0131 sahte emniyet amiri 42 bin lira doland\u0131rd\u0131", "description": "Amasya\u2019n\u0131n Merzifon il\u00e7esinde 70 ya\u015f\u0131ndaki bir vatanda\u015f, kendisini telefonla aray\u0131p emniyet amiri olarak tan\u0131tan ki\u015fi taraf\u0131ndan 42 bin 500 TL doland\u0131r\u0131ld\u0131.", "image": "https://static.daktilo.com/sites/71/uploads/2020/03/25/large/yasli-adami-sahte-emniyet-amiri-42-bin-lira-dolandirdi.jpg"}}, "canonical_link": "https://www.milligazete.com.tr/haber/4107983/yasli-adami-sahte-emniyet-amiri-42-bin-lira-dolandirdi"}