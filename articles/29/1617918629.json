{"source_url": "https://www.mynet.com", "url": "https://www.mynet.com/gaziantep-te-firik-yapimina-baslandi-1198098-myyemek", "title": "Gaziantep'te firik yap\u0131m\u0131na ba\u015fland\u0131", "top_image": "https://imgrosetta.mynet.com.tr/file/12019512/12019512-700x400.jpg", "meta_img": "https://imgrosetta.mynet.com.tr/file/12019512/12019512-700x400.jpg", "images": ["https://imgrosetta.mynet.com.tr/file/12019512/12019512-728xauto.jpg", "https://imgprofil.mynet.com/images/5/735/557bf7a449cf7dedeb3feb0119568c06_mynetcrop_w-30.jpg", "https://img7.mynet.com/mynet-logo.png", "data:image/gif;base64,R0lGODlhAQABAIABAM7Ozv///yH5BAEKAAEALAAAAAABAAEAAAICRAEAOw==", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://imgrosetta.mynet.com.tr/file/12019512/12019512-700x400.jpg", "https://img7.mynet.com/rosetta/services/static/google-news.svg", "data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw=="], "movies": [], "text": "Araban Ziraat Odas\u0131 Ba\u015fkan\u0131 Hasan Altun, bu\u011fday tarlalar\u0131nda firik yapan \u00fcreticileri ziyaret etti. Burada gazetecilere a\u00e7\u0131klama yapan Altun, Orta Do\u011fu'ya ihrac\u0131 da yap\u0131lan firi\u011fin il\u00e7ede makarnal\u0131k sert bu\u011fdaydan yap\u0131ld\u0131\u011f\u0131n\u0131 anlatt\u0131.\n\nHasan Altun, il\u00e7ede yakla\u015f\u0131k 4 bin d\u00f6n\u00fcm alanda firik yap\u0131m\u0131na ba\u015fland\u0131\u011f\u0131n\u0131 dile getirerek, \"Bir d\u00f6n\u00fcm bu\u011fdaydan 350 kilogram firik yapan \u00fcreticiler, bu sezonda toplam 1400 ton firik elde etmeyi bekliyor. Firi\u011fin \u00e7ok lezzetli pilav\u0131 oluyor.\" dedi.\n\nAltun, ye\u015fil bu\u011fday ba\u015faklar\u0131n\u0131n saplar\u0131yla birlikte trakt\u00f6re tak\u0131lan \u00f6zel aletle bi\u00e7ildi\u011fini, bu\u011fday\u0131n suyunun \u00e7ekilip kendi sap\u0131yla hafif ate\u015fte yak\u0131labilecek k\u0131vama gelmesi i\u00e7in bir g\u00fcn g\u00fcne\u015fin alt\u0131na serilerek bekletildi\u011fini kaydederek, tar\u0131m i\u015f\u00e7ilerinin k\u00fc\u00e7\u00fck harmanlar \u015feklinde bir araya toplad\u0131\u011f\u0131 bu\u011fday ba\u015faklar\u0131n\u0131 kontroll\u00fc \u015fekilde yakt\u0131\u011f\u0131n\u0131 ifade etti.\n\nBulundu\u011fu yerde bir g\u00fcn bekletilen firi\u011fin bi\u00e7erd\u00f6ver arac\u0131l\u0131\u011f\u0131yla ba\u015faklar\u0131ndan ayr\u0131ld\u0131\u011f\u0131n\u0131 belirten Hasan Altun, ard\u0131ndan komisyonculara sat\u0131ld\u0131\u011f\u0131n\u0131 dile getirdi.\n\n", "keywords": [], "meta_keywords": ["firik", "gaziantep firik hasad\u0131", "firik yap\u0131m\u0131"], "tags": [], "authors": ["Eren Kuyucuba\u015f\u0131", "Ke\u015ffet Haberleri\u0307"], "publish_date": null, "summary": "", "article_html": "", "meta_description": "Gaziantep'in Araban il\u00e7esinde, ye\u015fil bu\u011fday ba\u015faklar\u0131n\u0131n ate\u015fte kavrulmas\u0131yla elde edilen firi\u011fin yap\u0131m\u0131na ba\u015fland\u0131.", "meta_lang": "tr", "meta_favicon": "//s.mynet.com.tr/rosetta/services/yemek/production/apple-touch-icon-57x57.png", "meta_data": {"fb": {"pages": 778459738932235, "app_id": 1538834243075462}, "google-site-verification": "g7jzPrtDQHEHmJklpSqQq-fWoubrSv1I7hVfwOEZ9Iw", "description": "Gaziantep'in Araban il\u00e7esinde, ye\u015fil bu\u011fday ba\u015faklar\u0131n\u0131n ate\u015fte kavrulmas\u0131yla elde edilen firi\u011fin yap\u0131m\u0131na ba\u015fland\u0131.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1", "keywords": "firik, gaziantep firik hasad\u0131, firik yap\u0131m\u0131", "news_keywords": "firik, gaziantep firik hasad\u0131, firik yap\u0131m\u0131, Gaziantep'te firik yap\u0131m\u0131na ba\u015fland\u0131", "og": {"site_name": "Yemek | Yemek Tarifleri | T\u00fcrk Mutfa\u011f\u0131 | D\u00fcnya Mutfa\u011f\u0131", "locale": "tr", "url": "https://www.mynet.com/gaziantep-te-firik-yapimina-baslandi-1198098-myyemek", "type": "article", "title": "Gaziantep'te firik yap\u0131m\u0131na ba\u015fland\u0131", "description": "Gaziantep'in Araban il\u00e7esinde, ye\u015fil bu\u011fday ba\u015faklar\u0131n\u0131n ate\u015fte kavrulmas\u0131yla elde edilen firi\u011fin yap\u0131m\u0131na ba\u015fland\u0131.", "image": "https://imgrosetta.mynet.com.tr/file/12019512/12019512-700x400.jpg"}, "twitter": {"card": "summary_large_image", "site": "@mynetyemek", "title": "Gaziantep'te firik yap\u0131m\u0131na ba\u015fland\u0131", "description": "Gaziantep'in Araban il\u00e7esinde, ye\u015fil bu\u011fday ba\u015faklar\u0131n\u0131n ate\u015fte kavrulmas\u0131yla elde edilen firi\u011fin yap\u0131m\u0131na ba\u015fland\u0131.", "image": "https://imgrosetta.mynet.com.tr/file/12019512/12019512-700x400.jpg"}}, "canonical_link": "https://www.mynet.com/gaziantep-te-firik-yapimina-baslandi-1198098-myyemek"}