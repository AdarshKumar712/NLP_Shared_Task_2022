{"source_url": "https://web.archive.org", "url": "https://web.archive.org/web/20200401004440id_/https://www.sondakika.com/haber/haber-baskan-atac-dayanisma-ruhu-ile-asacagiz-13069316/", "title": "Ba\u015fkan Ata\u00e7, \"Dayan\u0131\u015fma ruhu ile a\u015faca\u011f\u0131z\"", "top_image": "https://foto.sondakika.com/haber/2020/03/30/baskan-atac-dayanisma-ruhu-ile-asacagiz-13069316_o.jpg", "meta_img": "https://foto.sondakika.com/haber/2020/03/30/baskan-atac-dayanisma-ruhu-ile-asacagiz-13069316_o.jpg", "images": ["https://mc.yandex.ru/watch/14078032", "https://web.archive.org/static/images/Desktop_icon_2x_ios.png", "https://foto.sondakika.com/haber/2020/04/01/tramvay-yolunda-atla-yolculuk-yapan-kisi-at-beni-13074389_4813_170.jpg", "http://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/Desktop_icon_2x_android.png", "https://web.archive.org/static/images/sosyal/icons/google-news-button.png", "https://web.archive.org/static/reklam/advertisement.gif?ads=1", "https://web.archive.org/static/images/blank.gif", "https://web.archive.org/static/images/sosyal/icons/facebook.png", "https://web.archive.org/static/images/sosyal/icons/twitter.png", "https://foto.sondakika.com/haber/2020/03/31/fatih-altayli-hayat-eve-sigar-paylasimi-yapan-13074351_623_170.jpg", "https://foto.sondakika.com/haber/2020/04/01/karantinadan-cikip-memleketlerine-gitmek-isteyen-13074407_7761_170.jpg", "https://foto.sondakika.com/haber/2020/03/30/baskan-atac-dayanisma-ruhu-ile-asacagiz-13069316_o.jpg", "https://foto.sondakika.com/haber/2020/03/30/baskan-atac-dayanisma-ruhu-ile-asacagiz-13069316_osd.jpg", "https://web.archive.org/static/images/huawei-app-gallery-apk-download-link@2x.png", "https://web.archive.org/static/images/Logo2x.png", "https://foto.sondakika.com/haber/2020/04/01/marsilya-nin-eski-baskani-pape-diouf-13074368_3494_170.jpg", "https://web.archive.org/static/images/sosyal/icons/whatsapp.png"], "movies": [], "text": "Tepeba\u015f\u0131 Belediye Ba\u015fkan\u0131 Dt. Ahmet Ata\u00e7, Korona vir\u00fcse kar\u015f\u0131 verilen m\u00fccadelenin dayan\u0131\u015fma ruhu ile s\u00fcrd\u00fcr\u00fclerek bu zorlu s\u00fcrecin a\u015f\u0131laca\u011f\u0131n\u0131 kaydetti.\n\n\n\nTepeba\u015f\u0131 Belediye Ba\u015fkan\u0131 Dt. Ahmet Ata\u00e7, d\u00fcnya genelinde sa\u011fl\u0131k tehdidi haline gelen korona vir\u00fcs tehlikesine kar\u015f\u0131 s\u00fcrd\u00fcr\u00fclen tedbir \u00e7al\u0131\u015fmalar\u0131na ili\u015fkin de\u011ferlendirmelerde bulundu. Ba\u015fkan Ata\u00e7, \"Bu zor g\u00fcnleri de her zamanki gibi birlik ve beraberlik ile atlataca\u011f\u0131z. Her zaman oldu\u011fu gibi bu s\u00fcreci de sa\u011fduyu ile evlerinde ge\u00e7iren Eski\u015fehirlilere te\u015fekk\u00fcr ediyorum\" dedi.\n\n\n\nHastal\u0131kla m\u00fccadelede al\u0131nan \u00f6nlemlerin toplum sa\u011fl\u0131\u011f\u0131 a\u00e7\u0131s\u0131ndan \u00f6nemine dikkat \u00e7eken Ba\u015fkan Ata\u00e7, sa\u011fduyu ve dayan\u0131\u015fma ruhu ile hareket ederek bu zorlu s\u00fcrecin atlat\u0131laca\u011f\u0131n\u0131 kaydetti. Tepeba\u015f\u0131 Belediyesi'nin salg\u0131na y\u00f6nelik \u00f6nlemleri titizlik ile uygulad\u0131\u011f\u0131n\u0131 kaydeden Ba\u015fkan Ata\u00e7, \"Tepeba\u015f\u0131 Belediyesi olarak korona vir\u00fcs\u00fcn \u00fclkemizde ba\u015f g\u00f6stermesi ile birlikte sorumluluk alan\u0131m\u0131zda gerekli tedbirleri h\u0131zla uygulad\u0131k. Kamusal alanlar\u0131n tamam\u0131nda dezenfeksiyon ve temizlik \u00e7al\u0131\u015fmalar\u0131m\u0131z \u00f6zenle devam ediyor, ekiplerimiz fedakarca mesailerini s\u00fcrd\u00fcr\u00fcyor. Toplum sa\u011fl\u0131\u011f\u0131 i\u00e7in t\u00fcm kurum ve kurulu\u015flar, \u00f6zveri ile \u00e7al\u0131\u015f\u0131yor ve kentimizde gerekli \u00f6nlemler aksat\u0131lm\u0131yor. Konunun \u00f6nemi do\u011frultusunda t\u00fcm kurumlar, i\u015f birli\u011fi halinde \u00fczerilerine d\u00fc\u015fen sorumluluklar\u0131 yerine getiriyor\" dedi.\n\n\n\n\"Duyarl\u0131 Eski\u015fehir halk\u0131na te\u015fekk\u00fcr ediyorum\"\n\n\n\nKorona vir\u00fcs ile m\u00fccadelede vatanda\u015flar\u0131n sa\u011fduyu ile hareket etmesinin \u00f6nemine de de\u011finen Ba\u015fkan Ata\u00e7, Eski\u015fehirlilerin \u00f6rnek duyarl\u0131l\u0131k sergiledi\u011fini kaydetti. Bir hekim olarak hijyen kurallar\u0131na uyulmas\u0131n\u0131n ve sosyal mesafenin korunmas\u0131n\u0131n \u00e7ok kritik oldu\u011funu ifade eden Ba\u015fkan Ata\u00e7, \"Salg\u0131n\u0131n yay\u0131lmamas\u0131 i\u00e7in hijyen kurallar\u0131na uyulmas\u0131, sosyal mesafenin korunmas\u0131 ve evlerimizde kalmam\u0131z \u00e7ok \u00f6nemli. Eski\u015fehirli hem\u015fehrilerim de korona vir\u00fcse kar\u015f\u0131 s\u00fcrd\u00fcr\u00fclen m\u00fccadelede, s\u00f6z konusu kurallara \u00f6rnek duyarl\u0131l\u0131k ile rivayet ediyor. Her zaman oldu\u011fu gibi bu s\u00fcreci de sa\u011fduyu ile evlerinde ge\u00e7iren Eski\u015fehirlilere te\u015fekk\u00fcr ediyorum. Bizler de Tepeba\u015f\u0131 Belediyesi olarak her zaman vatanda\u015flar\u0131m\u0131z\u0131n yan\u0131nda olmaya devam edece\u011fiz. Bu zor g\u00fcnleri birlik ve beraberlik duygusu ile birlikte sa\u011fduyumuzu devam ettirerek a\u015faca\u011f\u0131z\" ifadelerini kulland\u0131.\n\n\n\nBa\u015fkan Ata\u00e7, evde kalma s\u00fcrecinde 65 ya\u015f \u00fcst\u00fc ve kronik rahats\u0131zl\u0131\u011f\u0131 bulunan vatanda\u015flar\u0131n, 444 44 26 numaral\u0131 telefondan 7/24 Tepeba\u015f\u0131 Belediyesi Mavi Masa hatt\u0131na ula\u015fabilece\u011fini hat\u0131rlatt\u0131. - ESK\u0130\u015eEH\u0130R", "keywords": [], "meta_keywords": [""], "tags": [], "authors": [], "publish_date": "Mon Mar 30 16:10:32 2020", "summary": "", "article_html": "", "meta_description": "Tepeba\u015f\u0131 Belediye Ba\u015fkan\u0131 Dt. Ahmet Ata\u00e7, Korona vir\u00fcse kar\u015f\u0131 verilen m\u00fccadelenin dayan\u0131\u015fma ruhu ile s\u00fcrd\u00fcr\u00fclerek bu zorlu s\u00fcrecin a\u015f\u0131laca\u011f\u0131n\u0131 kaydetti.", "meta_lang": "tr", "meta_favicon": "/favicon.ico", "meta_data": {"description": "Tepeba\u015f\u0131 Belediye Ba\u015fkan\u0131 Dt. Ahmet Ata\u00e7, Korona vir\u00fcse kar\u015f\u0131 verilen m\u00fccadelenin dayan\u0131\u015fma ruhu ile s\u00fcrd\u00fcr\u00fclerek bu zorlu s\u00fcrecin a\u015f\u0131laca\u011f\u0131n\u0131 kaydetti.", "viewport": "width=1000, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "robots": "index, follow", "og": {"article": {"section": "Lifestyle", "published_time": "2020-03-30T16:10:32+03:00"}, "title": "Ba\u015fkan Ata\u00e7,", "description": "Tepeba\u015f\u0131 Belediye Ba\u015fkan\u0131 Dt. Ahmet Ata\u00e7, Korona vir\u00fcse kar\u015f\u0131 verilen m\u00fccadelenin dayan\u0131\u015fma ruhu ile s\u00fcrd\u00fcr\u00fclerek bu zorlu s\u00fcrecin a\u015f\u0131laca\u011f\u0131n\u0131 kaydetti.", "type": "Article", "site_name": "Sondakika.com", "url": "https://www.sondakika.com/haber/haber-baskan-atac-dayanisma-ruhu-ile-asacagiz-13069316/", "locale": "tr", "image": "https://foto.sondakika.com/haber/2020/03/30/baskan-atac-dayanisma-ruhu-ile-asacagiz-13069316_o.jpg"}, "msapplication-starturl": "https://www.sondakika.com", "article": {"modified": "2020-03-30T16:10:40+03:00"}, "fb": {"app_id": 1796825793864208}, "twitter": {"site": "@sondakikacom", "creator": "@sondakikacom", "card": "summary"}, "dateUpdated": "2020-03-30T16:10:40+03:00", "msvalidate.01": "C043A8E7202FBDE0AC7B60B68F77938B"}, "canonical_link": "https://www.sondakika.com/haber/haber-baskan-atac-dayanisma-ruhu-ile-asacagiz-13069316/"}