{"source_url": "https://epoznan.pl", "url": "https://epoznan.pl/news-news-105792", "title": "Zdezynfekowano \u015bcie\u017ck\u0119 w koronach drzew: \"jest bezpieczniejsza\"", "top_image": "https://epoznan.pl/storage/gallery/66032/pv5r6nzCnXalzbmZF6SlEt36K3yC9mBm.jpg", "meta_img": "https://epoznan.pl/storage/gallery/66032/pv5r6nzCnXalzbmZF6SlEt36K3yC9mBm.jpg", "images": ["https://epoznan.pl/storage/adsys/scv2vwp2xv.jpg", "https://epoznan.pl/storage/adsys/scbgvf33pc.jpg", "https://epoznan.pl/new_assets/img/newsletter.png", "https://epoznan.pl/new_assets/img/weather/8000.svg", "https://epoznan.pl/new_assets/img/logo.svg", "https://epoznan.pl/new_assets/img/closelabel.gif", "https://epoznan.pl/storage/gallery/66032/pv5r6nzCnXalzbmZF6SlEt36K3yC9mBm.jpg", "https://epoznan.pl/storage/adsys/2bmf59g74p.jpg", "https://epoznan.pl/new_assets/img/air-condition/5.svg", "https://epoznan.pl/storage/gallery/66032/1NtVk6BoQ4nPN4VzEMQBwoFvijEqw2SS_wmgallery.jpg?1589301484", "https://epoznan.pl/storage/gallery/66032/pv5r6nzCnXalzbmZF6SlEt36K3yC9mBm_wmgallery.jpg?1589301490", "https://images.epoznan.pl/images/topicons/epoznan_logmenu.png"], "movies": [], "text": "Szczeg\u00f3lnie w weekendy nowa atrakcja lasu w pobli\u017cu Jeziora Malta\u0144skiego cieszy si\u0119 nies\u0142abn\u0105c\u0105 popularno\u015bci\u0105.\n\nJak informuj\u0105 stra\u017cnicy miejscy, \u015bcie\u017cka jest bezpieczniejsza. - Pod nadzorem le\u015bniczego z Zak\u0142adu Las\u00f3w Pozna\u0144skich przeprowadzono dezynfekcj\u0119 cz\u0119\u015bci spacerowej. Obiekt ten nale\u017cy do najbardziej atrakcyjnych miejsc Poznania, kt\u00f3ry odwiedzaj\u0105 setki mieszka\u0144c\u00f3w. Oznacza to, \u017ce dba\u0142o\u015b\u0107 o higien\u0119 w dobie szerz\u0105cej si\u0119 pandemii jest tam bardzo wa\u017cna.\n\nR\u00f3wnocze\u015bnie stra\u017cnicy przypominaj\u0105, \u017ce na \u015bcie\u017cce obowi\u0105zuje kilka zasad. Po pierwsze, wprowadzono tu ruch jednokierunkowy - od strony ulicy Kra\u0144cowej w kierunku ulicy Czekalskie. Po drugie, wci\u0105\u017c nie mo\u017cna tu korzysta\u0107 z miejsc odpoczynku, a wi\u0119c \u0142awek. - Dystansujemy si\u0119, sugerujemy te\u017c zas\u0142anianie ust i nosa. Bezwzgl\u0119dnie korzystamy z koszy na drobne odpady - wymieniaj\u0105 stra\u017cnicy. Zwracaj\u0105 te\u017c uwag\u0119, \u017ce parkowanie samochod\u00f3w jest mo\u017cliwe tylko i wy\u0142\u0105cznie na wyznaczonych parkingach.\n\n\n\nAutor: KaT", "keywords": [], "meta_keywords": [""], "tags": [], "authors": ["Autor"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "https://epoznan.pl/new_assets/img/favicons/apple-icon-57x57.png", "meta_data": {"viewport": "initial-scale=1, minimum-scale=1, maximum-scale=1, width=device-width", "og": {"title": "Zdezynfekowano \u015bcie\u017ck\u0119 w koronach drzew: \"jest bezpieczniejsza\"", "type": "article", "url": "//epoznan.pl/news-news-105792", "image": "https://epoznan.pl/storage/gallery/66032/pv5r6nzCnXalzbmZF6SlEt36K3yC9mBm.jpg", "description": "Szczeg\u00f3lnie w weekendy nowa atrakcja lasu w pobli\u017cu Jeziora Malta\u0144skiego cieszy si\u0119 nies\u0142abn\u0105c\u0105 popularno\u015bci\u0105.", "site_name": "epoznan.pl"}, "news_keywords": "koronawirus, las", "robots": "index,follow", "msapplication-TileColor": "#ffffff", "msapplication-TileImage": "https://epoznan.pl/new_assets/img/favicons/ms-icon-144x144.png", "theme-color": "#ffffff"}, "canonical_link": "//epoznan.pl/news-news-105792"}