{"source_url": "https://haberport.com", "url": "https://haberport.com/gundem/bolu-daki-karantina-yurdunda-skandal-goruntuler-savcilik-sorusturma-h33214.html", "title": "Bolu'daki karantina yurdunda skandal g\u00f6r\u00fcnt\u00fcler! Savc\u0131l\u0131k soru\u015fturma a\u00e7t\u0131", "top_image": "https://haberport.com/images/haberler/2020/03/bolu_daki_karantina_yurdunda_skandal_goruntuler_savcilik_sorusturma_acti_h33214_d7b14.jpg", "meta_img": "https://haberport.com/images/haberler/2020/03/bolu_daki_karantina_yurdunda_skandal_goruntuler_savcilik_sorusturma_acti_h33214_d7b14.jpg", "images": ["https://haberport.com/images/haberler/thumbs/2020/03/gaziantepde-toplu-mezar-kazildi-haberine-valilikten-aciklama-geldi.jpg", "https://haberport.com/images/haberler/thumbs/2020/03/koronavirus_vakasi_ihbarinda_olan_saglikcilara_cirkin_saldiri_bakan_koca_devreye_girdi_h33346_a1c8d.jpg", "https://haberport.com/images/haberler/thumbs/2020/03/istanbul_dan_sonra_ankara_valiligide_yasakladi_h33343_19ac4.jpg", "https://haberport.com/images/haberler/thumbs/2020/03/yargitay-karar-verdi-sik-sik-ariza-yapan-ve-parcasi-degistirilen-arac-yenisiyle-degistirilecek_74594.jpg", "https://haberport.com/images/haberler/thumbs/2020/03/iste-izinsiz-seyahat-etmeni-cezasi_00b05.jpg", "https://haberport.com/images/banner/logo250_1.png", "https://haberport.com/_themes/hs-rise/images/no_author.jpg", "https://www.facebook.com/tr?id=281902529464171&ev=PageView&noscript=1", "https://haberport.com/images/haberler/thumbs/2020/03/vali-uyardi-48-saat-evden-cikmayin_57c8e.jpg", "https://haberport.com/logolar/970x250.png", "https://haberport.com/logolar/336x280.png", "https://haberport.com/images/anketler/3/thumbs/hangi-takimi-tutuyorsunuz_3.jpg", "https://haberport.com/images/banner/portlogo.png", "https://haberport.com/images/haberler/2020/03/bolu_daki_karantina_yurdunda_skandal_goruntuler_savcilik_sorusturma_acti_h33214_d7b14.jpg", "https://haberport.com/images/sayfalar/6.jpg"], "movies": [], "text": "Koronavir\u00fcs\u00fc salg\u0131n\u0131 nedeniyle Ukrayna'dan T\u00fcrkiye'ye getirilerek Bolu'da bir \u00f6\u011frenci yurduna yerle\u015ftirilen 3 gen\u00e7 skandal yaratan bir olay ger\u00e7ekle\u015ftirdiler. Yurtta kald\u0131klar\u0131 s\u0131rada sosyal medya \u00fczerinde canl\u0131 yay\u0131n a\u00e7arak \u00f6zellikle T\u00fcrkiye aleyhine k\u00fcf\u00fcr i\u00e7erikli konu\u015fmalarla yay\u0131n yapan gen\u00e7lerin bu g\u00f6r\u00fcnt\u00fcleri ortaya \u00e7\u0131kt\u0131.\n\nBolu'da ki k\u0131z yurdunda meydana gelen olayda \u00f6nce yurtta kalan \u00fcniversiteli k\u0131z \u00f6\u011frencilerin e\u015fyalar\u0131n\u0131 kar\u0131\u015ft\u0131r\u0131p daha sonra T.C. h\u00fck\u00fcmetini ve devleti a\u015fa\u011f\u0131lay\u0131c\u0131 ifadelerde bulunan iki ki\u015finin g\u00f6r\u00fcnt\u00fcleri ortaya \u00e7\u0131k\u0131nca s\u00f6z konusu g\u00f6r\u00fcnt\u00fclerden ve devlete kar\u015f\u0131 yap\u0131lan hakaretlerden rahats\u0131zl\u0131k duyan vatanda\u015flar \u00f6\u011frencilere yurdun \u00f6n\u00fcne gelerek tepki g\u00f6sterdiler. Bolu Cumhuriyet Ba\u015fsavc\u0131l\u0131\u011f\u0131 ise s\u00f6z konusu payla\u015f\u0131mlar\u0131 yapan ki\u015filerin haklar\u0131nda soru\u015fturma ba\u015flat\u0131ld\u0131\u011f\u0131 ve bu ki\u015filerin karantina s\u00fcresinin tamamlanmas\u0131n\u0131n hemen ard\u0131ndan g\u00f6zalt\u0131na al\u0131naca\u011f\u0131 duyuruldu.\n\nBolu Cumhuriyet Ba\u015fsavc\u0131l\u0131\u011f\u0131 ba\u015flat\u0131lan soru\u015fturma ile ilgili yapt\u0131\u011f\u0131 a\u00e7\u0131klamas\u0131nda \u015funlar\u0131 kaydetti: 7\n\n\"Ukrayna'dan \u00fclkemize Covid-19 salg\u0131n hastal\u0131\u011f\u0131 nedeniyle d\u00f6n\u00fc\u015f yapmak isteyenler aras\u0131nda bulunan \u00fc\u00e7 vatanda\u015f\u0131m\u0131z al\u0131nan idari karar gere\u011fi Bolu ilinde bir \u00f6\u011frenci yurdunda karantina alt\u0131na al\u0131nm\u0131\u015f, karantina esnas\u0131nda sosyal medyada hakaret i\u00e7erikli canl\u0131 yay\u0131n \u015feklindeki video payla\u015f\u0131mlar\u0131 tespit edilmi\u015ftir.\n\nVideoda hakarette bulunan \u015fahs\u0131n \u015f\u00fcpheli M.N.M. oldu\u011fu, yan\u0131ndaki di\u011fer \u015fah\u0131slar\u0131n \u015f\u00fcpheliler M. K.K. ve M. Y. oldu\u011fu anla\u015f\u0131lm\u0131\u015ft\u0131r. \u015e\u00fcpheliler hakk\u0131nda TCK.n\u0131n 301. maddesinde d\u00fczenlenen \"T\u00fcrk Milletini, T\u00fcrkiye Cumhuriyeti Devletini, T\u00fcrkiye B\u00fcy\u00fck Millet Meclisini, T\u00fcrkiye Cumhuriyeti H\u00fck\u00fcmetini ve Devletin yarg\u0131 organlar\u0131n\u0131 alenen a\u015fa\u011f\u0131lama\" su\u00e7undan derhal soru\u015fturma ba\u015flat\u0131larak karantina sonunda g\u00f6zalt\u0131na al\u0131nmalar\u0131 talimat\u0131 verilmi\u015ftir.\n\n\u00d6zellikle bu d\u00f6nemde koronavir\u00fcsle ilgili yasalara ayk\u0131r\u0131, manip\u00fclatif her t\u00fcrl\u00fc su\u00e7 te\u015fkil eden eylem,haber ve sosyal medya payla\u015f\u0131mlar\u0131 Cumhuriyet Ba\u015fsavc\u0131l\u0131\u011f\u0131m\u0131zca titizlikle takip edilmektedir.\"\n\n", "keywords": [], "meta_keywords": ["soru\u015fturma", "ukrayna", "bolu", "karantina", "\u00f6\u011frenci yurdu", "ba\u015fsavc\u0131l\u0131k"], "tags": [], "authors": ["Haber Port"], "publish_date": null, "summary": "", "article_html": "", "meta_description": "Koronavir\u00fcs salg\u0131n\u0131ndan dolay\u0131 Ukrayna'dan T\u00fcrkiye'ye getirilen 3 gen\u00e7 Bolu'da kald\u0131klar\u0131 \u00f6\u011frenci yurdunda sosyal medyada canl\u0131 yay\u0131n a\u00e7arak T\u00fcrkiye aleyhine k\u00fcf\u00fcrler etti\u011fi ortaya \u00e7\u0131kt\u0131. G\u00f6r\u00fcnt\u00fclere tepkiler \u00e7\u0131\u011f gibi b\u00fcy\u00fcrken Bolu Cumhuriyet Ba\u015fsavc\u0131l\u0131\u011f\u0131 olayla ilgili soru\u015fturma ba\u015flatt\u0131.", "meta_lang": "tr", "meta_favicon": "https://haberport.com/_themes/hs-rise/images/favicon.ico", "meta_data": {"description": "Koronavir\u00fcs salg\u0131n\u0131ndan dolay\u0131 Ukrayna'dan T\u00fcrkiye'ye getirilen 3 gen\u00e7 Bolu'da kald\u0131klar\u0131 \u00f6\u011frenci yurdunda sosyal medyada canl\u0131 yay\u0131n a\u00e7arak T\u00fcrkiye aleyhine k\u00fcf\u00fcrler etti\u011fi ortaya \u00e7\u0131kt\u0131. G\u00f6r\u00fcnt\u00fclere tepkiler \u00e7\u0131\u011f gibi b\u00fcy\u00fcrken Bolu Cumhuriyet Ba\u015fsavc\u0131l\u0131\u011f\u0131 olayla ilgili soru\u015fturma ba\u015flatt\u0131.", "keywords": "soru\u015fturma, ukrayna, bolu, karantina, \u00f6\u011frenci yurdu, ba\u015fsavc\u0131l\u0131k", "news_keywords": "soru\u015fturma, ukrayna, bolu, karantina, \u00f6\u011frenci yurdu, ba\u015fsavc\u0131l\u0131k", "robots": "noodp", "author": "Haber Port", "theme-color": "#de4645", "og": {"site_name": "Haber Port", "title": "Bolu'daki karantina yurdunda skandal g\u00f6r\u00fcnt\u00fcler! Savc\u0131l\u0131k soru\u015fturma a\u00e7t\u0131", "description": "Koronavir\u00fcs salg\u0131n\u0131ndan dolay\u0131 Ukrayna'dan T\u00fcrkiye'ye getirilen 3 gen\u00e7 Bolu'da kald\u0131klar\u0131 \u00f6\u011frenci yurdunda sosyal medyada canl\u0131 yay\u0131n a\u00e7arak T\u00fcrkiye aleyhine k\u00fcf\u00fcrler etti\u011fi ortaya \u00e7\u0131kt\u0131. G\u00f6r\u00fcnt\u00fclere tepkiler \u00e7\u0131\u011f gibi b\u00fcy\u00fcrken Bolu Cumhuriyet Ba\u015fsavc\u0131l\u0131\u011f\u0131 olayla ilgili soru\u015fturma ba\u015flatt\u0131.", "image": {"identifier": "https://haberport.com/images/haberler/2020/03/bolu_daki_karantina_yurdunda_skandal_goruntuler_savcilik_sorusturma_acti_h33214_d7b14.jpg", "type": "image/jpeg", "width": 1371, "height": 720}, "type": "article", "url": "https://haberport.com/gundem/bolu-daki-karantina-yurdunda-skandal-goruntuler-savcilik-sorusturma-h33214.html"}, "twitter": {"card": "summary_large_image", "url": "https://haberport.com/gundem/bolu-daki-karantina-yurdunda-skandal-goruntuler-savcilik-sorusturma-h33214.html", "domain": "https://haberport.com/", "site": "haberportcom", "title": "Bolu'daki karantina yurdunda skandal g\u00f6r\u00fcnt\u00fcler! Savc\u0131l\u0131k soru\u015fturma a\u00e7t\u0131", "description": "Koronavir\u00fcs salg\u0131n\u0131ndan dolay\u0131 Ukrayna'dan T\u00fcrkiye'ye getirilen 3 gen\u00e7 Bolu'da kald\u0131klar\u0131 \u00f6\u011frenci yurdunda sosyal medyada canl\u0131 yay\u0131n a\u00e7arak T\u00fcrkiye aleyhine k\u00fcf\u00fcrler etti\u011fi ortaya \u00e7\u0131kt\u0131. G\u00f6r\u00fcnt\u00fclere tepkiler \u00e7\u0131\u011f gibi b\u00fcy\u00fcrken, Bolu Cumhuriyet Ba\u015fsavc\u0131l\u0131\u011f\u0131 olayla ilgili soru\u015fturma ba\u015flatt\u0131.", "image": {"src": "https://haberport.com/images/haberler/2020/03/bolu_daki_karantina_yurdunda_skandal_goruntuler_savcilik_sorusturma_acti_h33214_d7b14.jpg"}}, "dc.language": "tr", "dc.source": "https://haberport.com/", "dc.title": "Bolu'daki karantina yurdunda skandal g\u00f6r\u00fcnt\u00fcler! Savc\u0131l\u0131k soru\u015fturma a\u00e7t\u0131", "dc.keywords": "soru\u015fturma, ukrayna, bolu, karantina, \u00f6\u011frenci yurdu, ba\u015fsavc\u0131l\u0131k", "dc.description": "Koronavir\u00fcs salg\u0131n\u0131ndan dolay\u0131 Ukrayna'dan T\u00fcrkiye'ye getirilen 3 gen\u00e7 Bolu'da kald\u0131klar\u0131 \u00f6\u011frenci yurdunda sosyal medyada canl\u0131 yay\u0131n a\u00e7arak T\u00fcrkiye aleyhine k\u00fcf\u00fcrler etti\u011fi ortaya \u00e7\u0131kt\u0131. G\u00f6r\u00fcnt\u00fclere tepkiler \u00e7\u0131\u011f gibi b\u00fcy\u00fcrken Bolu Cumhuriyet Ba\u015fsavc\u0131l\u0131\u011f\u0131 olayla ilgili soru\u015fturma ba\u015flatt\u0131.", "msvalidate.01": "726BF3554D99DAEA030E71FD663F0033", "yandex-verification": "fb9ce27b728f7d21"}, "canonical_link": "https://haberport.com/gundem/bolu-daki-karantina-yurdunda-skandal-goruntuler-savcilik-sorusturma-h33214.html"}