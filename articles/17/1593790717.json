{"source_url": "http://www.haberler.com", "url": "http://www.haberler.com/saglik-bakani-koca-abd-li-mevkidasi-azar-ile-13178168-haberi/", "title": "Sa\u011fl\u0131k Bakan\u0131 Koca, ABD'li mevkida\u015f\u0131 Azar ile g\u00f6r\u00fc\u015ft\u00fc", "top_image": "https://foto.haberler.com/haber/2020/05/01/saglik-bakani-koca-abd-li-mevkidasi-azar-ile-13178168_amp.jpg", "meta_img": "https://foto.haberler.com/haber/2020/05/01/saglik-bakani-koca-abd-li-mevkidasi-azar-ile-13178168_amp.jpg", "images": ["https://foto.haberler.com/haber/2020/05/01/saglik-bakani-koca-abd-li-mevkidasi-azar-ile-13178168_amp.jpg", "http://mc.yandex.ru/watch/14231362", "http://www.haberler.com/static/reklam/advertisement.gif?ads=1", "https://foto.haberler.com/haber/2020/05/01/saglik-bakani-koca-abd-li-mevkidasi-azar-ile-13178168_o.jpg", "http://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg"], "movies": [], "text": "Sa\u011fl\u0131k Bakan\u0131 Koca, ABD'li mevkida\u015f\u0131 Azar ile g\u00f6r\u00fc\u015ft\u00fc\n\nSa\u011fl\u0131k Bakan\u0131 Dr. Fahrettin Koca, ABD Sa\u011fl\u0131k ve Sosyal Hizmetler Bakan\u0131 Alex Azar ile telefonda g\u00f6r\u00fc\u015ft\u00fc.\n\nSa\u011fl\u0131k Bakan\u0131 Dr. Fahrettin Koca, ABD Sa\u011fl\u0131k ve Sosyal Hizmetler Bakan\u0131 Alex Azar ile telefonda g\u00f6r\u00fc\u015ft\u00fc. Azar, Cumhurba\u015fkan\u0131 Recep Tayyip Erdo\u011fan'\u0131n talimat\u0131yla T\u00fcrkiye taraf\u0131ndan ABD'ye g\u00f6nderilen t\u0131bbi malzeme yard\u0131m\u0131 i\u00e7in te\u015fekk\u00fcrlerini iletti.\n\nG\u00f6r\u00fc\u015fmede iki \u00fclkenin Covid-19'la m\u00fccadelede y\u00fcr\u00fctt\u00fc\u011f\u00fc bilimsel \u00e7al\u0131\u015fmalar, tedavi y\u00f6ntemleri, a\u015f\u0131 ve ila\u00e7 geli\u015ftirme \u00e7al\u0131\u015fmalar\u0131 hakk\u0131nda g\u00f6r\u00fc\u015f al\u0131\u015fveri\u015finde bulunuldu. Bakan Koca, T\u00fcrkiye'nin erken d\u00f6nemde ald\u0131\u011f\u0131 tedbirleri ve tedavide geli\u015ftirdi\u011fi y\u00f6ntemleri detayl\u0131 olarak anlatt\u0131. Azar, bu tecr\u00fcbe payla\u015f\u0131m\u0131 i\u00e7in te\u015fekk\u00fcr ederek T\u00fcrk ve Amerikal\u0131 bilim insanlar\u0131n\u0131n ortak \u00e7al\u0131\u015fmalar yapmas\u0131n\u0131n faydal\u0131 olaca\u011f\u0131n\u0131 s\u00f6yledi. \u0130ki bakan; maske, tulum, dezenfektan, yerli solunum cihaz\u0131, eldiven gibi t\u0131bbi cihaz ve malzemelerin T\u00fcrkiye'den tedari\u011finin \u00f6n\u00fcm\u00fczdeki s\u00fcre\u00e7te de devam\u0131 i\u00e7in ortak \u00e7al\u0131\u015fma karar\u0131 ald\u0131. - ANKARA\n\nKaynak: \u0130HA", "keywords": [], "meta_keywords": ["Amerika Birle\u015fik Devletleri", "Fahrettin Koca", "T\u00fcrkiye", "G\u00fcncel", "Haberler"], "tags": [], "authors": [], "publish_date": null, "summary": "", "article_html": "", "meta_description": "Sa\u011fl\u0131k Bakan\u0131 Dr. Fahrettin Koca, ABD Sa\u011fl\u0131k ve Sosyal Hizmetler Bakan\u0131 Alex Azar ile telefonda g\u00f6r\u00fc\u015ft\u00fc.", "meta_lang": "tr", "meta_favicon": "/touch-icon-iphone.png", "meta_data": {"description": "Sa\u011fl\u0131k Bakan\u0131 Dr. Fahrettin Koca, ABD Sa\u011fl\u0131k ve Sosyal Hizmetler Bakan\u0131 Alex Azar ile telefonda g\u00f6r\u00fc\u015ft\u00fc.", "keywords": "Amerika Birle\u015fik Devletleri, Fahrettin Koca, T\u00fcrkiye, G\u00fcncel, Haberler", "image": "https://foto.haberler.com/haber/2020/05/01/saglik-bakani-koca-abd-li-mevkidasi-azar-ile-13178168_amp.jpg", "medium": "news", "dateCreated": "2020-05-01T02:11:31+03:00", "dateUpdated": "2020-05-01T02:11:47+03:00", "msapplication-starturl": "https://www.haberler.com", "article": {"id": 13178168, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Amerika Birle\u015fik Devletleri, Fahrettin Koca, T\u00fcrkiye, G\u00fcncel"}, "og": {"url": "https://www.haberler.com/saglik-bakani-koca-abd-li-mevkidasi-azar-ile-13178168-haberi/", "site_name": "Haberler.com", "locale": "tr_TR", "type": "article", "title": "Sa\u011fl\u0131k Bakan\u0131 Koca, ABD'li mevkida\u015f\u0131 Azar ile g\u00f6r\u00fc\u015ft\u00fc", "description": "Sa\u011fl\u0131k Bakan\u0131 Dr. Fahrettin Koca, ABD Sa\u011fl\u0131k ve Sosyal Hizmetler Bakan\u0131 Alex Azar ile telefonda g\u00f6r\u00fc\u015ft\u00fc.", "image": {"identifier": "https://foto.haberler.com/haber/2020/05/01/saglik-bakani-koca-abd-li-mevkidasi-azar-ile-13178168_amp.jpg", "secure_url": "https://foto.haberler.com/haber/2020/05/01/saglik-bakani-koca-abd-li-mevkidasi-azar-ile-13178168_amp.jpg", "width": 1200, "height": 799}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/saglik-bakani-koca-abd-li-mevkidasi-azar-ile-13178168-haberi/", "card": "summary_large_image", "site": "Haberler", "title": "Sa\u011fl\u0131k Bakan\u0131 Koca, ABD'li mevkida\u015f\u0131 Azar ile g\u00f6r\u00fc\u015ft\u00fc", "description": "Sa\u011fl\u0131k Bakan\u0131 Dr. Fahrettin Koca, ABD Sa\u011fl\u0131k ve Sosyal Hizmetler Bakan\u0131 Alex Azar ile telefonda g\u00f6r\u00fc\u015ft\u00fc.", "image": "https://foto.haberler.com/haber/2020/05/01/saglik-bakani-koca-abd-li-mevkidasi-azar-ile-13178168_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/saglik-bakani-koca-abd-li-mevkidasi-azar-ile-13178168-haberi/"}