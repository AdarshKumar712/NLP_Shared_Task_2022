{"source_url": "https://www.hedefhalk.com", "url": "https://www.hedefhalk.com/haber/74-gun-sonra-ilk-cuma-namazi-1629053", "title": "74 G\u00fcn Sonra \u0130lk Cuma Namaz\u0131", "top_image": "https://www.hedefhalk.com/images/haberler/67b2efb322c3c9bdc201c970c7825087.jpg", "meta_img": "https://www.hedefhalk.com/images/haberler/67b2efb322c3c9bdc201c970c7825087.jpg", "images": ["https://www.hedefhalk.com/images/haberler/67b2efb322c3c9bdc201c970c7825087.jpg", "https://www.hedefhalk.com/images/haberdetay/a5316-CUMA-NAMAZI--9-.jpg", "https://www.hedefhalk.com/assets/frontend/img/loading.svg", "https://www.hedefhalk.com/images/yazarlar/f8c674e0725cd9642c0ce5ef55b01bd3.jpg", "https://static.onemsoft.com/images/gazete_mansetleri/t_yeni-soz-gazetesi.jpeg", "https://www.hedefhalk.com/images/yazarlar/c113443b974c89a874e28ae94935caf0.jpg", "https://static.onemsoft.com/images/gazete_mansetleri/t_dogru-haber-gazetesi.jpeg", "https://www.hedefhalk.com/images/haberdetay/8499a-CUMA-NAMAZI--8-.jpg", "https://www.hedefhalk.com/images/tn/thumb_3854eb68d4a81d160bbf8bea0fe0a83e.jpg", "https://www.hedefhalk.com/images/yazarlar/bc8a03cec47c49660602710f0b592551.jpg", "https://www.hedefhalk.com/images/haberdetay/5f3ac-CUMA-NAMAZI--6-.jpg", "https://www.hedefhalk.com/images/yazarlar/67295bd9b1159a38e42a966c4ff3f6f9.jpg", "https://www.hedefhalk.com/images/yazarlar/b51367cca0158bf86c01ceacb1dae343.jpg", "https://static.onemsoft.com/images/gazete_mansetleri/t_yeni-mesaj-gazetesi.jpeg", "https://static.onemsoft.com/images/gazete_mansetleri/t_turkiye-gazetesi.jpeg", "https://static.onemsoft.com/images/gazete_mansetleri/t_ticari-hayat-gazetesi.jpeg", "https://www.hedefhalk.com/images/tn/thumb_ea94a189ab9ebde9d49c975a61b35237.jpg", "https://www.hedefhalk.com/images/yazarlar/894e79ef0af37954c2f548d2ef5195ac.JPG", "https://www.hedefhalk.com/assets/frontend/img/yazar.png", "https://www.hedefhalk.com/images/tn/thumb_40ad79334aa43d62ceda199ec6ec0b26.jpg", "https://www.hedefhalk.com/images/yazarlar/3fd660ed5a9127f5f0aa2dc1dc4eb00c.jpg", "https://www.hedefhalk.com/images/yazarlar/1492f4e14b1b318f1a9ea02b7f41d2c8.jpg", "https://static.onemsoft.com/images/gazete_mansetleri/t_agos-gazetesi.jpeg", "https://www.hedefhalk.com/images/yazarlar/d1d1303c82dc836cefdeb1badc3dbdcc.JPG", "https://www.hedefhalk.com/assets/frontend/img/video.png", "https://www.hedefhalk.com/assets/frontend/img/sad.gif", "https://www.hedefhalk.com/images/yazarlar/4a69877e3eb3dfce23e4c084fd240a43.jpg", "https://static.onemsoft.com/images/gazete_mansetleri/t_karar-gazetesi.jpeg", "https://static.onemsoft.com/images/gazete_mansetleri/t_milli-gazete.jpeg", "https://static.onemsoft.com/images/gazete_mansetleri/t_ortadogu-gazetesi.jpeg", "https://static.onemsoft.com/images/gazete_mansetleri/t_yeni-safak-gazetesi.jpeg", "https://static.onemsoft.com/images/gazete_mansetleri/t_milat-gazetesi.jpeg", "https://static.onemsoft.com/images/gazete_mansetleri/t_aydinlik-gazetesi.jpeg", "https://www.hedefhalk.com/images/yazarlar/6342184e37f140ea2030856c7dbb9375.jpg", "https://static.onemsoft.com/images/gazete_mansetleri/t_yeni-cag-gazetesi.jpeg", "https://www.hedefhalk.com/images/haberdetay/2a9ba-CUMA-NAMAZI--10-.jpg", "https://static.onemsoft.com/images/gazete_mansetleri/t_anayurt-gazetesi.jpeg", "https://www.hedefhalk.com/images/yazarlar/36d2f0b9fb0a75531b5052cd33c6ba68.jpg", "https://www.hedefhalk.com/images/haberdetay/c0928-CUMA-NAMAZI--4-.jpg", "https://www.hedefhalk.com/assets/frontend/img/love.gif", "https://www.hedefhalk.com/images/yazarlar/645f5fdad2077f7c4c18c37bf70deb36.JPG", "https://www.hedefhalk.com/images/yazarlar/b694dee4a4d8195a31769f219838d7be.jpg", "https://www.hedefhalk.com/images/tn/thumb_aa1d57998c862d47c398119452c59e7c.jpg", "https://www.hedefhalk.com/images/tn/thumb_d62af04ce011f3ab799d87ae7c9a4635.jpg", "https://www.hedefhalk.com/images/yazarlar/6bc38b18c216ac1b43dbdb37a6bcd01b.JPG", "https://static.onemsoft.com/images/gazete_mansetleri/t_birgun-gazetesi.jpeg", "https://www.hedefhalk.com/images/tn/thumb_c6380dfca0c30b199f0e8472f60fee2c.jpg", "https://www.hedefhalk.com/assets/frontend/img/foto.png", "https://static.onemsoft.com/images/gazete_mansetleri/t_sozcu-gazetesi.jpeg", "https://www.hedefhalk.com/images/yazarlar/98270b70f195ffc96a74b5d591a03c18.png", "https://static.onemsoft.com/images/gazete_mansetleri/t_aksam-gazetesi.jpeg", "https://www.hedefhalk.com/images/yazarlar/7b549d739290b23852b10d916da4cd28.JPG", "https://static.onemsoft.com/images/gazete_mansetleri/t_korkusuz-gazetesi.jpeg", "https://www.hedefhalk.com/images/yazarlar/02f785454fa76553123ec04dc58d50e0.jpg", "https://www.hedefhalk.com/images/tn/thumb_2e0b3070d529b913f7dce024fbc0f706.jpg", "https://www.hedefhalk.com/assets/frontend/img/haha.gif", "https://static.onemsoft.com/images/gazete_mansetleri/t_dirilis-postasi.jpeg", "https://www.hedefhalk.com/assets/captcha/loading.gif", "https://static.onemsoft.com/images/gazete_mansetleri/t_sok-gazetesi.jpeg", "https://www.hedefhalk.com/images/haberdetay/ea0c2-CUMA-NAMAZI--3-.jpg", "https://static.onemsoft.com/images/gazete_mansetleri/t_yeni-asya-gazetesi.jpeg", "https://www.hedefhalk.com/images/yazarlar/41a94947146ea8ceaea56d81c6e582f9.JPG", "https://static.onemsoft.com/images/gazete_mansetleri/t_gunes-gazetesi.jpeg", "https://www.hedefhalk.com/images/yazarlar/19f625800444d8d7ea3bd229610e452e.jpg", "https://www.hedefhalk.com/images/yazarlar/01146da51fedd53369cf97a58e489d9f.jpg", "https://www.hedefhalk.com/images/tn/thumb_e87e8197a13afc0ab46c7c24d4aede1f.jpg", "https://www.hedefhalk.com/images/yazarlar/4137cfe10985904465d983a6b6476a82.jpg", "https://www.hedefhalk.com/images/yazarlar/37ea53d3a573960b0a70db2181e47c9c.jpg", "https://www.hedefhalk.com/images/haberdetay/8f87d-CUMA-NAMAZI--2-.jpg", "https://www.hedefhalk.com/assets/frontend/img/wow.gif", "https://www.hedefhalk.com/images/yazarlar/1ac8f3f037f5816801bedf10aca7e345.jpg", "https://www.hedefhalk.com/assets/frontend/img/like.gif", "https://static.onemsoft.com/images/gazete_mansetleri/t_yeni-akit-gazetesi.jpeg", "https://www.hedefhalk.com/images/yazarlar/d99e3ddc506bfb96585b761a59081804.jpg", "https://www.hedefhalk.com/images/yazarlar/826f961ba5221237691a7844d9967827.jpg", "https://static.onemsoft.com/images/gazete_mansetleri/t_istiklal-gazetesi.jpeg", "https://www.hedefhalk.com/images/yazarlar/269e0b68263c30c930db6e76aae23fbd.jpg", "https://static.onemsoft.com/images/gazete_mansetleri/t_gunboyu-gazetesi.jpeg", "https://www.hedefhalk.com/images/haberdetay/ba12f-CUMA-NAMAZI--5-.jpg", "https://www.hedefhalk.com/assets/frontend/img/yukari_cik.png", "https://www.hedefhalk.com/images/tn/thumb_f5be25bf429a6acfa87cd25cd695ca8d.jpg", "https://www.hedefhalk.com/images/haberdetay/e8d98-CUMA-NAMAZI--7-.jpg", "https://static.onemsoft.com/images/gazete_mansetleri/t_hurses-gazetesi.jpeg", "https://www.hedefhalk.com/assets/frontend/img/angry.gif", "https://www.hedefhalk.com/images/yazarlar/93c80a00c16ee84e59e088273ea0ec74.jpg", "https://static.onemsoft.com/images/gazete_mansetleri/t_evrensel-gazetesi.jpeg", "https://static.onemsoft.com/images/gazete_mansetleri/t_yeni-birlik-gazetesi.jpeg", "https://static.onemsoft.com/images/gazete_mansetleri/t_star-gazetesi.jpeg", "https://www.hedefhalk.com/images/yazarlar/b4ea43d05a50dab38949f6922080331b.jpg", "https://static.onemsoft.com/images/gazete_mansetleri/t_dunya-gazetesi.jpeg", "https://www.hedefhalk.com/images/genel/b3e2c578fb4505a3b05d6f19987049b6.jpg"], "movies": [], "text": "Korona vir\u00fcs salg\u0131n\u0131 tedbirleri nedeniyle 13 Mart tarihinden itibaren camilerde namaz k\u0131lmak yasaklanm\u0131\u015ft\u0131. Normalle\u015fme planlar\u0131 kapsam\u0131nda bug\u00fcn ilk kez cemaatle birlikte namaz k\u0131l\u0131nd\u0131. Belirlenen camilerde sosyal mesafe kural\u0131na uygun olarak 1.5 metre aral\u0131klarla cemaatin saf d\u00fczeni almas\u0131 sa\u011fland\u0131.\n\nNamaz \u00f6ncesi Bafra Belediyesi ekipleri namaz k\u0131lacak vatanda\u015flar\u0131 maske takmalar\u0131 konusunda uyar\u0131larda bulunarak maskesi olmayan cemaate ise maske da\u011f\u0131t\u0131m\u0131 yapt\u0131lar.\n\nBafra M\u00fcft\u00fcs\u00fc Necmettin Kayar\u2019\u0131n k\u0131ld\u0131rd\u0131\u011f\u0131 Cuma namaz\u0131n\u0131 AK Parti Samsun Milletvekili Av.OrhanK\u0131rcal\u0131,Bafra Kaymakam\u0131 Cevdet Ert\u00fcrkmen, ve AK Parti \u0130l\u00e7e Ba\u015fkan\u0131 Av.\u0130brahim Semiz ile birlik B\u00fcy\u00fck Camide eda eden Bafra Belediye Ba\u015fkan\u0131 Hamit K\u0131l\u0131\u00e7 d\u00fc\u015f\u00fcncelerini \u201cAllah'a hamd olsun. Normalle\u015fme s\u00fcreciyle birlikte ibadete a\u00e7\u0131lan camilerimize \u0130stanbul'un fetih g\u00fcn\u00fcnde Cuma namaz\u0131 ile yeniden kavu\u015fmu\u015f olman\u0131n heyecan\u0131n\u0131 ya\u015fad\u0131k. Dezenfeksiyonunu ve bah\u00e7e bak\u0131m\u0131n\u0131 yapt\u0131\u011f\u0131m\u0131z camilerimizde vatanda\u015f\u0131m\u0131za maske da\u011f\u0131t\u0131m\u0131 ger\u00e7ekle\u015ftirdik. Y\u00fcce Allah k\u0131ld\u0131\u011f\u0131m\u0131z namazlar\u0131, etti\u011fimiz dualar\u0131 kabul eylesin. Cumam\u0131z m\u00fcbarek olsun.\u201d \u015eeklinde ifade etti.\n\nAylar sonra cuma namaz\u0131n\u0131 k\u0131lman\u0131n mutlulu\u011funu ya\u015fad\u0131klar\u0131n\u0131 ifade eden vatanda\u015flar, bu vir\u00fcs salg\u0131n\u0131n\u0131n k\u0131sa s\u00fcrede bitmesi temennisinde bulundular.", "keywords": [], "meta_keywords": [""], "tags": [], "authors": ["Halk Gazetesi"], "publish_date": null, "summary": "", "article_html": "", "meta_description": "T\u00fcm yurtta oldu\u011fu gibi Bafra\u2019da da normalle\u015fme s\u00fcreci kapsam\u0131nda 74 g\u00fcn sonra ilk kez Cuma namaz\u0131 k\u0131l\u0131nd\u0131.", "meta_lang": "", "meta_favicon": "https://www.hedefhalk.com/images/genel/d5d3a71f24a964523af8463e4b279c75.JPG", "meta_data": {"format-detection": "telephone=no", "author": "Halk Gazetesi", "description": "Samsun merkezli, b\u00f6lge gazetesi...", "og": {"type": "article", "url": "https://www.hedefhalk.com/haber/74-gun-sonra-ilk-cuma-namazi-1629053", "title": "74 G\u00fcn Sonra \u0130lk Cuma Namaz\u0131", "description": "T\u00fcm yurtta oldu\u011fu gibi Bafra\u2019da da normalle\u015fme s\u00fcreci kapsam\u0131nda 74 g\u00fcn sonra ilk kez Cuma namaz\u0131 k\u0131l\u0131nd\u0131.", "image": "https://www.hedefhalk.com/images/haberler/67b2efb322c3c9bdc201c970c7825087.jpg"}, "twitter": {"card": "summary_large_image", "site": "@HedefHALK", "title": "74 G\u00fcn Sonra \u0130lk Cuma Namaz\u0131", "description": "T\u00fcm yurtta oldu\u011fu gibi Bafra\u2019da da normalle\u015fme s\u00fcreci kapsam\u0131nda 74 g\u00fcn sonra ilk kez Cuma namaz\u0131 k\u0131l\u0131nd\u0131.", "creator": "@HedefHALK", "image": {"src": "https://www.hedefhalk.com/images/haberler/67b2efb322c3c9bdc201c970c7825087.jpg"}, "url": "https://www.hedefhalk.com/haber/74-gun-sonra-ilk-cuma-namazi-1629053", "domain": "https://www.hedefhalk.com/"}, "title": "Samsun Hedef Halk Gazetesi", "keywords": "samsun, haber, son dakika, fla\u015f haber, en son haber, g\u00fcncel, g\u00fcncel haber, samsun haber, siyaset, asayi\u015f, spor, samsunspor, ordu, \u00fcnye, amasya, atakum, samsun son dakika, bafra, \u00e7ar\u015famba, canik, sal\u0131pazar\u0131, vezirk\u00f6pr\u00fc, gazete, man\u015fet, kavak, havza, ayvac\u0131k, tokat, uyu\u015fturucu, ilkad\u0131m,", "robots": "index, follow", "language": "Turkish", "revisit-after": "1 days", "google-site-verification": "55S-7PMJrnpK-5RqzeM6OwE5sbq8yWVdq2hP70hSXMY"}, "canonical_link": "https://www.hedefhalk.com/haber/74-gun-sonra-ilk-cuma-namazi-1629053"}