{"source_url": "https://www.yenicaggazetesi.com.tr", "url": "https://www.yenicaggazetesi.com.tr/virus-cikan-fenerbahceli-isim-belli-oldu-272866h.htm", "title": "Vir\u00fcs \u00e7\u0131kan Fenerbah\u00e7eli isim belli oldu", "top_image": "https://cdn.yenicaggazetesi.com.tr/news/371068.jpg", "meta_img": "https://cdn.yenicaggazetesi.com.tr/news/371068.jpg", "images": ["https://www.yenicaggazetesi.com.tr/s/i/img-rep.gif", "https://cdn.yenicaggazetesi.com.tr/news/371022.jpg", "https://cdn.yenicaggazetesi.com.tr/news/369892.jpg", "https://cdn.yenicaggazetesi.com.tr/news/370817.jpg", "https://cdn.yenicaggazetesi.com.tr/news_t/370879.jpg", "https://cdn.yenicaggazetesi.com.tr/news_t/370962.jpg", "https://cdn.yenicaggazetesi.com.tr/news/371059.jpg", "https://www.yenicaggazetesi.com.tr/d/banner/2611DOK01_2018.gif", "https://cdn.yenicaggazetesi.com.tr/news_t/342489.jpg", "https://www.yenicaggazetesi.com.tr/s/i/1x1.gif", "https://www.yenicaggazetesi.com.tr/d/banner/gazteler.jpeg", "https://cdn.yenicaggazetesi.com.tr/news_t/371029.jpg", "https://www.yenicaggazetesi.com.tr/d/other/sar.jpg", "https://www.yenicaggazetesi.com.tr/d/other/i-010.jpg", "https://cdn.yenicaggazetesi.com.tr/news/371036.jpg", "https://cdn.yenicaggazetesi.com.tr/news/371078.jpg", "https://www.yenicaggazetesi.com.tr/d/banner/261101GUN_2018.gif", "https://cdn.yenicaggazetesi.com.tr/news/370728.jpg", "https://www.yenicaggazetesi.com.tr/s/i/logo.png", "https://cdn.yenicaggazetesi.com.tr/news/371181.jpg", "https://cdn.yenicaggazetesi.com.tr/news/371068.jpg", "https://cdn.yenicaggazetesi.com.tr/news/370729.jpg", "https://www.yenicaggazetesi.com.tr/d/birincisayfa/2603YC01_2019.gif", "https://www.yenicaggazetesi.com.tr/d/other/kutu.png", "https://cdn.yenicaggazetesi.com.tr/news/371067.jpg", "https://cdn.yenicaggazetesi.com.tr/news_t/370986.jpg", "https://cdn.yenicaggazetesi.com.tr/gallery/4834_1.jpg"], "movies": [], "text": "Fenerbah\u00e7e Futbol A Tak\u0131m\u0131 ve personeli korona vir\u00fcs testine girmek i\u00e7in Samand\u0131ra'ya geldi. Kul\u00fcpten yap\u0131lan a\u00e7\u0131klamada bir oyuncu ve personelde korona vir\u00fcs belirtisine rastland\u0131. S\u00f6z konusu ismin Max Kruse oldu\u011fu iddia edildi.\n\nYeni\u00e7a\u011f / \u0130stanbul / \u00d6zel haber\n\nFenerbah\u00e7e; bir futbolcusu ve sa\u011fl\u0131k \u00e7al\u0131\u015fan\u0131nda koronavir\u00fcs belirtilerine rastland\u0131\u011f\u0131n\u0131 a\u00e7\u0131klad\u0131. A\u00e7\u0131klamada belirti g\u00f6steren isimlerin en yak\u0131n hastaneye sevk edildikleri bildirilirken herhangi net bir isim a\u00e7\u0131klanmad\u0131.\n\n\u0130\u015fte Fenerbah\u00e7e'den yap\u0131lan a\u00e7\u0131klama:\n\nFutbol A Tak\u0131m\u0131m\u0131z\u0131n oyuncular\u0131, teknik kadrosu ve idari \u00e7al\u0131\u015fanlar\u0131 bug\u00fcn Samand\u0131ra Can Bartu Tesisleri'nde koronavir\u00fcs testinden ge\u00e7mi\u015ftir. Yap\u0131lan tetkiklerde bir oyuncumuzda ve bir sa\u011fl\u0131k heyeti \u00e7al\u0131\u015fan\u0131m\u0131zda yeni tip koronavir\u00fcs (COVID-19) bulgular\u0131na rastlanm\u0131\u015ft\u0131r.\n\nOyuncumuzun ve sa\u011fl\u0131k heyeti \u00e7al\u0131\u015fan\u0131m\u0131z\u0131n ileri tetkiklerinin ve tedavilerinin yap\u0131lmas\u0131 amac\u0131yla hastaneye sevkleri ger\u00e7ekle\u015ftirilmi\u015ftir.\n\nO \u0130S\u0130M BELL\u0130 OLDU\n\nVir\u00fcs testi pozitif \u00e7\u0131kan oyuncunun Alman futbolcu Max Kruse oldu\u011fu iddia edildi. Kruse'nin Almanya'dan gelen biriyle temas kurdu\u011fu ve vir\u00fcs\u00fc b\u00f6yle kapt\u0131\u011f\u0131 belirtildi.\n\nAL\u0130 KO\u00c7'TAN A\u00c7IKLAMA\n\n\u00d6te yandan Ba\u015fkan Ali Ko\u00e7'tan da bir a\u00e7\u0131klama geldi.\n\nKo\u00e7: \"Fenerbah\u00e7e Beko tak\u0131m\u0131m\u0131zla ilgili sizleri bilgilendirmek istiyorum. Yap\u0131lan muayeneler neticesinde 6 ki\u015finin, bunlar\u0131n hepsi sporcu de\u011fil, \u015f\u00fcpheli bulgulara rastlanm\u0131\u015ft\u0131r. Numuneler Sa\u011fl\u0131k Bakanl\u0131\u011f\u0131'na g\u00f6nderildi. Bilgi gelince bilgilendirece\u011fiz. Eski kaptan\u0131m\u0131z ve idari menajerimiz Cenk Renda d\u0131\u015f\u0131nda \u00e7ok \u015f\u00fck\u00fcr ki hi\u00e7 kimsenin hastanede kalma mecburiyeti yoktur. Cenk Renda da \u015fu an kontrol ama\u00e7l\u0131 hastanededir, kendi ifade etti\u011fi gibi yo\u011fun bak\u0131mda de\u011fildir. \u0130n\u015fallah sa\u011fl\u0131\u011f\u0131na kavu\u015fup aram\u0131za kat\u0131lacakt\u0131r\" ifadelerini kulland\u0131.", "keywords": [], "meta_keywords": ["fenerbah\u00e7e", "korona vir\u00fcs", "test", "corona vir\u00fcs\u00fc"], "tags": ["corona vir\u00fcs\u00fc", "fenerbah\u00e7e", "test", "korona vir\u00fcs"], "authors": ["Yeni \u00c7a\u011f Gazetesi"], "publish_date": null, "summary": "", "article_html": "", "meta_description": "Fenerbah\u00e7e Futbol A Tak\u0131m\u0131 ve personeli korona vir\u00fcs testine girmek i\u00e7in Samand\u0131ra'ya geldi. Kul\u00fcpten yap\u0131lan a\u00e7\u0131klamada bir oyuncu ve personelde korona vir\u00fcs belirtisine rastland\u0131. S\u00f6z konusu ismin Max Kruse oldu\u011fu iddia edildi.", "meta_lang": "tr", "meta_favicon": "", "meta_data": {"keywords": "fenerbah\u00e7e, korona vir\u00fcs, test, corona vir\u00fcs\u00fc", "description": "Fenerbah\u00e7e Futbol A Tak\u0131m\u0131 ve personeli korona vir\u00fcs testine girmek i\u00e7in Samand\u0131ra'ya geldi. Kul\u00fcpten yap\u0131lan a\u00e7\u0131klamada bir oyuncu ve personelde korona vir\u00fcs belirtisine rastland\u0131. S\u00f6z konusu ismin Max Kruse oldu\u011fu iddia edildi.", "DC.date.issued": "2020-03-25T14:44:25+03:00", "news_keywords": "fenerbah\u00e7e, korona vir\u00fcs, test, corona vir\u00fcs\u00fc", "og": {"type": "article", "site_name": "Yeni \u00c7a\u011f Gazetesi", "url": "https://www.yenicaggazetesi.com.tr/virus-cikan-fenerbahceli-isim-belli-oldu-272866h.htm", "title": "Vir\u00fcs \u00e7\u0131kan Fenerbah\u00e7eli isim belli oldu", "description": "Fenerbah\u00e7e Futbol A Tak\u0131m\u0131 ve personeli korona vir\u00fcs testine girmek i\u00e7in Samand\u0131ra'ya geldi. Kul\u00fcpten yap\u0131lan a\u00e7\u0131klamada bir oyuncu ve personelde korona vir\u00fcs belirtisine rastland\u0131. S\u00f6z konusu ismin Max Kruse oldu\u011fu iddia edildi.", "image": {"identifier": "https://cdn.yenicaggazetesi.com.tr/news/371068.jpg", "width": 980, "height": 360}}, "twitter": {"card": "summary_large_image", "site": "@Gazete_Yenicag", "url": "https://www.yenicaggazetesi.com.tr/virus-cikan-fenerbahceli-isim-belli-oldu-272866h.htm", "title": "Vir\u00fcs \u00e7\u0131kan Fenerbah\u00e7eli isim belli oldu", "description": "Fenerbah\u00e7e Futbol A Tak\u0131m\u0131 ve personeli korona vir\u00fcs testine girmek i\u00e7in Samand\u0131ra'ya geldi. Kul\u00fcpten yap\u0131lan a\u00e7\u0131klamada bir oyuncu ve personelde korona vir\u00fcs belirtisine rastland\u0131. S\u00f6z konusu ismin Max Kruse oldu\u011fu iddia edildi.", "image": "https://cdn.yenicaggazetesi.com.tr/news/371067.jpg"}, "google-site-verification": "nQ9sWzpmLdxP1iu6NsnHz7gP8VsvH6XQGzLh6WdzqYA"}, "canonical_link": "https://www.yenicaggazetesi.com.tr/virus-cikan-fenerbahceli-isim-belli-oldu-272866h.htm"}