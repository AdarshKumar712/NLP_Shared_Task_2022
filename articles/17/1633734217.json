{"source_url": "https://www.durushaber.com.tr", "url": "https://www.durushaber.com.tr/egitim/lgs-sinav-giris-bilgileri-yayimlandi-h49272.html", "title": "LGS s\u0131nav giri\u015f bilgileri yay\u0131mland\u0131", "top_image": "https://www.durushaber.com.tr/images/haberler/2020/06/lgs-sinav-giris-bilgileri-yayimlandi_5c5fa.jpg", "meta_img": "https://www.durushaber.com.tr/images/haberler/2020/06/lgs-sinav-giris-bilgileri-yayimlandi_5c5fa.jpg", "images": ["https://www.durushaber.com.tr/images/album/thumbs/hababam-sYnYfY.jpg", "https://www.durushaber.com.tr/thumb.php?src=https://www.durushaber.com.tr/images/banner/durus_1.png&w=300&h=300&q=100", "https://www.durushaber.com.tr/images/album/thumbs/a3d13e5c6ad12eed.jpg", "https://www.durushaber.com.tr/images/haberler/2020/06/demirtas-tan-ittifak-aciklamasi_a11bd.jpg", "https://www.durushaber.com.tr/images/haberler/2020/06/kabine-degisikligi-icin-akp-kulislerinde-hangi-secenekler-konusuluyor_ea1ea.jpg", "https://www.durushaber.com.tr/images/haberler/2020/06/buldandan-ittifak-aciklamasi-kapimiz-muhalefete-acik_f9927.jpg", "https://www.durushaber.com.tr/images/banner/logo_1_1.png", "https://www.durushaber.com.tr/images/haberler/2020/06/lgs-sinav-giris-bilgileri-yayimlandi_5c5fa.jpg", "https://www.durushaber.com.tr/images/album/thumbs/YAHSYYET-8.jpg", "https://www.durushaber.com.tr/images/haberler/2020/06/kemal-ozkiraz-erdogan-yuzde-39-hdp-kilit-parti_f3ef3.jpg", "https://www.durushaber.com.tr/images/haberler/2020/06/17-vali-merkeze-cekildi-41-ile-yeni-vali-atandi_777d2.jpg", "https://www.durushaber.com.tr/images/security_code.jpg", "https://mc.yandex.ru/watch/40909959", "https://www.durushaber.com.tr/images/haberler/2020/06/iyi-partili-subasi-iktidar-hdp-oylarinin-pesinde_f504f.jpg", "https://www.durushaber.com.tr/_themes/hs-royal/images/no_author.jpg", "https://www.durushaber.com.tr/images/album/thumbs/ex.jpg", "https://www.durushaber.com.tr/images/banner/duruslogo.png"], "movies": [], "text": "Milli E\u011fitim Bakanl\u0131\u011f\u0131, LGS kapsam\u0131nda 20 Haziran'da yap\u0131lacak merkezi s\u0131nav\u0131n giri\u015f bilgileri yay\u0131mland\u0131.\n\nLiselere Ge\u00e7i\u015f Sistemi (LGS) kapsam\u0131nda yap\u0131lacak merkezi s\u0131nav\u0131n giri\u015f bilgileri E-Okul ve Milli E\u011fitim Bakanl\u0131\u011f'n\u0131n (MEB) internet sitesinde yay\u0131mland\u0131.\n\nLGS kapsam\u0131nda yap\u0131lacak merkezi s\u0131nav\u0131n giri\u015f bilgileri \"www.meb.gov.tr\" internet adresi ile e-okul \u00fczerinden yay\u0131mland\u0131.\n\nSINAV \u00d6NCES\u0130 D\u0130KKAT ED\u0130LMES\u0130 GEREKENLER\n\nFoto\u011frafl\u0131 s\u0131nav giri\u015f belgesi 10 Haziran 2020 tarihinden itibaren elektronik ortamda okul m\u00fcd\u00fcrl\u00fckleri taraf\u0131ndan al\u0131nacak, m\u00fch\u00fcrlenerek onayland\u0131ktan sonra \u00f6\u011frencinin s\u0131nava girece\u011fi salon ve s\u0131rada haz\u0131r bulundurulacakt\u0131r.\n\nS\u0131nav giri\u015f belgesinde \u00f6\u011frencinin kimlik bilgileri ile s\u0131nava girece\u011fi s\u0131nav merkezi, bina, salon ve s\u0131ra bilgileri yer alacakt\u0131r. \u00d6\u011frenci, s\u0131nav giri\u015f belgesinde yer alan s\u0131nav b\u00f6lgesinde, binada, salonda ve s\u0131rada s\u0131nava girecektir.\n\nM\u00fccbir sebepten (nakil, zorunlu ikamet de\u011fi\u015fikli\u011fi, mevsimlik i\u015f\u00e7i, yurt d\u0131\u015f\u0131ndan gelmi\u015f olanlar, tayin nedeniyle yer de\u011fi\u015fikli\u011fi gibi) ba\u015fka illerde bulunan \u00f6\u011frencilerin velileri, \u00f6\u011frencinin durumunu anlatan dilek\u00e7e ve belgeler ile s\u0131nava girmek istedikleri il/il\u00e7e mill\u00ee e\u011fitim m\u00fcd\u00fcrl\u00fcklerine 15 Haziran 2020 tarihine kadar ba\u015fvuru yapacaklard\u0131r. Dilek\u00e7eler s\u0131nav \u00f6ncesinde olu\u015fturulacak B\u00f6lge S\u0131nav Y\u00fcr\u00fctme Komisyonlar\u0131 taraf\u0131ndan de\u011ferlendirilerek ba\u015fvurusu uygun g\u00f6r\u00fclen \u00f6\u011frencilerin s\u0131nava kat\u0131lmalar\u0131 sa\u011flanacakt\u0131r.\n\nDo\u011fal afet, karantina, yang\u0131n ve benzeri ola\u011fan\u00fcst\u00fc durumlarda B\u00f6lge S\u0131nav Y\u00fcr\u00fctme Komisyonunun teklifi \u00fczerine \u00d6DSGM\u2019nin uygun g\u00f6r\u00fc\u015f\u00fc ile \u00f6\u011frencinin s\u0131nav yeri de\u011fi\u015ftirilebilecektir.\n\nYurt d\u0131\u015f\u0131nda e-Okul sistemine kay\u0131tl\u0131 olmayan \u00f6\u011frenciler s\u0131nav giri\u015f belgelerini 10 Haziran 2020 tarihinden itibaren, bulunduklar\u0131 \u00fclkenin T\u00fcrkiye Cumhuriyeti B\u00fcy\u00fckel\u00e7ilik, Ba\u015fkonsolosluk veya Konsolosluklar\u0131ndan alacak ve onaylatacaklard\u0131r.\n\n\u00d6zel e\u011fitim ihtiyac\u0131 olan \u00f6\u011frencilerin s\u0131nav giri\u015f belgesinde, kimlik bilgilerinin yan\u0131nda s\u0131navda alaca\u011f\u0131 s\u0131nav tedbir hizmeti yer alacakt\u0131r.", "keywords": [], "meta_keywords": ["LGS", "s\u0131nav", "Milli E\u011fitim Bakanl\u0131\u011f\u0131", "s\u0131nav giri\u015f bilgileri", "Liselere Ge\u00e7i\u015f Sistemi", "haziran"], "tags": [], "authors": ["Duru\u015f Haber"], "publish_date": null, "summary": "", "article_html": "", "meta_description": "Milli E\u011fitim Bakanl\u0131\u011f\u0131 LGS kapsam\u0131nda 20 Haziran'da yap\u0131lacak merkezi s\u0131nav\u0131n giri\u015f bilgileri yay\u0131mland\u0131.", "meta_lang": "tr", "meta_favicon": "https://www.durushaber.com.tr/_themes/hs-royal/images/favicon.ico", "meta_data": {"viewport": "width=device-width, initial-scale=1", "description": "Milli E\u011fitim Bakanl\u0131\u011f\u0131 LGS kapsam\u0131nda 20 Haziran'da yap\u0131lacak merkezi s\u0131nav\u0131n giri\u015f bilgileri yay\u0131mland\u0131.", "keywords": "LGS, s\u0131nav, Milli E\u011fitim Bakanl\u0131\u011f\u0131, s\u0131nav giri\u015f bilgileri, Liselere Ge\u00e7i\u015f Sistemi, haziran", "news_keywords": "LGS, s\u0131nav, Milli E\u011fitim Bakanl\u0131\u011f\u0131, s\u0131nav giri\u015f bilgileri, Liselere Ge\u00e7i\u015f Sistemi, haziran", "robots": "noodp", "author": "Duru\u015f Haber", "fb": {"admins": 10213183142234014, "pages": 146530245918925}, "theme-color": "#34495e", "og": {"type": "article", "site_name": "Duru\u015f Haber", "title": "LGS s\u0131nav giri\u015f bilgileri yay\u0131mland\u0131", "description": "Milli E\u011fitim Bakanl\u0131\u011f\u0131 LGS kapsam\u0131nda 20 Haziran'da yap\u0131lacak merkezi s\u0131nav\u0131n giri\u015f bilgileri yay\u0131mland\u0131.", "url": "https://www.durushaber.com.tr/egitim/lgs-sinav-giris-bilgileri-yayimlandi-h49272.html", "image": "https://www.durushaber.com.tr/images/haberler/2020/06/lgs-sinav-giris-bilgileri-yayimlandi_5c5fa.jpg"}, "twitter": {"card": "summary_large_image", "url": "http://www.durushaber.com.tr/egitim/lgs-sinav-giris-bilgileri-yayimlandi-h49272.html", "domain": "https://www.durushaber.com.tr/", "site": "durushabercom", "title": "LGS s\u0131nav giri\u015f bilgileri yay\u0131mland\u0131", "description": "Milli E\u011fitim Bakanl\u0131\u011f\u0131 LGS kapsam\u0131nda 20 Haziran'da yap\u0131lacak merkezi s\u0131nav\u0131n giri\u015f bilgileri yay\u0131mland\u0131.", "image": {"src": "https://www.durushaber.com.tr/images/haberler/2020/06/lgs-sinav-giris-bilgileri-yayimlandi_5c5fa.jpg"}}, "apple-itunes-app": "app-id=1163094909", "google-play-app": "app-id=com.tebilisim.android.radikal24", "dc.language": "tr", "dc.source": "https://www.durushaber.com.tr/", "dc.title": "LGS s\u0131nav giri\u015f bilgileri yay\u0131mland\u0131 - Haber", "dc.keywords": "LGS, s\u0131nav, Milli E\u011fitim Bakanl\u0131\u011f\u0131, s\u0131nav giri\u015f bilgileri, Liselere Ge\u00e7i\u015f Sistemi, haziran", "dc.description": "Milli E\u011fitim Bakanl\u0131\u011f\u0131 LGS kapsam\u0131nda 20 Haziran'da yap\u0131lacak merkezi s\u0131nav\u0131n giri\u015f bilgileri yay\u0131mland\u0131."}, "canonical_link": "https://www.durushaber.com.tr/egitim/lgs-sinav-giris-bilgileri-yayimlandi-h49272.html"}