{"source_url": "https://epoznan.pl", "url": "https://epoznan.pl/news-news-105263", "title": "Wtargn\u0119li do domu 16-latka. Zastraszali i zabrali dwa telefony", "top_image": "https://epoznan.pl/storage/gallery/65497/bqu5HHCNPKCZYh5W28RpqswTisucSZVO.jpg", "meta_img": "https://epoznan.pl/storage/gallery/65497/bqu5HHCNPKCZYh5W28RpqswTisucSZVO.jpg", "images": ["https://epoznan.pl/storage/adsys/scv2vwp2xv.jpg", "http://helios.epoznan.pl/new_assets/img/weather/8000.svg", "https://epoznan.pl/new_assets/img/logo.svg", "https://epoznan.pl/new_assets/img/closelabel.gif", "http://smrolna.epoznan.pl/new_assets/img/logo.svg", "https://epoznan.pl/storage/adsys/j9k9skjsj2.jpg", "https://images.epoznan.pl/images/topicons/epoznan_logmenu.png", "https://epoznan.pl/storage/gallery/65497/bqu5HHCNPKCZYh5W28RpqswTisucSZVO.jpg", "https://epoznan.pl/storage/adsys/z7227vf754.jpg", "https://epoznan.pl/storage/gallery/65497/bqu5HHCNPKCZYh5W28RpqswTisucSZVO_wmgallery.jpg?1587912242", "http://wtk.k.borowiak.forum.epoznan.pl/new_assets/img/newsletter.png", "http://helios.epoznan.pl/new_assets/img/air-condition/5.svg"], "movies": [], "text": "W sprawie zatrzymano dw\u00f3ch dwudziestolatk\u00f3w. T\u0142umaczyli, \u017ce w ten spos\u00f3b chcieli wymusi\u0107 sp\u0142at\u0119 zaci\u0105gni\u0119tego wcze\u015bniej d\u0142ugu.\n\nPolicjanci o zdarzeniu zostali poinformowani w ubieg\u0142ym tygodniu. Wed\u0142ug relacji pokrzywdzonego dzie\u0144 wcze\u015bniej do jego domu w Damas\u0142awku wdar\u0142o si\u0119 dw\u00f3ch dwudziestolatk\u00f3w. Zaatakowali go domagaj\u0105c si\u0119 oddania kilkuset z\u0142otych, jakie wcze\u015bniej po\u017cyczy\u0142. Pokrzywdzony szesnastolatek mia\u0142 zosta\u0107 zastraszony gro\u017abami pobicia, jak nie sp\u0142aci wcze\u015bniejszej zaci\u0105gni\u0119tej po\u017cyczki. Dodatkowo jeden z m\u0119\u017cczyzn mia\u0142 uderzy\u0107 w twarz zastraszonego ch\u0142opaka. Na koniec na poczet d\u0142ugu przyw\u0142aszczyli sobie dwa telefony kom\u00f3rkowe.\n\n\n\nFunkcjonariusze jeszcze w dniu zg\u0142oszenia zatrzymali obydwu podejrzanych. Zacz\u0119to ustala\u0107 przebieg i rol\u0119 poszczeg\u00f3lnych m\u0119\u017cczyzn w zdarzeniu. Zatrzymani nie przyznawali si\u0119 do zarzucanych czyn\u00f3w, a sk\u0142adane przez nich wyja\u015bnienia by\u0142y niesp\u00f3jne, niekiedy sprzeczne z dowodami, jakie zosta\u0142y zgromadzone w dotychczasowej pracy \u015bledczych - relacjonuje sier\u017c. sztab. Dominik Zieli\u0144ski, oficer prasowy policji w W\u0105growcu.\n\n\n\n\n\nM\u0119\u017cczy\u017ani us\u0142yszeli zarzut kradzie\u017cy, a tak\u017ce stosowania przemocy i gro\u017aby w celu wymuszenia zwrotu wierzytelno\u015bci. Policjanci kt\u00f3rzy pracowali nad spraw\u0105, przekazali Prokuratorowi Rejonowemu informacje o dotychczasowych ustaleniach. S\u0105d oceniaj\u0105c zgromadzony materia\u0142 dowodowy, na wniosek prokuratora zastosowa\u0142 wobec jednego z zatrzymanych areszt, drugi m\u0119\u017cczyzna zosta\u0142 poddany dozorowi policji - dodaje.\n\n\n\n\n\nZa pope\u0142nione przest\u0119pstwo grozi kara nawet do 5 lat wi\u0119zienia.\n\n\n\n\n\nAutor: j", "keywords": [], "meta_keywords": [""], "tags": [], "authors": ["Autor"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "https://epoznan.pl/new_assets/img/favicons/apple-icon-57x57.png", "meta_data": {"viewport": "initial-scale=1, minimum-scale=1, maximum-scale=1, width=device-width", "og": {"title": "Wtargn\u0119li do domu 16-latka. Zastraszali i zabrali dwa telefony", "type": "article", "url": "//epoznan.pl/news-news-105263", "image": "https://epoznan.pl/storage/gallery/65497/bqu5HHCNPKCZYh5W28RpqswTisucSZVO.jpg", "description": "W sprawie zatrzymano dw\u00f3ch dwudziestolatk\u00f3w. T\u0142umaczyli, \u017ce w ten spos\u00f3b chcieli wymusi\u0107 sp\u0142at\u0119 zaci\u0105gni\u0119tego wcze\u015bniej d\u0142ugu.", "site_name": "epoznan.pl"}, "news_keywords": "policja, napad, region", "robots": "index,follow", "msapplication-TileColor": "#ffffff", "msapplication-TileImage": "https://epoznan.pl/new_assets/img/favicons/ms-icon-144x144.png", "theme-color": "#ffffff"}, "canonical_link": "//epoznan.pl/news-news-105263"}