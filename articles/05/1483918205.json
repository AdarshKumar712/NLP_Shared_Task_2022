{"source_url": "https://www.rmf24.pl", "url": "https://www.rmf24.pl/fakty/swiat/news-papiez-przeprasza-ze-stracil-cierpliwosc-w-sylwestrowy-wiecz,nId,4238407", "title": "Papie\u017c przeprasza, \u017ce straci\u0142 cierpliwo\u015b\u0107 w sylwestrowy wiecz\u00f3r. \"Da\u0142em z\u0142y przyk\u0142ad\"", "top_image": "https://i.iplsc.com/-/0009PZNGBS1RQIAV-C411.jpg", "meta_img": "https://i.iplsc.com/-/0009PZNGBS1RQIAV-C411.jpg", "images": ["https://www.rmf24.pl/s/classic/p.gif", "https://www.rmf24.pl/s/classic/img/facebook-messenger.png", "https://i.iplsc.com/papiez-franciszek/0009PZNGBS1RQIAV-C123-F4.jpg", "https://googleads.g.doubleclick.net/pagead/viewthroughconversion/1039293092/?value=0&guid=ON&script=0", "https://i.iplsc.com/-/0009PZNGBS1RQIAV-C411.jpg", "https://i.iplsc.com/pap/0009A6098CYXTC6T-C326.jpg", "https://www.rmf24.pl/s/classic/img/close.png?c=1", "https://i.iplsc.com/0007T0Q8S45GRKJY-C0.png", "https://www.rmf24.pl/s/classic/img/RMF-FM-logo2.png", "https://www.rmf24.pl/s/classic/ajax-loader.gif"], "movies": [], "text": "Podczas spotkania z wiernymi w Nowy Rok w Watykanie papie\u017c przeprosi\u0142 za to, \u017ce straci\u0142 cierpliwo\u015b\u0107 na placu \u015awi\u0119tego Piotra w sylwestrowy wiecz\u00f3r. Franciszek ostro zareagowa\u0142 w chwili, kiedy jedna z kobiet chwyci\u0142a go mocno za r\u0119k\u0119 i mu j\u0105 wykr\u0119ci\u0142a.\n\nPapie\u017c Franciszek / PAP/EPA/ANGELO CARCONI /\n\nIncydent, do jakiego dosz\u0142o w czasie wizyty papie\u017ca na placu, dok\u0105d poszed\u0142 obejrze\u0107 stoj\u0105c\u0105 tam szopk\u0119, zarejestrowa\u0142y kamery.\n\nNa nagraniu, rozpowszechnionym przez media, wida\u0107, jak jedna z kobiet tak mocno chwyci\u0142a papie\u017ca za r\u0119k\u0119 w czasie powitania, \u017ce gdy odchodzi\u0142, szarpn\u0119\u0142a go wykr\u0119ci\u0142a mu j\u0105 bole\u015bnie. Wtedy Franciszek wyra\u017anie zagniewany uderzy\u0142 j\u0105 w d\u0142o\u0144 i skarci\u0142, by wyrwa\u0107 si\u0119 z jej u\u015bcisku.\n\n\n\nZwracaj\u0105c si\u0119 w \u015brod\u0119 w po\u0142udnie do wiernych zebranych na placu papie\u017c powiedzia\u0142 przed modlitw\u0105 Anio\u0142 Pa\u0144ski: Wiele razy tracimy cierpliwo\u015b\u0107, przepraszam za z\u0142y przyk\u0142ad wczoraj.", "keywords": [], "meta_keywords": [""], "tags": [], "authors": ["Rmf Fm", "Malwina Zaborowska"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/favicon/rmf24-ico-192x192.png", "meta_data": {"viewport": "width=device-width, initial-scale=1", "Author": "RMF FM", "GOOGLEBOT": "NOODP", "robots": "index, follow, all", "apple-mobile-web-app-capable": "yes", "Keywords": "Podczas, spotkania, wiernymi, Nowy, Watykanie, papie\u017c, przeprosi\u0142, straci\u0142, cierpliwo\u015b\u0107, placu, \u015awi\u0119tego, Piotra, sylwestrowy, wiecz\u00f3r, Franciszek, ostro, zareagowa\u0142, chwili, kiedy, jedna, kobiet, chwyci\u0142a, mocno, r\u0119k\u0119", "Description": "Papie\u017c przeprasza, \u017ce straci\u0142 cierpliwo\u015b\u0107 w sylwestrowy wiecz\u00f3r. \"Da\u0142em z\u0142y przyk\u0142ad\" - RMF24.pl - Podczas spotkania z wiernymi w Nowy Rok w Watykanie papie\u017c przeprosi\u0142 za to, \u017ce straci\u0142 cierpliwo\u015b\u0107 na placu \u015awi\u0119tego Piotra w sylwestrowy wiecz\u00f3r.", "fb": {"app_id": 1114676035299552}, "twitter": {"card": "summary_large_image", "site": "@rmf24", "image": "https://i.iplsc.com/-/0009PZNGBS1RQIAV-C411.jpg"}, "og": {"type": "article", "title": "Papie\u017c przeprasza, \u017ce straci\u0142 cierpliwo\u015b\u0107 w sylwestrowy wiecz\u00f3r. \"Da\u0142em z\u0142y przyk\u0142ad\"", "description": "Podczas spotkania z wiernymi w Nowy Rok w Watykanie papie\u017c przeprosi\u0142 za to, \u017ce straci\u0142 cierpliwo\u015b\u0107 na placu \u015awi\u0119tego Piotra w sylwestrowy wiecz\u00f3r. Franciszek ostro zareagowa\u0142 w chwili, kiedy jedna z kobiet chwyci\u0142a go mocno za r\u0119k\u0119 i mu j\u0105 wykr\u0119ci\u0142a.", "image": "https://i.iplsc.com/-/0009PZNGBS1RQIAV-C411.jpg", "url": "https://www.rmf24.pl/fakty/swiat/news-papiez-przeprasza-ze-stracil-cierpliwosc-w-sylwestrowy-wiecz,nId,4238407"}, "news_keywords": "RMF24.pl, \u015bwiat, fakty, najnowsze, malwina zaborowska - redaktor, malwina zaborowska - dziennikarz, filmy, push - www", "article": {"section": "documentation"}}, "canonical_link": "https://www.rmf24.pl/fakty/swiat/news-papiez-przeprasza-ze-stracil-cierpliwosc-w-sylwestrowy-wiecz,nId,4238407"}