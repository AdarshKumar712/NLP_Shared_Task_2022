{"source_url": "https://www.haberler.com", "url": "https://www.haberler.com/kayseri-de-4-eve-koronavirus-karantinasi-13256981-haberi/", "title": "Kayseri'de 4 eve 'koronavir\u00fcs' karantinas\u0131", "top_image": "https://foto.haberler.com/haber/2020/05/24/kayseri-de-4-eve-koronavirus-karantinasi-13256981_o.jpg", "meta_img": "https://foto.haberler.com/haber/2020/05/24/kayseri-de-4-eve-koronavirus-karantinasi-13256981_o.jpg", "images": ["https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://foto.haberler.com/haber/2020/05/24/kayseri-de-4-eve-koronavirus-karantinasi-13256981_o.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Kayseri'de 4 eve 'koronavir\u00fcs' karantinas\u0131 KAYSER\u0130'nin Talas il\u00e7esinde, y\u00fcksek ate\u015f ve \u00f6ks\u00fcr\u00fck \u015fikayetiyle hastaneye giden 1 ki\u015finin koronavir\u00fcs testinin pozitif \u00e7\u0131kmas\u0131n\u0131n ard\u0131ndan, toplam 26 ki\u015finin oturdu\u011fu 4 m\u00fcstakil ev karantinaya al\u0131nd\u0131.\n\nKAYSER\u0130'nin Talas il\u00e7esinde, y\u00fcksek ate\u015f ve \u00f6ks\u00fcr\u00fck \u015fikayetiyle hastaneye giden 1 ki\u015finin koronavir\u00fcs testinin pozitif \u00e7\u0131kmas\u0131n\u0131n ard\u0131ndan, toplam 26 ki\u015finin oturdu\u011fu 4 m\u00fcstakil ev karantinaya al\u0131nd\u0131.\n\nTalas il\u00e7esi Kamber k\u00f6y\u00fcnde oturan 1 ki\u015fi y\u00fcksek ate\u015f ve \u00f6ks\u00fcr\u00fck \u015fikayetiyle Kayseri \u015eehir Hastanesi'ne ba\u015fvurdu. Hastanede tedavileri yap\u0131lan ki\u015finin koronavir\u00fcs testi pozitif \u00e7\u0131kt\u0131. Bunun \u00fczerine \u00e7al\u0131\u015fma ba\u015flatan \u0130l Sa\u011fl\u0131k M\u00fcd\u00fcrl\u00fc\u011f\u00fc filyasyon ekipleri, koronavir\u00fcs \u015f\u00fcphesi bulunan 4 m\u00fcstakil evi karantinaya ald\u0131. Evlerde toplam 26 ki\u015finin ya\u015fad\u0131\u011f\u0131 \u00f6\u011frenildi. Koronavir\u00fcse yakalanan ki\u015finin ise hastanedeki tedavisinin s\u00fcrd\u00fc\u011f\u00fc bildirildi. Jandarma ekipleri, evlerin bulundu\u011fu \u00e7evrede geni\u015f g\u00fcvenlik \u00f6nlemi al\u0131rken evlere giri\u015f ve \u00e7\u0131k\u0131\u015flara da izin verilmiyor. M\u00fcstakil evlerde ya\u015fayanlar\u0131n 14 g\u00fcn karantina alt\u0131nda tutulaca\u011f\u0131 bildirildi.\n\nKaynak: DHA", "keywords": [], "meta_keywords": ["Koronavir\u00fcs", "Kayseri", "Talas", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "KAYSER\u0130'nin Talas il\u00e7esinde, y\u00fcksek ate\u015f ve \u00f6ks\u00fcr\u00fck \u015fikayetiyle hastaneye giden 1 ki\u015finin koronavir\u00fcs testinin pozitif \u00e7\u0131kmas\u0131n\u0131n ard\u0131ndan, toplam 26 ki\u015finin oturdu\u011fu 4 m\u00fcstakil ev karantinaya al\u0131nd\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "KAYSER\u0130'nin Talas il\u00e7esinde, y\u00fcksek ate\u015f ve \u00f6ks\u00fcr\u00fck \u015fikayetiyle hastaneye giden 1 ki\u015finin koronavir\u00fcs testinin pozitif \u00e7\u0131kmas\u0131n\u0131n ard\u0131ndan, toplam 26 ki\u015finin oturdu\u011fu 4 m\u00fcstakil ev karantinaya al\u0131nd\u0131.", "keywords": "Koronavir\u00fcs, Kayseri, Talas, G\u00fcncel, Haber", "image": "https://foto.haberler.com/haber/2020/05/24/kayseri-de-4-eve-koronavirus-karantinasi-13256981_o.jpg", "medium": "news", "dateCreated": "2020-05-24T19:41:40+03:00", "dateUpdated": "2020-05-24T19:44:48+03:00", "msapplication-starturl": "https://www.haberler.com", "article": {"id": 13256981, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Koronavir\u00fcs, Kayseri, Talas, G\u00fcncel"}, "og": {"url": "https://www.haberler.com/kayseri-de-4-eve-koronavirus-karantinasi-13256981-haberi/", "site_name": "Haberler.com", "locale": "tr_TR", "type": "article", "title": "Kayseri'de 4 eve 'koronavir\u00fcs' karantinas\u0131", "description": "KAYSER\u0130'nin Talas il\u00e7esinde, y\u00fcksek ate\u015f ve \u00f6ks\u00fcr\u00fck \u015fikayetiyle hastaneye giden 1 ki\u015finin koronavir\u00fcs testinin pozitif \u00e7\u0131kmas\u0131n\u0131n ard\u0131ndan, toplam 26 ki\u015finin oturdu\u011fu 4 m\u00fcstakil ev karantinaya al\u0131nd\u0131.", "image": {"identifier": "https://foto.haberler.com/haber/2020/05/24/kayseri-de-4-eve-koronavirus-karantinasi-13256981_o.jpg", "secure_url": "https://foto.haberler.com/haber/2020/05/24/kayseri-de-4-eve-koronavirus-karantinasi-13256981_o.jpg", "width": 1200, "height": 706}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/kayseri-de-4-eve-koronavirus-karantinasi-13256981-haberi/", "card": "summary_large_image", "site": "Haberler", "title": "Kayseri'de 4 eve 'koronavir\u00fcs' karantinas\u0131", "description": "KAYSER\u0130'nin Talas il\u00e7esinde, y\u00fcksek ate\u015f ve \u00f6ks\u00fcr\u00fck \u015fikayetiyle hastaneye giden 1 ki\u015finin koronavir\u00fcs testinin pozitif \u00e7\u0131kmas\u0131n\u0131n ard\u0131ndan, toplam 26 ki\u015finin oturdu\u011fu 4 m\u00fcstakil ev karantinaya al\u0131nd\u0131.", "image": "https://foto.haberler.com/haber/2020/05/24/kayseri-de-4-eve-koronavirus-karantinasi-13256981_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/kayseri-de-4-eve-koronavirus-karantinasi-13256981-haberi/"}