{"source_url": "https://wiadomosci.onet.pl", "url": "https://wiadomosci.onet.pl/swiat/koronawirus-w-iranie-27-osob-zmarlo-po-wypiciu-metanolu/xyese81", "title": "Iran: nie \u017cyje blisko 30 os\u00f3b, kt\u00f3re wypi\u0142y metanol chc\u0105c ochroni\u0107 si\u0119 przed koronawirusem", "top_image": "https://ocdn.eu/pulscms-transforms/1/f3bk9kuTURBXy9kODQxODEyMi1kM2M5LTQyZmEtODRmZC0yZjQyNjI5YTBkZDYuanBlZ5OVAwB_zRUizQvjkwmmMzRiMTQxBpMFzQI6zQEsgaEwAQ/zagrozenie-koronawirusem-w-iranie.jpg", "meta_img": "https://ocdn.eu/pulscms-transforms/1/f3bk9kuTURBXy9kODQxODEyMi1kM2M5LTQyZmEtODRmZC0yZjQyNjI5YTBkZDYuanBlZ5OVAwB_zRUizQvjkwmmMzRiMTQxBpMFzQI6zQEsgaEwAQ/zagrozenie-koronawirusem-w-iranie.jpg", "images": ["https://ocdn.eu/weather/weather_state_icons/1.svg", "https://ocdn.eu/pulscms-transforms/1/pd6k9kuTURBXy9kODQxODEyMi1kM2M5LTQyZmEtODRmZC0yZjQyNjI5YTBkZDYuanBlZ5OVAwB_zRUizQvjkwXNAxTNAbyTCaYzNGIxNDEGgaEwAQ/zagrozenie-koronawirusem-w-iranie.jpg", "https://ocdn.eu/wiadomosciucs/static/logo2017svg/desktop/logo_wiadomosci.svg", "https://ocdn.eu/pulscms-transforms/1/f3bk9kuTURBXy9kODQxODEyMi1kM2M5LTQyZmEtODRmZC0yZjQyNjI5YTBkZDYuanBlZ5OVAwB_zRUizQvjkwmmMzRiMTQxBpMFzQI6zQEsgaEwAQ/zagrozenie-koronawirusem-w-iranie.jpg", "https://ocdn.eu/weather/weather_state_icons/7.svg", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D"], "movies": [], "text": "Z oficjalnym wynikiem 237 ofiar \u015bmiertelnych Iran jest, po Chinach i W\u0142oszech, jednym z najbardziej dotkni\u0119tych COVID-19 krajem.\n\nSpo\u017cycie i sprzeda\u017c alkoholu s\u0105 w Iranie zabronione, lecz - jak pisze agencja AFP - lokalne media do\u015b\u0107 cz\u0119sto informuj\u0105 o \u015bmiertelnych ofiarach zatrucia alkoholem z przemytu.\n\nKoronawirus w Iranie. 20 os\u00f3b zmar\u0142o po wypiciu metanolu\n\nWed\u0142ug agencji IRNA w wyniku wypicia metanolu 20 os\u00f3b zmar\u0142o w prowincji Chuzestan na po\u0142udniowym zachodzie Iranu, a siedem w prowincji Alborz, w pobli\u017cu Teheranu.\n\nIRNA poda\u0142a te\u017c, powo\u0142uj\u0105c si\u0119 na \u017ar\u00f3d\u0142a szpitalne, \u017ce w mie\u015bcie Ahwaz, stolicy Chuzestanu, hospitalizowano z powodu zatrucia alkoholowego 218 os\u00f3b.\n\nAgencja cytuje tak\u017ce zast\u0119pc\u0119 prokuratora prowincji Alborz, kt\u00f3ry poinformowa\u0142, \u017ce osoby, kt\u00f3re zmar\u0142y, wypi\u0142y metanol po tym, jak zosta\u0142y \"wprowadzone w b\u0142\u0105d przez publikacje internetowe\" o rzekomo korzystnym wp\u0142ywie spo\u017cycia alkoholu na walk\u0119 z koronawirusem.\n\nWed\u0142ug oficjalnych danych w Iranie zainfekowanych koronawirusem jest ponad 7 tys. os\u00f3b.\n\n(pmd)", "keywords": [], "meta_keywords": [""], "tags": [], "authors": [], "publish_date": "Tue Mar 10 09:35:25 2020", "summary": "", "article_html": "", "meta_description": "27 os\u00f3b zmar\u0142o w Iranie po wypiciu metanolu. Da\u0142y one wiar\u0119 pog\u0142oskom, \u017ce alkohol pomaga wyleczy\u0107 si\u0119 z koronawirusa - informuje ira\u0144ska agencja prasowa IRNA. Z powodu zatrucia alkoholowego hospitalizowano te\u017c 218 os\u00f3b.", "meta_lang": "pl", "meta_favicon": "", "meta_data": {"DC.Identifier": "c429a59b-8176-4a6d-8080-1f084f0365fe", "pkg-uuid": "c429a59b-8176-4a6d-8080-1f084f0365fe", "detailType": "article", "serviceUuid": "b177a2c9-166f-4113-9b28-185bbe554807", "description": "27 os\u00f3b zmar\u0142o w Iranie po wypiciu metanolu. Da\u0142y one wiar\u0119 pog\u0142oskom, \u017ce alkohol pomaga wyleczy\u0107 si\u0119 z koronawirusa - informuje ira\u0144ska agencja prasowa IRNA. Z powodu zatrucia alkoholowego hospitalizowano te\u017c 218 os\u00f3b.", "og": {"title": "Iran: nie \u017cyje blisko 30 os\u00f3b, kt\u00f3re wypi\u0142y metanol chc\u0105c ochroni\u0107 si\u0119 przed koronawirusem", "description": "27 os\u00f3b zmar\u0142o w Iranie po wypiciu metanolu. Da\u0142y one wiar\u0119 pog\u0142oskom, \u017ce alkohol pomaga wyleczy\u0107 si\u0119 z koronawirusa - informuje ira\u0144ska agencja prasowa IRNA. Z powodu zatrucia alkoholowego hospitalizowano te\u017c 218 os\u00f3b.", "image": {"identifier": "https://ocdn.eu/pulscms-transforms/1/f3bk9kuTURBXy9kODQxODEyMi1kM2M5LTQyZmEtODRmZC0yZjQyNjI5YTBkZDYuanBlZ5OVAwB_zRUizQvjkwmmMzRiMTQxBpMFzQI6zQEsgaEwAQ/zagrozenie-koronawirusem-w-iranie.jpg", "width": 570, "height": 300, "type": "image/jpeg"}, "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-03-10 09:35:25+0100"}, "fb": {"pages": 185265414715}, "twitter": {"card": "summary_large_image", "description": "27 os\u00f3b zmar\u0142o w Iranie po wypiciu metanolu. Da\u0142y one wiar\u0119 pog\u0142oskom, \u017ce alkohol pomaga wyleczy\u0107 si\u0119 z koronawirusa - informuje ira\u0144ska agencja prasowa IRNA. Z powodu zatrucia alkoholowego hospitalizowano te\u017c 218 os\u00f3b.", "title": "Iran: nie \u017cyje blisko 30 os\u00f3b, kt\u00f3re wypi\u0142y metanol chc\u0105c ochroni\u0107 si\u0119 przed koronawirusem", "site": "OnetWiadomosci", "image": "https://ocdn.eu/pulscms-transforms/1/PFjktkuTURBXy9kODQxODEyMi1kM2M5LTQyZmEtODRmZC0yZjQyNjI5YTBkZDYuanBlZ5KVAwB_zRUizQvjkwXNBLDNAlg"}}, "canonical_link": "https://wiadomosci.onet.pl/swiat/koronawirus-w-iranie-27-osob-zmarlo-po-wypiciu-metanolu/xyese81"}