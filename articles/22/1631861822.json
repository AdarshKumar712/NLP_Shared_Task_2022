{"source_url": "http://www.haberler.com", "url": "http://www.haberler.com/hatay-suriye-de-5-bin-briket-evin-insasi-13312994-haberi/", "title": "Suriye'de 5 bin briket evin in\u015fas\u0131 tamamland\u0131", "top_image": "https://foto.haberler.com/haber/2020/06/11/hatay-suriye-de-5-bin-briket-evin-insasi-13312994_amp.jpg", "meta_img": "https://foto.haberler.com/haber/2020/06/11/hatay-suriye-de-5-bin-briket-evin-insasi-13312994_amp.jpg", "images": ["http://mc.yandex.ru/watch/14231362", "https://www.facebook.com/tr?id=287433439304759&ev=PageView&noscript=1", "http://www.haberler.com/static/reklam/advertisement.gif?ads=1", "http://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://foto.haberler.com/haber/2020/06/11/hatay-suriye-de-5-bin-briket-evin-insasi-13312994_amp.jpg"], "movies": [], "text": "Suriye'de 5 bin briket evin in\u015fas\u0131 tamamland\u0131 Suriye'de 5 bin briket evin in\u015fas\u0131 tamamland\u0131SUR\u0130YE'deki i\u00e7 sava\u015f ve sald\u0131r\u0131lar nedeniyle evlerini b\u0131rakarak g\u00fcvenli b\u00f6lgelerde derme \u00e7atma \u00e7ad\u0131rlara yerle\u015fen Suriyeli siviller i\u00e7in ba\u015flat\u0131lan projede 5 bin briket evin in\u015fas\u0131 tamamland\u0131.\n\nSuriye'de 5 bin briket evin in\u015fas\u0131 tamamland\u0131\n\nSUR\u0130YE'deki i\u00e7 sava\u015f ve sald\u0131r\u0131lar nedeniyle evlerini b\u0131rakarak g\u00fcvenli b\u00f6lgelerde derme \u00e7atma \u00e7ad\u0131rlara yerle\u015fen Suriyeli siviller i\u00e7in ba\u015flat\u0131lan projede 5 bin briket evin in\u015fas\u0131 tamamland\u0131.\n\n\u0130nsan Hak ve H\u00fcrriyetleri (\u0130HH) \u0130nsani Yard\u0131m Vakf\u0131'nca 'Mazluma \u00c7at\u0131 Olal\u0131m' slogan\u0131yla Suriye'de 24 metrekare geni\u015fli\u011finde 1+1 konseptinde 20 bin briket ev yap\u0131m\u0131 i\u00e7in ba\u015flat\u0131lan projede 5 bin adet evin in\u015fas\u0131 tamamland\u0131. Proje hakk\u0131nda bilgi veren \u0130HH Suriye \u00c7al\u0131\u015fmalar\u0131 Medya Sorumlusu Selim Tosun, 'Briket evleri, Suriye'nin \u0130dlib ve Halep illerinin k\u0131rsal b\u00f6lgelerinde in\u015fa ediyoruz. Tamamlanan toplam ev say\u0131s\u0131 5 bine ula\u015ft\u0131. \u0130n\u015fas\u0131 tamamlanan evlere ivedi bir \u015fekilde aileleri yerle\u015ftiriyoruz. \u015eu an 42 farkl\u0131 arazide altyap\u0131 ve in\u015fa \u00e7al\u0131\u015fmalar\u0131 devam ediyor. Vakf\u0131m\u0131z en k\u0131sa s\u00fcre i\u00e7erisinde 20 bin adet briket evi tamamlayarak sava\u015f ma\u011fduru ailelere teslim etmek istiyor' dedi.\n\n120 B\u0130N S\u0130V\u0130L FAYDALANACAK\n\nBriket evlerin say\u0131s\u0131n\u0131 art\u0131r\u0131p daha fazla sava\u015f ma\u011fduru sivilin ihtiyac\u0131n\u0131 kar\u015f\u0131lamak istediklerini belirten Tosun, ??Bu proje ba\u011f\u0131\u015f\u00e7\u0131lar\u0131m\u0131z taraf\u0131ndan ciddi bir tevecc\u00fch g\u00f6rd\u00fc. Sahada yo\u011fun bir \u015fekilde \u00e7al\u0131\u015f\u0131yoruz. Sava\u015f ma\u011fduru ve ihtiya\u00e7 sahibi siviller taraf\u0131ndan da projemiz b\u00fcy\u00fck bir mutlulukla kar\u015f\u0131lan\u0131yor. Bu nedenle in\u015fa etmeyi hedefledi\u011fimiz ev say\u0131s\u0131n\u0131 15 binden 20 bine y\u00fckselttik. 20 bin briket evi tamamland\u0131\u011f\u0131m\u0131zda yakla\u015f\u0131k 120 bin sivil, bu projeden faydalanm\u0131\u015f olacak\" diye konu\u015ftu.\n\nBriket evlere yerle\u015ftirilen ailelere ayn\u0131 zamanda s\u00fcnger yatak, k\u0131l\u0131fl\u0131 yast\u0131k, \u00e7ift ki\u015filik battaniye, bez dolap, su termosu, el feneri \u0131\u015f\u0131ldak ve mutfak gere\u00e7lerinden olu\u015fan malzemelerin de verildi\u011fini s\u00f6zlerine ekleyen Tosun, ba\u011f\u0131\u015f\u00e7\u0131lar\u0131n\u0131n desteklerini beklediklerini kaydetti.\n\nKaynak: DHA", "keywords": [], "meta_keywords": ["Suriye", "\u0130HH", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Suriye'de 5 bin briket evin in\u015fas\u0131 tamamland\u0131SUR\u0130YE'deki i\u00e7 sava\u015f ve sald\u0131r\u0131lar nedeniyle evlerini b\u0131rakarak g\u00fcvenli b\u00f6lgelerde derme \u00e7atma \u00e7ad\u0131rlara yerle\u015fen Suriyeli siviller i\u00e7in ba\u015flat\u0131lan projede 5 bin briket evin in\u015fas\u0131 tamamland\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Suriye'de 5 bin briket evin in\u015fas\u0131 tamamland\u0131SUR\u0130YE'deki i\u00e7 sava\u015f ve sald\u0131r\u0131lar nedeniyle evlerini b\u0131rakarak g\u00fcvenli b\u00f6lgelerde derme \u00e7atma \u00e7ad\u0131rlara yerle\u015fen Suriyeli siviller i\u00e7in ba\u015flat\u0131lan projede 5 bin briket evin in\u015fas\u0131 tamamland\u0131.", "keywords": "Suriye, \u0130HH, G\u00fcncel, Haber", "image": "https://foto.haberler.com/haber/2020/06/11/hatay-suriye-de-5-bin-briket-evin-insasi-13312994_amp.jpg", "Googlebot-News": "noindex, nofollow", "medium": "news", "dateCreated": "2020-06-11T13:22:25+03:00", "dateUpdated": "2020-06-15T00:45:19+03:00", "msapplication-starturl": "https://www.haberler.com", "article": {"id": 13312994, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Suriye, \u0130HH, G\u00fcncel"}, "og": {"url": "https://www.haberler.com/suriye-de-5-bin-briket-evin-insasi-tamamlandi-13312517-haberi/", "site_name": "Haberler.com", "locale": "tr_TR", "type": "article", "title": "Suriye'de 5 bin briket evin in\u015fas\u0131 tamamland\u0131", "description": "Suriye'de 5 bin briket evin in\u015fas\u0131 tamamland\u0131SUR\u0130YE'deki i\u00e7 sava\u015f ve sald\u0131r\u0131lar nedeniyle evlerini b\u0131rakarak g\u00fcvenli b\u00f6lgelerde derme \u00e7atma \u00e7ad\u0131rlara yerle\u015fen Suriyeli siviller i\u00e7in ba\u015flat\u0131lan projede 5 bin briket evin in\u015fas\u0131 tamamland\u0131.", "image": {"identifier": "https://foto.haberler.com/haber/2020/06/11/hatay-suriye-de-5-bin-briket-evin-insasi-13312994_amp.jpg", "secure_url": "https://foto.haberler.com/haber/2020/06/11/hatay-suriye-de-5-bin-briket-evin-insasi-13312994_amp.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/suriye-de-5-bin-briket-evin-insasi-tamamlandi-13312517-haberi/", "card": "summary_large_image", "site": "Haberler", "title": "Suriye'de 5 bin briket evin in\u015fas\u0131 tamamland\u0131", "description": "Suriye'de 5 bin briket evin in\u015fas\u0131 tamamland\u0131SUR\u0130YE'deki i\u00e7 sava\u015f ve sald\u0131r\u0131lar nedeniyle evlerini b\u0131rakarak g\u00fcvenli b\u00f6lgelerde derme \u00e7atma \u00e7ad\u0131rlara yerle\u015fen Suriyeli siviller i\u00e7in ba\u015flat\u0131lan projede 5 bin briket evin in\u015fas\u0131 tamamland\u0131.", "image": "https://foto.haberler.com/haber/2020/06/11/hatay-suriye-de-5-bin-briket-evin-insasi-13312994_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/suriye-de-5-bin-briket-evin-insasi-tamamlandi-13312517-haberi/"}