{"source_url": "https://www.wprost.pl", "url": "https://www.wprost.pl/swiat/10285727/papiez-franciszek-przeprosil-ze-stracil-cierpliwosc-dalem-zly-przyklad.html?utm_source=Wprost.pl&utm_medium=feed&utm_campaign=rss", "title": "Papie\u017c Franciszek przeprosi\u0142, \u017ce straci\u0142 cierpliwo\u015b\u0107. \u201eDa\u0142em z\u0142y przyk\u0142ad\u201d", "top_image": "https://www.wprost.pl/_thumb/60/a0/19bbacf95d445a5911dc6ae44d20.jpeg", "meta_img": "https://www.wprost.pl/_thumb/60/a0/19bbacf95d445a5911dc6ae44d20.jpeg", "images": ["https://www.wprost.pl/_thumb/cf/ab/99b3ab33b38a64xx8f30c905bb47.jpeg", "https://www.wprost.pl/_thumb/45/c4/4e2960cbbac38818be029c091376.jpeg", "https://www.wprost.pl/_i/flags/ca.png", "https://www.wprost.pl/_i/pixel.png", "https://graph.facebook.com/119626942514969/picture?width=150&height=150", "https://www.wprost.pl/_i/flags/pl.png", "https://www.wprost.pl/_thumb/74/b2/cb1845e748d16363ed56fa246caf.jpeg", "https://www.wprost.pl/_thumb/60/a0/19bbacf95d445a5911dc6ae44d20.jpeg", "https://www.wprost.pl/_thumb/04/bc/07107914b192fca0c95b607db24a.jpeg", "https://www.wprost.pl/_i/flags/de.png", "https://www.wprost.pl/_i/pusty.png"], "movies": [], "text": "Filmik z incydentu, do jakiego dosz\u0142o 31 grudnia wieczorem w Rzymie, udost\u0119pniono w mediach spo\u0142eczno\u015bciowych, gdzie doczeka\u0142 si\u0119 ju\u017c ponad 3 mln wy\u015bwietle\u0144. Nic dziwnego, poniewa\u017c pokazuje niecodzienn\u0105 sytuacj\u0119 z udzia\u0142em Franciszka. Papie\u017c w otoczeniu ochroniarzy wraca\u0142 z modlitwy przy szopce, a po drodze wita\u0142 si\u0119 z wiernymi. Jedna z kobiet stoj\u0105ca za barierkami najwyra\u017aniej chcia\u0142a co\u015b powiedzie\u0107 biskupowi Rzymu, poniewa\u017c mocno poci\u0105gn\u0119\u0142a go za r\u0119k\u0119, co mog\u0142o sprawi\u0107 b\u00f3l. Franciszek zareagowa\u0142 nerwowo, najpierw krzycz\u0105c co\u015b do wiernej, p\u00f3\u017aniej uderzaj\u0105c j\u0105 w d\u0142o\u0144, a na ko\u0144cu odchodz\u0105c z niezadowolon\u0105 min\u0105.\n\nW \u015brod\u0119 w po\u0142udnie Franciszek przemawia\u0142 do wiernych zebranych na placu. Przed modlitw\u0105 Anio\u0142 Pa\u0144ski stwierdzi\u0142: \u201eWiele razy tracimy cierpliwo\u015b\u0107. M\u00f3wi\u0119 \u2013 przepraszam \u2013 za z\u0142y przyk\u0142ad wczoraj\u201d .\n\nP\u00f3\u017aniej papie\u017c m\u00f3wi\u0142 o zn\u0119caniu si\u0119 nad kobietami we wsp\u00f3\u0142czesnym spo\u0142ecze\u0144stwie. \u2013 Wszelka przemoc wobec kobiet jest zbezczeszczeniem Boga \u2013 podkre\u015bli\u0142. \u2013 Cia\u0142o kobiety musi by\u0107 wolne od konsumpcjonizmu, musi by\u0107 szanowane i honorowane \u2013 doda\u0142. Dalej papie\u017c zwr\u00f3ci\u0142 uwag\u0119 na to, \u017ce mimo, i\u017c kobiety tworz\u0105 \u017cycie, s\u0105 \u201eobra\u017cane, bite, gwa\u0142cone, zmuszane do prostytucji i aborcji\u201d . \u2013 Mo\u017cemy zrozumie\u0107 nasz poziom cz\u0142owiecze\u0144stwa poprzez to, w jaki spos\u00f3b traktujemy cia\u0142o kobiety \u2013 zaznaczy\u0142.\n\nCzytaj tak\u017ce:\n\nAbp J\u0119draszewski m\u00f3wi\u0142 o \u201enawr\u00f3ceniu ekologicznym\u201d. \u201eB\u00f3g kaza\u0142 nam czyni\u0107 sobie ziemi\u0119 poddan\u0105\u201d", "keywords": [], "meta_keywords": ["papie\u017c franciszek", "przeprosi\u0142", "d\u0142o\u0144", "kobieta", "wierna", "rzym", "nagranie", "filmik", "watykan", "", "\u015awiat", "\u017bycie", "Religia", "wprost"], "tags": ["Kultura", "Franciszek", "Polityka", "Kraj", "Handel", "\u015awiat", "Finanse i inwestycje", "Motoryzacja", "Gry", "Tygodnik Wprost", "Franciszka", "Film", "Religia", "\u017bycie", "Technologie", "Transport", "wczoraj 14:56", "Gospodarka", "Firmy i rynki", "Internet", "Wybory prezydenckie", "Kraj Polska", "Wybory", "Wiadomo\u015bci", "Prime time"], "authors": [], "publish_date": "Wed Jan  1 14:56:00 2020", "summary": "", "article_html": "", "meta_description": "Papie\u017c Franciszek straci\u0142 cierpliwo\u015b\u0107 podczas spotkania z wiernymi w Nowy Rok w Watykanie i zareagowa\u0142 ostro na zachowanie jednej z kobiet. W \u015brod\u0119...", "meta_lang": "pl", "meta_favicon": "https://www.wprost.pl/wprost/_i/icons/wprost-favicon-128x128.png", "meta_data": {"description": "Papie\u017c Franciszek straci\u0142 cierpliwo\u015b\u0107 podczas spotkania z wiernymi w Nowy Rok w Watykanie i zareagowa\u0142 ostro na zachowanie jednej z kobiet. W \u015brod\u0119...", "keywords": "papie\u017c franciszek, przeprosi\u0142, d\u0142o\u0144, kobieta, wierna, rzym, nagranie, filmik, watykan, , \u015awiat, \u017bycie, Religia, wprost", "robots": "index,follow,max-image-preview:large", "viewport": "width=device-width, initial-scale=1, minimum-scale=1, user-scalable=yes", "theme-color": "#ED1C24", "apple-itunes-app": "app-id=909621551", "google-play-app": "app-id=pl.wprost", "application-name": "Wprost", "msapplication-tooltip": "Wprost", "msapplication-TileColor": "#ED1C24", "msapplication-wide310x150logo": "https://www.wprost.pl/wprost/_i/icons/wprost-favicon-310x150.png", "msapplication-square70x70logo": "https://www.wprost.pl/wprost/_i/icons/wprost-favicon-70x70.png", "msapplication-square150x150logo": "https://www.wprost.pl/wprost/_i/icons/wprost-favicon-150x150.png", "msapplication-square310x310logo": "https://www.wprost.pl/wprost/_i/icons/wprost-favicon-310x310.png", "HandheldFriendly": "true", "mobile-web-app-capable": "yes", "apple-mobile-web-app-capable": "true", "apple-mobile-web-app-status-bar-style": "black", "DC.title": "Papie\u017c Franciszek przeprosi\u0142, \u017ce straci\u0142 cierpliwo\u015b\u0107. \u201eDa\u0142em z\u0142y przyk\u0142ad\u201d", "DC.subject": "Wprost", "DC.description": "Papie\u017c Franciszek straci\u0142 cierpliwo\u015b\u0107 podczas spotkania z wiernymi w Nowy Rok w Watykanie i zareagowa\u0142 ostro na zachowanie jednej z kobiet. W \u015brod\u0119 biskup Rzymu skomentowa\u0142 ca\u0142\u0105 sytuacj\u0119.", "DC.identifier": "https://www.wprost.pl/10285727", "DC.date": "2020-01-01", "DC.type": "Text", "DC.publisher": "Gabriela Keklak", "twitter": {"card": "summary_large_image", "site": "@TygodnikWPROST", "url": "https://www.wprost.pl/swiat/10285727/papiez-franciszek-przeprosil-ze-stracil-cierpliwosc-dalem-zly-przyklad.html", "title": "Papie\u017c Franciszek przeprosi\u0142, \u017ce straci\u0142 cierpliwo\u015b\u0107. \u201eDa\u0142em z\u0142y przyk\u0142ad\u201d", "description": "Papie\u017c Franciszek straci\u0142 cierpliwo\u015b\u0107 podczas spotkania z wiernymi w Nowy Rok w Watykanie i zareagowa\u0142 ostro na zachowanie jednej z kobiet. W \u015brod\u0119 biskup Rzymu skomentowa\u0142 ca\u0142\u0105 sytuacj\u0119.", "image": "https://www.wprost.pl/_thumb/60/a0/19bbacf95d445a5911dc6ae44d20.jpeg"}, "article": {"published_time": "2020-01-01T14:56:00+01:00", "modified_time": "2020-01-01T15:43:03+01:00"}, "og": {"title": "Papie\u017c Franciszek przeprosi\u0142, \u017ce straci\u0142 cierpliwo\u015b\u0107. \u201eDa\u0142em z\u0142y przyk\u0142ad\u201d", "description": "Papie\u017c Franciszek straci\u0142 cierpliwo\u015b\u0107 podczas spotkania z wiernymi w Nowy Rok w Watykanie i zareagowa\u0142 ostro na zachowanie jednej z kobiet. W \u015brod\u0119 biskup Rzymu skomentowa\u0142 ca\u0142\u0105 sytuacj\u0119.", "url": "https://www.wprost.pl/swiat/10285727/papiez-franciszek-przeprosil-ze-stracil-cierpliwosc-dalem-zly-przyklad.html", "image": "https://www.wprost.pl/_thumb/60/a0/19bbacf95d445a5911dc6ae44d20.jpeg", "type": "article", "site_name": "Wprost", "locale": "pl_PL", "updated_time": "2020-01-01T15:43:03+01:00"}, "fb": {"app_id": 119818731519670}}, "canonical_link": "https://www.wprost.pl/swiat/10285727/papiez-franciszek-przeprosil-ze-stracil-cierpliwosc-dalem-zly-przyklad.html"}