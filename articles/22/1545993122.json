{"source_url": "https://web.archive.org", "url": "https://web.archive.org/web/20220128045656id_/https://www.haberler.com/gaziantep-sanliurfa-ve-kahramanmaras-ta-13006496-haberi/", "title": "Gaziantep, \u015eanl\u0131urfa ve Kahramanmara\u015f'ta koronavir\u00fcs tedbirleri", "top_image": "https://foto.haberler.com/haber/2020/03/12/gaziantep-sanliurfa-ve-kahramanmaras-ta-13006496_amp.jpg", "meta_img": "https://foto.haberler.com/haber/2020/03/12/gaziantep-sanliurfa-ve-kahramanmaras-ta-13006496_amp.jpg", "images": ["https://web.archive.org/static/reklam/advertisement.gif?ads=1", "https://www.haberler.com/_blank.gif", "data:image/svg+xml;base64,PHN2ZyB3aWR0aD0iMjQiIGhlaWdodD0iMjQiIHhtbG5zPSJodHRwOi8vd3d3LnczLm9yZy8yMDAwL3N2ZyI+CiA8dGl0bGUvPgoKIDxnPgogIDx0aXRsZT5iYWNrZ3JvdW5kPC90aXRsZT4KICA8cmVjdCBmaWxsPSJub25lIiBpZD0iY2FudmFzX2JhY2tncm91bmQiIGhlaWdodD0iNDAyIiB3aWR0aD0iNTgyIiB5PSItMSIgeD0iLTEiLz4KIDwvZz4KIDxnPgogIDx0aXRsZT5MYXllciAxPC90aXRsZT4KICA8cGF0aCBzdHJva2U9Im51bGwiIGlkPSJzdmdfMSIgZmlsbD0iI2ZmZmZmZiIgZD0ibTIyLjQ1ODMzMywxOC45NzMyMTdhNC4wNjcxMyw0LjA2NzEzIDAgMCAxIC04LjEzNDI1OSwwYTMuNzg4MjQxLDMuNzg4MjQxIDAgMCAxIDAuMTI3ODI0LC0wLjk2NDQ5MWwtNi4wODkwNzQsLTMuMDMyOTE3YTQuMDIwNjQ4LDQuMDIwNjQ4IDAgMCAxIC0yLjc1NDAyOCwxLjA5MjMxNWE0LjA2NzEzLDQuMDY3MTMgMCAwIDEgMCwtOC4xMzQyNTlhNC4wMjA2NDgsNC4wMjA2NDggMCAwIDEgMi43NTQwMjgsMS4wOTIzMTVsNi4wODkwNzQsLTMuMDMyOTE3YTMuNzg4MjQxLDMuNzg4MjQxIDAgMCAxIC0wLjEyNzgyNCwtMC45NjQ0OTFhNC4wNjcxMyw0LjA2NzEzIDAgMSAxIDQuMDY3MTMsNC4wNjcxM2E0LjAyMDY0OCw0LjAyMDY0OCAwIDAgMSAtMi43NTQwMjgsLTEuMDkyMzE1bC02LjA4OTA3NCwzLjAzMjkxN2EzLjcwNjg5OCwzLjcwNjg5OCAwIDAgMSAwLDEuOTI4OTgxbDYuMDg5MDc0LDMuMDMyOTE3YTQuMDIwNjQ4LDQuMDIwNjQ4IDAgMCAxIDIuNzU0MDI4LC0xLjA5MjMxNWE0LjA2NzEzLDQuMDY3MTMgMCAwIDEgNC4wNjcxMyw0LjA2NzEzeiIvPgogPC9nPgo8L3N2Zz4=", "data:image/gif;base64,R0lGODlhAQABAAD/ACwAAAAAAQABAAACADs=", "https://www.haberler.com/static/img/tasarim/haberler-logo.svg", "https://foto.haberler.com/haber/2020/03/12/gaziantep-sanliurfa-ve-kahramanmaras-ta-13006496_amp.jpg", "https://www.haberler.com/mstatic/assets/img/haberler-logo.png"], "movies": [], "text": "Gaziantep, \u015eanl\u0131urfa ve Kahramanmara\u015f'ta koronavir\u00fcs tedbirleri kapsam\u0131nda \u00e7e\u015fitli \u00e7al\u0131\u015fmalar ger\u00e7ekle\u015ftirildi.\n\nGaziantep'te merkez \u015eehitkamil Belediyesince olu\u015fturulan \u00f6zel ekip, sosyal tesisler ile spor alanlar\u0131, parklar ve \u00e7\u00f6p konteynerlerinde dezenfeksiyon \u00e7al\u0131\u015fmas\u0131 yap\u0131yor.\n\n\u015eehitkamil Belediye Ba\u015fkan\u0131 R\u0131dvan Fad\u0131lo\u011flu, ge\u00e7mi\u015fte de uygulad\u0131klar\u0131 dezenfekte \u00e7al\u0131\u015fmalar\u0131n\u0131 koronavir\u00fcse kar\u015f\u0131 yay\u0131lmay\u0131 \u00f6nleyici tedbirler do\u011frultusunda art\u0131rd\u0131klar\u0131n\u0131 belirtti.\n\n\u0130nsan sa\u011fl\u0131\u011f\u0131n\u0131n her \u015feyden \u00f6nemli oldu\u011funu kaydeden Fad\u0131lo\u011flu, \"Halk\u0131m\u0131zdan ricam, azami \u00f6l\u00e7\u00fcde al\u0131nmas\u0131 gereken tedbirler konusunda hassas davranmalar\u0131.\" ifadesini kulland\u0131.\n\n\u015eanl\u0131urfa\n\n\u015eanl\u0131urfa B\u00fcy\u00fck\u015fehir Belediyesi ekipleri, \u015eehirleraras\u0131 Otob\u00fcs Terminali'ni teknolojik gere\u00e7lerle bilimsel verilere uygun \u015fekilde dezenfekte ediyor.\n\nToplu ta\u015f\u0131ma ara\u00e7lar\u0131 ile duraklar\u0131n yan\u0131 s\u0131ra yolcu bekleme alanlar\u0131, yemekhane ve kafeteryalarda hijyen \u00e7al\u0131\u015fmas\u0131 yap\u0131l\u0131yor.\n\nKahramanmara\u015f'ta fiyat denetimi\n\nKahramanmara\u015f'\u0131n Elbistan il\u00e7esinde, kolonya, dezenfektan ve \u0131slak mendil fiyatlar\u0131nda anormal art\u0131\u015f oldu\u011fu \u015fikayetleri \u00fczerine, belediye ekiplerince al\u0131\u015fveri\u015f merkezleri ile marketlerde fiyat denetimi ger\u00e7ekle\u015ftirdi.\n\nFaturalar\u0131 inceleyen ekipler, i\u015fletmecilere anormal art\u0131\u015f yapmamalar\u0131 konusunda uyar\u0131larda bulundu.\n\nZab\u0131ta Amiri Mehmet Y\u00fcksel, yapt\u0131\u011f\u0131 a\u00e7\u0131klamada, i\u015fletmecileri toplu malzeme satmamalar\u0131 konusunda uyard\u0131klar\u0131n\u0131 belirterek, \"\u00dcr\u00fcnlerin \u00fczerindeki fiyat etiketleri ile faturalar\u0131n\u0131 kar\u015f\u0131la\u015ft\u0131rarak anormal bir art\u0131\u015f olup olmad\u0131\u011f\u0131n\u0131 inceliyoruz.\" dedi.", "keywords": [], "meta_keywords": ["Kahramanmara\u015f", "\u015eehitkamil", "\u015eanl\u0131urfa", "Gaziantep", "G\u00fcncel"], "tags": [], "authors": [], "publish_date": "Thu Mar 12 15:00:00 2020", "summary": "", "article_html": "", "meta_description": "Gaziantep, \u015eanl\u0131urfa ve Kahramanmara\u015f\u2019ta koronavir\u00fcs tedbirleri kapsam\u0131nda \u00e7e\u015fitli \u00e7al\u0131\u015fmalar ger\u00e7ekle\u015ftirildi.", "meta_lang": "tr", "meta_favicon": "https://www.haberler.com/mstatic/favicons/haberler_new_logo_2.ico?v=1", "meta_data": {"image": "https://foto.haberler.com/haber/2020/03/12/gaziantep-sanliurfa-ve-kahramanmaras-ta-13006496_amp.jpg", "description": "Gaziantep, \u015eanl\u0131urfa ve Kahramanmara\u015f\u2019ta koronavir\u00fcs tedbirleri kapsam\u0131nda \u00e7e\u015fitli \u00e7al\u0131\u015fmalar ger\u00e7ekle\u015ftirildi.", "keywords": "Kahramanmara\u015f,\u015eehitkamil,\u015eanl\u0131urfa,Gaziantep,G\u00fcncel", "news_keywords": "Kahramanmara\u015f,\u015eehitkamil,\u015eanl\u0131urfa,Gaziantep,G\u00fcncel", "viewport": "width=device-width, initial-scale=1.0", "medium": "News", "dateCreated": "2020-03-12T15:00:00+03:00", "dateModified": "2020-03-12T15:07:00+03:00", "datePublished": "2020-03-12T15:00:00+03:00", "og": {"url": "https://www.haberler.com/gaziantep-sanliurfa-ve-kahramanmaras-ta-13006496-haberi/", "site_name": "Haberler.com", "locale": "tr_TR", "type": "article", "title": "Gaziantep, \u015eanl\u0131urfa ve Kahramanmara\u015f'ta koronavir\u00fcs tedbirleri", "description": "Gaziantep, \u015eanl\u0131urfa ve Kahramanmara\u015f\u2019ta koronavir\u00fcs tedbirleri kapsam\u0131nda \u00e7e\u015fitli \u00e7al\u0131\u015fmalar ger\u00e7ekle\u015ftirildi.", "image": {"identifier": "https://foto.haberler.com/haber/2020/03/12/gaziantep-sanliurfa-ve-kahramanmaras-ta-13006496_amp.jpg", "alt": "Gaziantep, \u015eanl\u0131urfa ve Kahramanmara\u015f'ta koronavir\u00fcs tedbirleri", "secure_url": "https://foto.haberler.com/haber/2020/03/12/gaziantep-sanliurfa-ve-kahramanmaras-ta-13006496_amp.jpg", "width": 1200, "height": 800, "type": "image/jpeg"}}, "article": {"content_tier": "free", "tag": "Kahramanmara\u015f,\u015eehitkamil,\u015eanl\u0131urfa,Gaziantep,G\u00fcncel", "section": "Guncel", "publisher": "https://www.facebook.com/Haberler", "author": "https://www.facebook.com/Haberler", "published_time": "2020-03-12T15:00:00+03:00", "modified_time": "2020-03-12T15:07:00+03:00"}, "fb": {"pages": 116642265047044, "page_id": 116642265047044, "app_id": 1094461860619988}, "twitter": {"card": "summary_large_image", "creator": "@Haberler", "site": "@Haberler", "title": "Gaziantep, \u015eanl\u0131urfa ve Kahramanmara\u015f'ta koronavir\u00fcs tedbirleri", "description": "Gaziantep, \u015eanl\u0131urfa ve Kahramanmara\u015f\u2019ta koronavir\u00fcs tedbirleri kapsam\u0131nda \u00e7e\u015fitli \u00e7al\u0131\u015fmalar ger\u00e7ekle\u015ftirildi.", "image": "https://foto.haberler.com/haber/2020/03/12/gaziantep-sanliurfa-ve-kahramanmaras-ta-13006496_amp.jpg", "url": "https://www.haberler.com/gaziantep-sanliurfa-ve-kahramanmaras-ta-13006496-haberi/"}, "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "robots": "max-image-preview:large", "apple-mobile-web-app-status-bar-style": "black", "apple-mobile-web-app-title": "Haberler.com", "msapplication-TileColor": "#ffffff", "msapplication-TileImage": "/mstatic/favicons/apple-icon-152x152.png", "theme-color": "#ffffff"}, "canonical_link": "https://www.haberler.com/gaziantep-sanliurfa-ve-kahramanmaras-ta-13006496-haberi/"}