{"source_url": "https://www.haberturk.com", "url": "https://www.haberturk.com/son-dakika-msb-acikladi-21-rejim-askeri-etkisiz-hale-getirildi-2605025", "title": "MSB a\u00e7\u0131klad\u0131: 21 rejim askeri etkisiz hale getirildi", "top_image": "https://im.haberturk.com/2020/03/06/ver1583462252/2605025_1200x627.jpg", "meta_img": "https://im.haberturk.com/2020/03/06/ver1583462252/2605025_1200x627.jpg", "images": ["https://im.haberturk.com/2020/03/06/ver1583462252/2605025_1200x627.jpg", "https://im.haberturk.com/assets/images/v4/canli-yayin-logo.svg", "https://im.haberturk.com/assets/images/auth-popup/facebook.svg", "https://im.haberturk.com/2020/03/06/ver1583462252/2605025_810x458.jpg", "https://im.haberturk.com/assets/images/brand/htkulup-white-new.svg", "https://im.haberturk.com/assets/images/v4/detailpage/social/detail-page-social-subscribe-light-1-desktop.svg", "https://im.haberturk.com/2020/03/06/ver1583455014/2605029_100x100.jpg", "https://im.haberturk.com/assets/images/v4/detailpage/social/detail-page-whatsapp-banner-light-desktop.svg", "https://im.haberturk.com/assets/images/auth-popup/close-black.svg", "https://im.haberturk.com/assets/images/v3/transparent.gif", "https://im.haberturk.com/assets/images/brand/ciner-logo.svg", "https://im.haberturk.com/assets/images/v3/logo/haberturk-white.svg", "https://im.haberturk.com/assets/images/auth-popup/twitter.svg", "https://im.haberturk.com/assets/images/auth-popup/close-white.svg", "https://im.haberturk.com/assets/images/v4/google-news-logo.svg?v=3298"], "movies": [], "text": "AA\n\nMSB'nin Twitter hesab\u0131ndan yap\u0131lan a\u00e7\u0131klamada, 5 Mart'ta Bahar Kalkan\u0131 Harekat\u0131'nda bir askerin \u015fehit edilmesinin ard\u0131ndan silahl\u0131 insans\u0131z hava arac\u0131 (S\u0130HA) ile saat 16.00 s\u0131ralar\u0131nda icra edilen at\u0131\u015flarla rejime ait 2 top ve 2 \u00e7ok namlulu roketatar\u0131n (\u00c7NRA) imha edildi\u011fi, 21 rejim askerinin de etkisiz hale getirildi\u011fi belirtildi.\n\nA\u00e7\u0131klamada, \"\u015eehidimizin kan\u0131 yerde b\u0131rak\u0131lmam\u0131\u015ft\u0131r.\" ifadesine yer verildi.\n\nRusya ile \u0130dlib konusunda var\u0131lan anla\u015fma \u00f6ncesi meydana gelen sald\u0131r\u0131ya ili\u015fkin MSB'den yap\u0131lan a\u00e7\u0131klamada, harekat b\u00f6lgesinde bulunan T\u00fcrk Silahl\u0131 Kuvvetleri unsurlar\u0131na, rejim unsurlar\u0131 taraf\u0131ndan ate\u015f a\u00e7\u0131ld\u0131\u011f\u0131 belirtilmi\u015fti.\n\nAA'n\u0131n haberine g\u00f6re; a\u00e7\u0131klamada, s\u00f6z konusu sald\u0131r\u0131 sonras\u0131 b\u00f6lgede tespit edilen hedeflerin ate\u015f destek vas\u0131talar\u0131yla yo\u011fun \u015fekilde ate\u015f alt\u0131na al\u0131narak gerekli kar\u015f\u0131l\u0131\u011f\u0131n verildi\u011fi ve hedeflerin tahrip edildi\u011fi vurgulanm\u0131\u015ft\u0131.\n\nMSB'nin internet sitesinden yap\u0131lan a\u00e7\u0131klamada, Suriye'nin \u0130dlib kentinde y\u00fcr\u00fct\u00fclen Bahar Kalkan\u0131 Harekat\u0131 b\u00f6lgesinde 2 askerin \u015fehit oldu\u011fu, 3 askerin de yaraland\u0131\u011f\u0131n\u0131 bildirilmi\u015f, Twitter hesab\u0131ndan yap\u0131lan payla\u015f\u0131mda ise 4 Mart'ta Ula\u015ft\u0131rma S\u00f6zle\u015fmeli Er Enes Kaya'n\u0131n, 5 Mart'ta ise Piyade Uzman \u00c7avu\u015f Fatih Kara'n\u0131n \u015fehit oldu\u011fu duyurulmu\u015ftu.", "keywords": [], "meta_keywords": [""], "tags": [], "authors": ["Isvalid", "Yazarlar", "Data", "Name", "Mail", "Title", "Di\u0307\u011fer Yazarlar"], "publish_date": "Fri Mar  6 05:37:32 2020", "summary": "", "article_html": "", "meta_description": "Son dakika haberi... Milli Savunma Bakanl\u0131\u011f\u0131 (MSB),5 Mart'ta Bahar Kalkan\u0131 Harekat\u0131 b\u00f6lgesinde rejim unsurlar\u0131n\u0131n a\u00e7t\u0131\u011f\u0131 ate\u015f sonucu bir askerin \u015fehit oldu\u011fu sald\u0131r\u0131 sonras\u0131 21 rejim askerinin etkisiz hale getirildi\u011fini bildirdi", "meta_lang": "tr", "meta_favicon": "/favicon.ico", "meta_data": {"viewport": "width=device-width, initial-scale=1, user-scalable=no", "description": "Son dakika haberi... Milli Savunma Bakanl\u0131\u011f\u0131 (MSB),5 Mart'ta Bahar Kalkan\u0131 Harekat\u0131 b\u00f6lgesinde rejim unsurlar\u0131n\u0131n a\u00e7t\u0131\u011f\u0131 ate\u015f sonucu bir askerin \u015fehit oldu\u011fu sald\u0131r\u0131 sonras\u0131 21 rejim askerinin etkisiz hale getirildi\u011fini bildirdi", "news_keywords": "Milli Savunma Bakanl\u0131\u011f\u0131, idlib son durum, Son dakika haberler, Bahar Kalkan\u0131 operasyonu, 21 rejim askeri \u00f6ld\u00fcr\u00fcld\u00fc,", "fb": {"app_id": 165954270092871, "admins": 537270901, "page_id": 161827680527303, "pages": 161827680527303}, "og": {"site_name": "www.haberturk.com", "title": "Milli Savunma Bakanl\u0131\u011f\u0131: \u015eehidimizin kan\u0131 yerde b\u0131rak\u0131lmad\u0131", "description": "Haberin detaylar\u0131 i\u00e7in t\u0131klay\u0131n\u0131z", "image": "https://im.haberturk.com/2020/03/06/ver1583462252/2605025_1200x627.jpg", "url": "https://www.haberturk.com/son-dakika-msb-acikladi-21-rejim-askeri-etkisiz-hale-getirildi-2605025", "type": "article", "article": {"tag": "MSB a\u00e7\u0131klad\u0131: 21 rejim askeri etkisiz hale getirildi", "published_time": "2020-03-06T05:37:32+03:00", "section": "gundem", "author": "Habert\u00fcrk"}, "locale": "tr_TR"}, "eng": {"Id": 110, "categoryName": "gundem"}, "twitter": {"card": "summary_large_image", "site": "@haberturk", "creator": "@haberturk", "url": "https://www.haberturk.com/son-dakika-msb-acikladi-21-rejim-askeri-etkisiz-hale-getirildi-2605025", "title": "Milli Savunma Bakanl\u0131\u011f\u0131: \u015eehidimizin kan\u0131 yerde b\u0131rak\u0131lmad\u0131", "description": "Haberin detaylar\u0131 i\u00e7in t\u0131klay\u0131n\u0131z", "image": {"src": "https://im.haberturk.com/2020/03/06/ver1583462252/2605025_600x314.jpg"}, "domain": "haberturk.com"}, "thumbnail_height": 100, "thumbnail_width": 100, "medium": "news", "google-site-verification": "akWhafZMP9ir7pT_Tm4W2Q7lnQd5NfkN8SUlEEugDdQ"}, "canonical_link": "https://www.haberturk.com/son-dakika-msb-acikladi-21-rejim-askeri-etkisiz-hale-getirildi-2605025"}