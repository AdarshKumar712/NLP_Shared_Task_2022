{"source_url": "https://web.archive.org", "url": "https://web.archive.org/web/20200611133253id_/https://www.sondakika.com/haber/haber-gumushane-de-kuaforler-bayram-oncesi-23-30-a-kadar-13242960/", "title": "G\u00fcm\u00fc\u015fhane'de kuaf\u00f6rler bayram \u00f6ncesi 23.30'a kadar hizmet verebilecek", "top_image": "https://foto.sondakika.com/haber/2020/05/20/gumushane-de-kuaforler-bayram-oncesi-23-30-a-13242960_local_sd.jpg", "meta_img": "https://foto.sondakika.com/haber/2020/05/20/gumushane-de-kuaforler-bayram-oncesi-23-30-a-13242960_local_sd.jpg", "images": ["https://www.sondakika.com/static/images/huawei-app-gallery-apk-download-link@2x.png", "https://www.sondakika.com/static/images/Desktop_icon_2x_android.png", "https://foto.sondakika.com/haber/2020/06/11/fenerbahceli-ferdi-kadioglu-na-ajax-talip-oldu-13313810_5540_170.jpg", "https://foto.sondakika.com/haber/2020/06/11/feto-ile-ilgili-sozleri-gundem-olan-ak-parti-13313671_1386_170.jpg", "https://www.sondakika.com/static/images/Logo2x.png", "https://www.sondakika.com/static/images/Desktop_icon_2x_ios.png", "https://www.sondakika.com/static/reklam/advertisement.gif?ads=1", "https://foto.sondakika.com/haber/2020/05/20/gumushane-de-kuaforler-bayram-oncesi-23-30-a-13242960_local_sd.jpg", "https://www.sondakika.com/static/images/blank.gif", "https://www.facebook.com/tr?id=239345563797881&ev=PageView&noscript=1", "https://mc.yandex.ru/watch/14078032", "https://foto.sondakika.com/haber/2020/06/11/elizabeth-hurley-55-yas-gunu-kuvet-pozuyla-13313857_4744_170.jpg", "https://foto.sondakika.com/haber/2020/06/11/baris-murat-yagci-8-hafta-sms-birincisi-olarak-13313387_5942_170.jpg"], "movies": [], "text": "G\u00fcm\u00fc\u015fhane'de berber, g\u00fczellik merkezi ve kuaf\u00f6rler, 20, 21 ve 22 May\u0131s tarihlerinde saat 23.30'a kadar hizmet verebilecek.\n\nG\u00fcm\u00fc\u015fhane Valili\u011finden yap\u0131lan yaz\u0131l\u0131 a\u00e7\u0131klamada, \u0130l Umumi H\u0131fz\u0131ss\u0131hha Kurulu'nun ola\u011fan\u00fcst\u00fc topland\u0131\u011f\u0131 ve Kovid-19 pandemisine ili\u015fkin s\u00fcreci de\u011ferlendirdi\u011fi aktar\u0131ld\u0131.\n\nNormalle\u015fme s\u00fcreci kapsam\u0131nda, berber, g\u00fczellik merkezi, kuaf\u00f6r gibi i\u015fyerlerinin \u00e7al\u0131\u015fma saatlerinin \u0130\u00e7i\u015fleri Bakanl\u0131\u011f\u0131'n\u0131n 6 May\u0131s tarihli ve 7647 say\u0131l\u0131 genelgesi ve kurulun 7 May\u0131s tarihli 2020/5-2 say\u0131l\u0131 karar\u0131yla 09.00-21.00 olarak belirlendi\u011fi hat\u0131rlat\u0131lan a\u00e7\u0131klamada, \"Ramazan Bayram\u0131 \u00f6ncesinde bu i\u015fyerlerinde yo\u011funlu\u011fun fazla olaca\u011f\u0131 de\u011ferlendirildi\u011finden, 20, 21 ve 22 May\u0131s tarihlerinde bu i\u015f yerlerinin \u00e7al\u0131\u015fma saatlerinin 09.00-23.30 olarak belirlenmesine oy birli\u011fi ile karar verilmi\u015ftir.\" ifadelerine yer verildi.", "keywords": [], "meta_keywords": [""], "tags": [], "authors": [], "publish_date": "Wed May 20 16:12:01 2020", "summary": "", "article_html": "", "meta_description": "G\u00fcm\u00fc\u015fhane\u2019de berber, g\u00fczellik merkezi ve kuaf\u00f6rler, 20, 21 ve 22 May\u0131s tarihlerinde saat 23.30\u2019a kadar hizmet verebilecek.", "meta_lang": "tr", "meta_favicon": "/favicon.ico", "meta_data": {"description": "G\u00fcm\u00fc\u015fhane\u2019de berber, g\u00fczellik merkezi ve kuaf\u00f6rler, 20, 21 ve 22 May\u0131s tarihlerinde saat 23.30\u2019a kadar hizmet verebilecek.", "viewport": "width=1000, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "robots": "index, follow", "og": {"article": {"section": "Politics", "published_time": "2020-05-20T16:12:01+03:00"}, "title": "G\u00fcm\u00fc\u015fhane'de kuaf\u00f6rler bayram \u00f6ncesi 23.30'a kadar hizmet verebilecek - Son Dakika", "description": "G\u00fcm\u00fc\u015fhane\u2019de berber, g\u00fczellik merkezi ve kuaf\u00f6rler, 20, 21 ve 22 May\u0131s tarihlerinde saat 23.30\u2019a kadar hizmet verebilecek.", "type": "Article", "site_name": "Sondakika.com", "url": "https://www.sondakika.com/haber/haber-gumushane-de-kuaforler-bayram-oncesi-23-30-a-kadar-13242960/", "locale": "tr", "image": "https://foto.sondakika.com/haber/2020/05/20/gumushane-de-kuaforler-bayram-oncesi-23-30-a-13242960_local_sd.jpg"}, "msapplication-starturl": "https://www.sondakika.com", "article": {"modified": "2020-05-20T16:12:01+03:00"}, "fb": {"app_id": 1796825793864208}, "twitter": {"site": "@sondakikacom", "creator": "@sondakikacom", "card": "summary"}, "dateUpdated": "2020-05-20T16:12:01+03:00", "msvalidate.01": "C043A8E7202FBDE0AC7B60B68F77938B"}, "canonical_link": "https://www.sondakika.com/haber/haber-gumushane-de-kuaforler-bayram-oncesi-23-30-a-kadar-13242960/"}