{"source_url": "http://epoznan.pl", "url": "http://epoznan.pl/news-news-101494", "title": "Rokietnica: karetka jad\u0105ca bez sygna\u0142\u00f3w potr\u0105ci\u0142a pieszego", "top_image": "http://epoznan.pl/storage/gallery/61556/fvwmnwb3sbj6gjnzrf773v3gstmt2bnw.jpg", "meta_img": "http://epoznan.pl/storage/gallery/61556/fvwmnwb3sbj6gjnzrf773v3gstmt2bnw.jpg", "images": ["https://epoznan.pl/storage/adsys/stpsfmbrdx.jpg", "https://epoznan.pl/new_assets/img/newsletter.png", "http://epoznan.pl/new_assets/img/logo.svg", "http://images.epoznan.pl/images/topicons/epoznan_logmenu.png", "https://epoznan.pl/new_assets/img/weather/8000.svg", "https://epoznan.pl/storage/gallery/61556/fvwmnwb3sbj6gjnzrf773v3gstmt2bnw_wmgallery.jpg", "https://epoznan.pl/new_assets/img/logo.svg", "https://epoznan.pl/storage/adsys/bmmc2z92qv.png.png", "https://epoznan.pl/new_assets/img/closelabel.gif", "https://epoznan.pl/new_assets/img/air-condition/5.svg", "http://epoznan.pl/storage/gallery/61556/fvwmnwb3sbj6gjnzrf773v3gstmt2bnw.jpg"], "movies": [], "text": "Pozna\u0144scy policjanci w nocy odnotowali dwa wypadki z udzia\u0142em pieszych.\n\nDo pierwszego zdarzenia dosz\u0142o 20 minut po p\u00f3\u0142nocy, na ulicy Obornickiej w Rokietnicy. Karetka pogotowia jad\u0105ca bez sygna\u0142\u00f3w \u015bwietlnych i d\u017awi\u0119kowych potr\u0105ci\u0142a m\u0119\u017cczyzn\u0119. Wst\u0119pnie ustalono, \u017ce oko\u0142o 30-latek wbieg\u0142 pod nadje\u017cd\u017caj\u0105ce auto. Poszkodowany z obra\u017ceniami trafi\u0142 do szpitala - m\u00f3wi nam podinsp. Iwona Liszczy\u0144ska z biura prasowego wielkopolskiej policji.\n\nDo kolejnego zdarzenia dosz\u0142o oko\u0142o godziny 3:20 na ulicy Prymasa Augusta Hlonda w Poznaniu. Samoch\u00f3d marki Citroen potr\u0105ci\u0142 oko\u0142o 30-letniego m\u0119\u017cczyzn\u0119, kt\u00f3ry przechodzi\u0142 na drug\u0105 stron\u0119 jezdni, poza przej\u015bciem dla pieszych. Kierowca zbieg\u0142 z miejsca wypadku - m\u00f3wi podinsp. Liszczy\u0144ska. Poniewa\u017c wiemy, jakim samochodem si\u0119 porusza\u0142 jego zatrzymanie jest kwesti\u0105 czasu - dodaje.\n\nOkoliczno\u015bci obu zdarze\u0144 b\u0119d\u0105 szczeg\u00f3\u0142owo wyja\u015bniane.\n\nAutor: j", "keywords": [], "meta_keywords": [""], "tags": [], "authors": ["Autor"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "http://epoznan.pl/new_assets/img/favicons/apple-icon-57x57.png", "meta_data": {"viewport": "initial-scale=1, minimum-scale=1, maximum-scale=1, width=device-width", "og": {"title": "Rokietnica: karetka jad\u0105ca bez sygna\u0142\u00f3w potr\u0105ci\u0142a pieszego", "type": "article", "url": "//epoznan.pl/news-news-101494", "image": "http://epoznan.pl/storage/gallery/61556/fvwmnwb3sbj6gjnzrf773v3gstmt2bnw.jpg", "description": "Pozna\u0144scy policjanci w nocy odnotowali dwa wypadki z udzia\u0142em pieszych.", "site_name": "epoznan.pl"}, "news_keywords": "policja, wypadek", "robots": "index,follow", "msapplication-TileColor": "#ffffff", "msapplication-TileImage": "http://epoznan.pl/new_assets/img/favicons/ms-icon-144x144.png", "theme-color": "#ffffff"}, "canonical_link": "//epoznan.pl/news-news-101494"}