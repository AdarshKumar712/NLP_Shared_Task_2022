{"source_url": "https://www.haberler.com", "url": "https://www.haberler.com/melikgazi-nin-pati-oyun-parki-hayata-geciyor-13228836-haberi/", "title": "Melikgazi'nin pati oyun park\u0131 hayata ge\u00e7iyor", "top_image": "https://foto.haberler.com/haber/2020/05/16/melikgazi-nin-pati-oyun-parki-hayata-geciyor-13228836_o.jpg", "meta_img": "https://foto.haberler.com/haber/2020/05/16/melikgazi-nin-pati-oyun-parki-hayata-geciyor-13228836_o.jpg", "images": ["https://www.haberler.com/static/rklm/Kizilay-Ramazan-Kampanyasi-336x280pxv2.jpg", "https://foto.haberler.com/haber/2020/05/16/melikgazi-nin-pati-oyun-parki-hayata-geciyor-13228836_o.jpg", "https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Melikgazi'nin pati oyun park\u0131 hayata ge\u00e7iyor Kayseri Hayvanlar\u0131 Koruma Derne\u011fi (KAYHAKDER) Ba\u015fkan\u0131 Nilg\u00fcn Uzel, Melikgazi Belediye Ba\u015fkan\u0131 Dr. Mustafa Palanc\u0131o\u011flu'nu ziyaret ederek sokak hayvanlar\u0131na verilen destekler i\u00e7in te\u015fekk\u00fcr etti.\n\nKayseri Hayvanlar\u0131 Koruma Derne\u011fi (KAYHAKDER) Ba\u015fkan\u0131 Nilg\u00fcn Uzel, Melikgazi Belediye Ba\u015fkan\u0131 Dr. Mustafa Palanc\u0131o\u011flu'nu ziyaret ederek sokak hayvanlar\u0131na verilen destekler i\u00e7in te\u015fekk\u00fcr etti.\n\nBa\u015fkan Dr. Palanc\u0131o\u011flu, se\u00e7im vaatlerinde s\u00f6z vermi\u015f oldu\u011fu Pati Oyun Park\u0131'n\u0131n yak\u0131nda hayata ge\u00e7irilece\u011finin m\u00fcjdesini verdi.\n\nErenk\u00f6y Mahallesinde hayata ge\u00e7irece\u011fi oyun park\u0131ndan bahseden Melikgazi Belediye Ba\u015fkan\u0131 Dr. Mustafa Palanc\u0131o\u011flu, \"Bug\u00fcn\u00fcn m\u00fcjdesi olarak pati oyun park\u0131n\u0131 sizinle payla\u015fay\u0131m. Erenk\u00f6y Mahallesi'nde 2 bin 500 metrekare \u00fczerindeki bir alanda pati park\u0131n\u0131n uygulamas\u0131na ge\u00e7ece\u011fiz. 1 bu\u00e7uk 2 ay i\u00e7erisinde de hayvan severlerin hayvanlar\u0131n\u0131 g\u00f6t\u00fcr\u00fcp gezdirebilece\u011fi, g\u00fcvenlikli bir yer olacak. \u0130n\u015fallah sizlerle temelini at\u0131p beraber de a\u00e7\u0131l\u0131\u015f\u0131n\u0131 yapaca\u011f\u0131z\" dedi.\n\nKAYHAKDER ile beraber sokak hayvanlarla ilgili \u00e7e\u015fitli \u00e7al\u0131\u015fmalar yap\u0131ld\u0131\u011f\u0131n\u0131 anlatan Ba\u015fkan Dr. Palanc\u0131o\u011flu, \"Belediyemiz bu korona g\u00fcnlerinde sokakta ya\u015fayan canl\u0131lar\u0131m\u0131z\u0131 unutmad\u0131. Kedi, k\u00f6pek, ku\u015flar gibi hayvanlar\u0131n yem ve sular\u0131n\u0131 b\u0131rakt\u0131k. \u00d6zellikle soka\u011fa \u00e7\u0131kma yasa\u011f\u0131n\u0131n oldu\u011fu g\u00fcnlerde hayvanlar i\u00e7in besleme faaliyetleri devam ediyor. \u015euanda 15 tonun \u00fczerinde hayvanlara mama ald\u0131k. Yemleme i\u015flemlerimiz s\u00fcrekli devam ediyor\" diye konu\u015ftu.\n\nKayseri Hayvanlar\u0131 Koruma Derne\u011fi Ba\u015fkan\u0131 Nilg\u00fcn Uzel ise \u015funlar\u0131 s\u00f6yledi:\n\n\"Ba\u015fkan\u0131m\u0131za Melikgazi Belediyesi olarak vermi\u015f olduklar\u0131 destekler i\u00e7in te\u015fekk\u00fcr ederiz. Ba\u015fkan\u0131m\u0131z \u00e7ok iyi bir hayvan sever. Belediyemiz \u00f6nceden de hayvanlara yem b\u0131rak\u0131yordu zaten. Korona vir\u00fcsle m\u00fccadele g\u00fcnlerinde sokak hayvanlar\u0131n\u0131 unutmayarak onlar\u0131 yemsiz b\u0131rakmad\u0131lar. Bizleri dernek ve g\u00f6n\u00fcll\u00fcler olarak \u00e7ok memnun ettiler.\" - KAYSER\u0130\n\nKaynak: \u0130HA", "keywords": [], "meta_keywords": ["Mustafa Palanc\u0131o\u011flu", "Melikgazi", "Kayseri", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Kayseri Hayvanlar\u0131 Koruma Derne\u011fi (KAYHAKDER) Ba\u015fkan\u0131 Nilg\u00fcn Uzel, Melikgazi Belediye Ba\u015fkan\u0131 Dr. Mustafa Palanc\u0131o\u011flu'nu ziyaret ederek sokak hayvanlar\u0131na verilen destekler i\u00e7in te\u015fekk\u00fcr etti.", "meta_lang": "tr", "meta_favicon": "/touch-icon-iphone.png", "meta_data": {"description": "Kayseri Hayvanlar\u0131 Koruma Derne\u011fi (KAYHAKDER) Ba\u015fkan\u0131 Nilg\u00fcn Uzel, Melikgazi Belediye Ba\u015fkan\u0131 Dr. Mustafa Palanc\u0131o\u011flu'nu ziyaret ederek sokak hayvanlar\u0131na verilen destekler i\u00e7in te\u015fekk\u00fcr etti.", "keywords": "Mustafa Palanc\u0131o\u011flu, Melikgazi, Kayseri, G\u00fcncel, Haber", "image": "https://foto.haberler.com/haber/2020/05/16/melikgazi-nin-pati-oyun-parki-hayata-geciyor-13228836_o.jpg", "medium": "news", "dateCreated": "2020-05-16T11:42:34+03:00", "dateUpdated": "2020-05-16T11:42:49+03:00", "msapplication-starturl": "https://www.haberler.com", "article": {"id": 13228836, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Mustafa Palanc\u0131o\u011flu, Melikgazi, Kayseri, G\u00fcncel"}, "og": {"url": "https://www.haberler.com/melikgazi-nin-pati-oyun-parki-hayata-geciyor-13228836-haberi/", "site_name": "Haberler.com", "locale": "tr_TR", "type": "article", "title": "Melikgazi'nin pati oyun park\u0131 hayata ge\u00e7iyor", "description": "Kayseri Hayvanlar\u0131 Koruma Derne\u011fi (KAYHAKDER) Ba\u015fkan\u0131 Nilg\u00fcn Uzel, Melikgazi Belediye Ba\u015fkan\u0131 Dr. Mustafa Palanc\u0131o\u011flu'nu ziyaret ederek sokak hayvanlar\u0131na verilen destekler i\u00e7in te\u015fekk\u00fcr etti.", "image": {"identifier": "https://foto.haberler.com/haber/2020/05/16/melikgazi-nin-pati-oyun-parki-hayata-geciyor-13228836_o.jpg", "secure_url": "https://foto.haberler.com/haber/2020/05/16/melikgazi-nin-pati-oyun-parki-hayata-geciyor-13228836_o.jpg", "width": 1200, "height": 799}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/melikgazi-nin-pati-oyun-parki-hayata-geciyor-13228836-haberi/", "card": "summary_large_image", "site": "Haberler", "title": "Melikgazi'nin pati oyun park\u0131 hayata ge\u00e7iyor", "description": "Kayseri Hayvanlar\u0131 Koruma Derne\u011fi (KAYHAKDER) Ba\u015fkan\u0131 Nilg\u00fcn Uzel, Melikgazi Belediye Ba\u015fkan\u0131 Dr. Mustafa Palanc\u0131o\u011flu'nu ziyaret ederek sokak hayvanlar\u0131na verilen destekler i\u00e7in te\u015fekk\u00fcr etti.", "image": "https://foto.haberler.com/haber/2020/05/16/melikgazi-nin-pati-oyun-parki-hayata-geciyor-13228836_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/melikgazi-nin-pati-oyun-parki-hayata-geciyor-13228836-haberi/"}