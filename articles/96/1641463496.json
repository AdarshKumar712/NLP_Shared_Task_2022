{"source_url": "https://www.haberler.com", "url": "https://www.haberler.com/hdp-onundeki-eylemde-294-uncu-gun-13349885-haberi/", "title": "HDP \u00f6n\u00fcndeki eylemde 294'\u00fcnc\u00fc g\u00fcn", "top_image": "https://foto.haberler.com/haber/2020/06/22/hdp-onundeki-eylemde-294-uncu-gun-13349885_amp.jpg", "meta_img": "https://foto.haberler.com/haber/2020/06/22/hdp-onundeki-eylemde-294-uncu-gun-13349885_amp.jpg", "images": ["https://foto.haberler.com/haber/2020/06/22/hdp-onundeki-eylemde-294-uncu-gun-13349885_amp.jpg", "https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "HDP \u00f6n\u00fcndeki eylemde 294'\u00fcnc\u00fc g\u00fcn HDP \u00f6n\u00fcndeki eylemde 294'\u00fcnc\u00fc g\u00fcnD\u0130YARBAKIR'da, ter\u00f6r \u00f6rg\u00fct\u00fc PKK taraf\u0131ndan ka\u00e7\u0131r\u0131lan \u00e7ocuklar\u0131n\u0131n bulunmas\u0131n\u0131 isteyen 134 aile, HDP il binas\u0131 \u00f6n\u00fcndeki oturma eylemini 294'\u00fcnc\u00fc g\u00fcnde de s\u00fcrd\u00fcrd\u00fc.\n\nHDP \u00f6n\u00fcndeki eylemde 294'\u00fcnc\u00fc g\u00fcn\n\nD\u0130YARBAKIR'da, ter\u00f6r \u00f6rg\u00fct\u00fc PKK taraf\u0131ndan ka\u00e7\u0131r\u0131lan \u00e7ocuklar\u0131n\u0131n bulunmas\u0131n\u0131 isteyen 134 aile, HDP il binas\u0131 \u00f6n\u00fcndeki oturma eylemini 294'\u00fcnc\u00fc g\u00fcnde de s\u00fcrd\u00fcrd\u00fc. 2011 y\u0131l\u0131nda 14 ya\u015f\u0131ndayken ka\u00e7\u0131r\u0131lan o\u011flu Mehmet i\u00e7in eylemini s\u00fcrd\u00fcren \u00d6mer Tokay, ilk f\u0131rsatta \u00f6rg\u00fctten ka\u00e7\u0131p g\u00fcvenlik g\u00fc\u00e7lerine teslim olmas\u0131 \u00e7a\u011fr\u0131s\u0131nda bulunarak, Bak Kurban Bayram\u0131 yakla\u015ft\u0131. Gel \u00e7ifte bayram yapal\u0131m dedi.\n\nDiyarbak\u0131r'da oturan Mehmet Akar, ge\u00e7en y\u0131l 21 A\u011fustos'ta ortadan kayboldu. Akar'\u0131n annesi Hacire Akar, bir g\u00fcn sonra HDP Diyarbak\u0131r binas\u0131 \u00f6n\u00fcne geldi. O\u011flunun HDP'liler taraf\u0131ndan da\u011fa ka\u00e7\u0131r\u0131ld\u0131\u011f\u0131n\u0131 s\u00f6yleyen anne Akar, oturma eylemi ba\u015flatt\u0131. Eylemin 3'\u00fcnc\u00fc g\u00fcn\u00fcnde ortaya \u00e7\u0131kan Mehmet Akar, mahkemece ev hapsiyle cezaland\u0131r\u0131ld\u0131. Eylemine son veren Hatice Akar, \u00e7ocuklar\u0131 kay\u0131p annelere \u00e7a\u011fr\u0131da bulundu. Hacire Akar'\u0131n o\u011fluna kavu\u015fmas\u0131, \u00e7ocuklar\u0131 ter\u00f6r \u00f6rg\u00fct\u00fc PKK taraf\u0131ndan ka\u00e7\u0131r\u0131lan aileler i\u00e7in umut oldu. Akar'\u0131n \u00e7a\u011fr\u0131s\u0131yla harekete ge\u00e7en \u00e7ocuklar\u0131 kay\u0131p aileler, 3 Eyl\u00fcl'de HDP il binas\u0131 \u00f6n\u00fcnde oturma eylemine ba\u015flad\u0131.\n\n13 A\u0130LE, EVLADINA KAVU\u015eTU\n\nHacire Akar'\u0131n o\u011flu Mehmet'in yan\u0131 s\u0131ra eyleme kat\u0131lanlardan Hatice Ceylan'\u0131n o\u011flu Cafer, H\u00fcsniye-H\u00fcseyin Kaya \u00e7iftinin k\u0131zlar\u0131 Mekiye, Halime Kadran'\u0131n torunu Halil \u0130brahim Kadran, Necla-Metin A\u00e7an \u00e7iftinin o\u011flu Harun A\u00e7an, Nizamettin-Asl\u0131han E\u015frefo\u011flu \u00e7iftinin o\u011flu H\u00fcseyin, Gevriye Ayhan'\u0131n k\u0131z\u0131 Pelda, Melik Aslan'\u0131n o\u011flu Volkan, Muhteber Birlik'in o\u011flu Veysi Birlik, Cahide Alkan'\u0131n o\u011flu Mehmet Emin, \u015eahize Alt\u0131nkaynak'\u0131n k\u0131z\u0131 Halise Alptekin, Naime Dalm\u0131\u015f'\u0131n k\u0131z\u0131 Teko\u015fin A\u00e7ar ve Sait A\u00e7ar'\u0131n o\u011flu Ha\u015fim, ter\u00f6r \u00f6rg\u00fct\u00fcnden ka\u00e7arak, g\u00fcvenlik g\u00fc\u00e7lerine teslim oldu. B\u00f6ylece oturma eylemi yapan ailelerden 13'\u00fc evlatlar\u0131na kavu\u015fmu\u015f oldu. Hacire Akar d\u0131\u015f\u0131ndaki 12 aile, di\u011fer ailelere destek olmak i\u00e7in oturma eylemine devam ediyor. Aileler, eylem s\u0131ras\u0131nda, koronavir\u00fcs salg\u0131n\u0131na y\u00f6nelik tedbirlere de uyuyor.\n\n'KURBAN BAYRAMI GEL\u0130YOR, GEL \u00c7\u0130FTE BAYRAM KUTLAYALIM'\n\n2011 y\u0131l\u0131nda ka\u00e7\u0131r\u0131ld\u0131\u011f\u0131n\u0131 belirtti\u011fi o\u011flu Mehmet i\u00e7in 12 Eyl\u00fcl 2019'dan beri eylemini s\u00fcrd\u00fcren Diyarbak\u0131rl\u0131 \u00d6mer Tokay, o\u011fluna teslim olmas\u0131 \u00e7a\u011fr\u0131s\u0131nda bulunarak \u015f\u00f6yle dedi\n\nBen o\u011flum Mehmet Tokay i\u00e7in buraday\u0131m. 294 g\u00fcnd\u00fcr biz burada eylemdeyiz. 2014'te o\u011flumu g\u00f6t\u00fcrd\u00fcler. Gittim Nursel Aydo\u011fan'a, dedim 'Bak \u00e7ocuklar\u0131m\u0131z\u0131 verin' '\u00c7ocuklar\u0131n\u0131z Kandil- Mahmur aras\u0131nda bir okul okuyor' dedi. Peki benim \u00e7ocu\u011fumu e\u011fer siz g\u00f6ndermemi\u015fseniz nerden biliyorsunuz orada okul okuyor K\u00fcrt okulu okutuyorsunuz. Bak o\u011flum Babalar G\u00fcn\u00fc sensiz ge\u00e7ti. O kadar baban\u0131 seviyordun, anneni seviyordun, karde\u015flerini seviyordun. Bak Kurban Bayram\u0131 yakla\u015ft\u0131. Gel \u00e7ifte bayram yapal\u0131m. O\u011flum gel askere teslim ol, polise teslim ol. baban\u0131n, annenin, karde\u015flerinin yan\u0131na gel. Karde\u015flerin abilerin seni seviyorlar.\n\nKaynak: DHA", "keywords": [], "meta_keywords": ["Halklar\u0131n Demokratik Partisi", "Hacire Akar", "PKK", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "HDP \u00f6n\u00fcndeki eylemde 294'\u00fcnc\u00fc g\u00fcnD\u0130YARBAKIR'da, ter\u00f6r \u00f6rg\u00fct\u00fc PKK taraf\u0131ndan ka\u00e7\u0131r\u0131lan \u00e7ocuklar\u0131n\u0131n bulunmas\u0131n\u0131 isteyen 134 aile, HDP il binas\u0131 \u00f6n\u00fcndeki oturma eylemini 294'\u00fcnc\u00fc g\u00fcnde de s\u00fcrd\u00fcrd\u00fc.", "meta_lang": "tr", "meta_favicon": "/touch-icon-iphone.png", "meta_data": {"description": "HDP \u00f6n\u00fcndeki eylemde 294'\u00fcnc\u00fc g\u00fcnD\u0130YARBAKIR'da, ter\u00f6r \u00f6rg\u00fct\u00fc PKK taraf\u0131ndan ka\u00e7\u0131r\u0131lan \u00e7ocuklar\u0131n\u0131n bulunmas\u0131n\u0131 isteyen 134 aile, HDP il binas\u0131 \u00f6n\u00fcndeki oturma eylemini 294'\u00fcnc\u00fc g\u00fcnde de s\u00fcrd\u00fcrd\u00fc.", "keywords": "Halklar\u0131n Demokratik Partisi, Hacire Akar, PKK, G\u00fcncel, Haber", "image": "https://foto.haberler.com/haber/2020/06/22/hdp-onundeki-eylemde-294-uncu-gun-13349885_amp.jpg", "Googlebot-News": "noindex, nofollow", "medium": "news", "dateCreated": "2020-06-22T12:53:26+03:00", "dateUpdated": "2020-06-22T13:01:36+03:00", "msapplication-starturl": "https://www.haberler.com", "article": {"id": 13349885, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Halklar\u0131n Demokratik Partisi, Hacire Akar, PKK, G\u00fcncel"}, "og": {"url": "https://www.haberler.com/hdp-onundeki-eylemde-294-uncu-gun-13349805-haberi/", "site_name": "Haberler.com", "locale": "tr_TR", "type": "article", "title": "HDP \u00f6n\u00fcndeki eylemde 294'\u00fcnc\u00fc g\u00fcn", "description": "HDP \u00f6n\u00fcndeki eylemde 294'\u00fcnc\u00fc g\u00fcnD\u0130YARBAKIR'da, ter\u00f6r \u00f6rg\u00fct\u00fc PKK taraf\u0131ndan ka\u00e7\u0131r\u0131lan \u00e7ocuklar\u0131n\u0131n bulunmas\u0131n\u0131 isteyen 134 aile, HDP il binas\u0131 \u00f6n\u00fcndeki oturma eylemini 294'\u00fcnc\u00fc g\u00fcnde de s\u00fcrd\u00fcrd\u00fc.", "image": {"identifier": "https://foto.haberler.com/haber/2020/06/22/hdp-onundeki-eylemde-294-uncu-gun-13349885_amp.jpg", "secure_url": "https://foto.haberler.com/haber/2020/06/22/hdp-onundeki-eylemde-294-uncu-gun-13349885_amp.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/hdp-onundeki-eylemde-294-uncu-gun-13349805-haberi/", "card": "summary_large_image", "site": "Haberler", "title": "HDP \u00f6n\u00fcndeki eylemde 294'\u00fcnc\u00fc g\u00fcn", "description": "HDP \u00f6n\u00fcndeki eylemde 294'\u00fcnc\u00fc g\u00fcnD\u0130YARBAKIR'da, ter\u00f6r \u00f6rg\u00fct\u00fc PKK taraf\u0131ndan ka\u00e7\u0131r\u0131lan \u00e7ocuklar\u0131n\u0131n bulunmas\u0131n\u0131 isteyen 134 aile, HDP il binas\u0131 \u00f6n\u00fcndeki oturma eylemini 294'\u00fcnc\u00fc g\u00fcnde de s\u00fcrd\u00fcrd\u00fc.", "image": "https://foto.haberler.com/haber/2020/06/22/hdp-onundeki-eylemde-294-uncu-gun-13349885_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/hdp-onundeki-eylemde-294-uncu-gun-13349805-haberi/"}