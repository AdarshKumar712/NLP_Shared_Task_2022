{"source_url": "https://www.sabah.com.tr", "url": "https://www.sabah.com.tr/ekonomi/2020/03/25/son-dakika-corona-virusu-nedeniyle-isci-ucretsiz-izne-cikarilabilir-mi-isci-ucretsiz-izinde-tazminatini-alabilir-mi", "title": "Son dakika! Corona vir\u00fcs\u00fc nedeniyle i\u015f\u00e7i \u00fccretsiz izne \u00e7\u0131kar\u0131labilir mi? \u0130\u015f\u00e7i \u00fccretsiz izinde taz...", "top_image": "https://iasbh.tmgrup.com.tr/3f54ee/960/505/0/0/1138/600?u=https://isbh.tmgrup.com.tr/sbh/2020/03/25/son-dakika-corona-virusu-nedeniyle-isci-ucretsiz-izne-cikarilabilir-mi-isci-ucretsiz-izinde-tazminatini-alabilir-mi-1585120282743.jpg", "meta_img": "https://iasbh.tmgrup.com.tr/3f54ee/960/505/0/0/1138/600?u=https://isbh.tmgrup.com.tr/sbh/2020/03/25/son-dakika-corona-virusu-nedeniyle-isci-ucretsiz-izne-cikarilabilir-mi-isci-ucretsiz-izinde-tazminatini-alabilir-mi-1585120282743.jpg", "images": ["https://isbh.tmgrup.com.tr/sbh/site/v3/i/htop-logo-sofra.png", "https://isbh.tmgrup.com.tr/sbh/site/v3/i/sabah-logo-170x71.png", "https://isbh.tmgrup.com.tr/sbh/site/v3/i/htop-logo-sabahvideo.png", "https://isbh.tmgrup.com.tr/sbh/site/v3/i/htop-logo-memurlar.png", "https://iasbh.tmgrup.com.tr/3c386f/752/395/0/0/1138/597?u=https://isbh.tmgrup.com.tr/sbh/2020/03/25/son-dakika-corona-virusu-nedeniyle-isci-ucretsiz-izne-cikarilabilir-mi-isci-ucretsiz-izinde-tazminatini-alabilir-mi-1585120282743.jpg", "https://d5nxst8fruw4z.cloudfront.net/atrk.gif?account=brl/k1aoqAD25T", "https://isbh.tmgrup.com.tr/sbh/site/v3/i/htop-logo-otohaber.png", "https://i.tmgrup.com.tr/i/i.gif", "https://isbh.tmgrup.com.tr/sbh/site/v3/i/htop-logo-apara.png", "https://isbh.tmgrup.com.tr/sbh/site/v3/i/htop-logo-bebegim.png", "https://isbh.tmgrup.com.tr/sbh/site/v3/i/htop-logo-sabahspor.png", "https://isbh.tmgrup.com.tr/sbh/site/v3/i/htop-logo-bugunkusabah.png", "https://www.facebook.com/tr?id=2230124817313601&ev=PageView&noscript=1", "https://isbh.tmgrup.com.tr/sbh/site/v3/i/ztk-2.png", "https://isbh.tmgrup.com.tr/sbh/site/v3/i/htop-logo-gunaydin.png", "https://isbh.tmgrup.com.tr/sbh/site/v3/apara/i/logo-apara-small.png?v2", "https://isbh.tmgrup.com.tr/sbh/site/v3/i/ztk-1.png", "https://iasbh.tmgrup.com.tr/3f54ee/960/505/0/0/1138/600?u=https://isbh.tmgrup.com.tr/sbh/2020/03/25/son-dakika-corona-virusu-nedeniyle-isci-ucretsiz-izne-cikarilabilir-mi-isci-ucretsiz-izinde-tazminatini-alabilir-mi-1585120282743.jpg", "https://isbh.tmgrup.com.tr/sbh/site/v3/i/television-v2.svg", "https://isbh.tmgrup.com.tr/sbh/site/v3/i/htop-logo-sadecekadin.png"], "movies": [], "text": "Koronavir\u00fcse kar\u015f\u0131 al\u0131nan tedbirler kapsam\u0131nda bir\u00e7ok i\u015fletme faaliyetlerini durdurarak \u00e7al\u0131\u015fanlar\u0131na \u00fccretli izin veriyor. Baz\u0131 i\u015fletmeler ise \u00e7al\u0131\u015fanlar\u0131n onay\u0131n\u0131 almadan \u00fccretsiz izin uyguluyor. Uzmanlar \u00e7al\u0131\u015fan\u0131n onay\u0131 al\u0131nmadan \u00fccretsiz izin uygulanamayaca\u011f\u0131n\u0131 ve bunun bir hak ihlali oldu\u011funu belirtiyor.\n\nKoronavir\u00fcs\u00fcn ekonomik sonu\u00e7lar\u0131 t\u00fcm d\u00fcnyada oldu\u011fu gibi \u00fclkemizde de kendini g\u00f6stermeye ba\u015flad\u0131. Sosyal izolasyon ve 'evde kal' \u00e7a\u011fr\u0131lar\u0131n\u0131n ard\u0131ndan i\u015fletmeler kepenk indirirken \u00e7al\u0131\u015fanlar izinli say\u0131l\u0131yor. \u0130zin konusunda \u00fccretli izinlerde herhangi bir sorun ya\u015fanmazken, \u00fccretsiz izinlerde \u00e7al\u0131\u015fan\u0131n r\u0131zas\u0131n\u0131n al\u0131nmamas\u0131 hukuki olarak sorun te\u015fkil ediyor. \u0130\u015f Kanunu'nda konuyla ilgili yeterli d\u00fczenleme olmamas\u0131n\u0131n yan\u0131lt\u0131c\u0131 olabilece\u011fini s\u00f6yleyen M\u0131hc\u0131 Hukuk B\u00fcrosu kurucusu Avukat Mustafa M\u0131hc\u0131, \u00fccretsiz iznin yaln\u0131zca i\u015f\u00e7i ve i\u015fveren aras\u0131ndaki yaz\u0131l\u0131 mutabakatla m\u00fcmk\u00fcn olabilece\u011fini belirtti.\n\n\"\u0130\u015eVEREN TEK TARAFLI \u0130Z\u0130N HAKKINA SAH\u0130P DE\u011e\u0130L\"\n\n\u0130zin s\u00fcre\u00e7leriyle ilgili 4857 say\u0131l\u0131 \u0130\u015f Kanunu'nun yan\u0131 s\u0131ra Yarg\u0131tay uygulamalar\u0131n\u0131n esas al\u0131nd\u0131\u011f\u0131n\u0131 ifade eden Mustafa M\u0131hc\u0131, \"\u0130\u015f Kanunu'nda esas olan izin t\u00fcr\u00fc \u00fccretli izindir. Yani i\u015f\u00e7ilerin izin yaparken de \u00fccret almalar\u0131 gerekiyor. \u00dccretsiz izin ise istisna niteli\u011finde ve sadece kanunda \u00f6ng\u00f6r\u00fclen hallerde m\u00fcmk\u00fcn olabiliyor. Bu konuda \u0130\u015f Kanunu yeterli d\u00fczenlemeleri i\u00e7ermedi\u011fi i\u00e7in Yarg\u0131tay kararlar\u0131na g\u00f6re hareket ediliyor. Yarg\u0131tay'\u0131n bu konuda getirdi\u011fi \u00e7\u00f6z\u00fcm ise; \u00fccretsiz izin, ancak i\u015f\u00e7i ile i\u015fverenin \"ortak mutabakat\u0131\" ile s\u00f6z konusu olabilir. Yani i\u015fveren tek tarafl\u0131 olarak i\u015f\u00e7iyi \u00fccretsiz izne \u00e7\u0131karma hakk\u0131na sahip de\u011fil\" \u015feklinde konu\u015ftu.\n\n\"\u00dcCRETS\u0130Z \u0130Z\u0130N VER\u0130LEN \u0130\u015e\u00c7\u0130 \u0130\u015eS\u0130ZL\u0130K MAA\u015eINDAN YARARLANAMAZ\"\n\n\u00dccretsiz iznin yaln\u0131zca ortak mutabakata ba\u011fl\u0131 olmad\u0131\u011f\u0131n\u0131 ve ba\u015fkaca \u015fartlar\u0131 da oldu\u011funu s\u00f6yleyen Mustafa M\u0131hc\u0131, \"\u00d6ncelikle i\u015fveren i\u015f\u00e7iye \u00fccretsiz izin teklifini yaz\u0131l\u0131 olarak yapmak zorunda. Sonras\u0131nda ise i\u015f\u00e7i bu teklifi 6 i\u015f g\u00fcn\u00fc i\u00e7erisinde yaz\u0131l\u0131 olarak kabul etmeli. Di\u011fer t\u00fcrl\u00fc \u00fccretsiz izin s\u00f6z konusu olam\u0131yor. Benzer \u015fekilde i\u015f\u00e7i de \u00fccretsiz izin teklifinde bulunma hakk\u0131na sahip. E\u011fer ortak mutabakatla \u00fccretsiz izne karar verilirse i\u015f s\u00f6zle\u015fmesi \u00fccretsiz izin s\u00fcresince ask\u0131da kal\u0131r ve i\u015f\u00e7inin sigorta primleri yatmaz. Bu s\u00fcre i\u00e7erisinde i\u015fsizlik maa\u015f\u0131 alma hakk\u0131 da s\u00f6z konusu de\u011fildir\" ifadelerini kulland\u0131.\n\nCORONA V\u0130R\u00dcS \u0130LE \u0130LG\u0130L\u0130 \u00dcRK\u00dcT\u00dcC\u00dc GER\u00c7EK ORTAYA \u00c7IKTI! TAM 17 G\u00dcN BOYUNCA...\n\nSON DAK\u0130KA: TRUMP CORONA V\u0130R\u00dcS \u0130\u00c7\u0130N 12 N\u0130SAN'I \u0130\u015eARET ETT\u0130! \"\u0130NSANLARIN B\u0130R AN \u00d6NCE...\"\n\nSON DAK\u0130KA B\u0130LG\u0130LER\u0130...ALMANYA'DAN KAN DONDURAN CORONA V\u0130R\u00dcS RAPORU! 8 YIL \u00d6NCE HAZIRLANMI\u015e\n\n\"ZORLA \u0130ZNE \u00c7IKARILAN \u0130\u015e\u00c7\u0130 HAKKINI ALAB\u0130L\u0130R\"\n\nZorla \u00fccretsiz izne \u00e7\u0131kar\u0131lan i\u015f\u00e7ilerin s\u00f6zle\u015fmelerini hakl\u0131 nedenle feshedebilece\u011fini, tazminat ve di\u011fer haklar\u0131n\u0131 alabilece\u011fini belirten Mustafa M\u0131hc\u0131, \"Ek olarak i\u015f\u00e7i, \u00fccretli izne \u00e7\u0131kar\u0131ld\u0131\u011f\u0131 halde \u00fccreti \u00f6denmemi\u015f gibi alacak davas\u0131 ve \u015fartlar uygunsa k\u0131dem tazminat\u0131 davas\u0131 da a\u00e7abilir. Korona gibi salg\u0131n hallerinde karantina ilan edilirse zorlay\u0131c\u0131 nedenle \u00e7al\u0131\u015fma durmu\u015f olur. Bu zorlay\u0131c\u0131 nedenle i\u015fyerinin mecburen \u00e7al\u0131\u015fmay\u0131 durdurdu\u011fu ilk hafta i\u015f\u00e7iye yar\u0131m \u00fccret \u00f6denmek zorundad\u0131r. Sonras\u0131nda ise fesih hakk\u0131 kullan\u0131labilir. Yahu i\u015fveren i\u015f\u00e7iye \u0130\u015fsizlik Sigortas\u0131 Kanunu uyar\u0131nca 3 ayl\u0131k k\u0131sa \u00e7al\u0131\u015fma yapt\u0131rarak \u00fccretin i\u015fsizlik sigortas\u0131 fonundan \u00f6denmesini sa\u011flayabilir.\" dedi.\n\nE\u011fer i\u015f\u00e7i bu \u015fekilde \"i\u015fsizlik sigortas\u0131 \u015fartlar\u0131n\u0131 sa\u011flayan biri de\u011filse\" i\u015f s\u00f6zle\u015fmesinin T\u00fcrk Bor\u00e7lar Kanunu'nda yer alan hizmet s\u00f6zle\u015fmesi h\u00fck\u00fcmleri \u00e7er\u00e7evesinde ele al\u0131narak i\u015f\u00e7inin \u00fccretsiz izne \u00e7\u0131kar\u0131lmas\u0131 m\u00fcmk\u00fcn oldu\u011funu s\u00f6yleyen Mustafa M\u0131hc\u0131, \"M\u00fccbir nedenlerin varl\u0131\u011f\u0131 halinde bu t\u00fcr i\u015f\u00e7ilerin \u00fccretsiz izne \u00e7\u0131kar\u0131lmas\u0131 s\u00f6z konusu olabilir. Sonu\u00e7 olarak i\u015f\u00e7ilerin, emrivaki niteli\u011finde \u00fccretsiz izin uygulamas\u0131na boyun e\u011fmeleri gerekmedi\u011fini bilmesi gerek. Bu konuda yap\u0131lacak en sa\u011fl\u0131kl\u0131 \u015fey, tecr\u00fcbeli avukatlar ile \u00e7al\u0131\u015farak meselenin de\u011ferlendirilmesi ve hak arama s\u00fcrecinin ba\u015flat\u0131lmas\u0131.\" dedi.", "keywords": [], "meta_keywords": [""], "tags": ["Son dakika", "i\u015f\u00e7i \u00fccretsiz izne \u00e7\u0131kar\u0131labilir mi", "Corona vir\u00fcs\u00fc"], "authors": [], "publish_date": "Wed Mar 25 00:00:00 2020", "summary": "", "article_html": "", "meta_description": "", "meta_lang": "tr", "meta_favicon": "https://isbh.tmgrup.com.tr/sbh/site/v3/i/apple-touch-icon.png", "meta_data": {"viewport": "width=device-width, initial-scale=1", "copyright": "Copyright \u00a9 2003-2020, TURKUVAZ HABERLE\u015eME VE YAYINCILIK A.\u015e", "tagCategory": "AnaSayfa | Ekonomi", "fb": {"app_id": 789602864423016, "pages": "114291218610934,127186677347072,789692601086430,844339542262894,258650277494174,209480082851172,149445305115395"}, "Description": "Corona vir\u00fcs\u00fc d\u00fcnyada ekonomileri zor durumda b\u0131rak\u0131rken, bir\u00e7ok \u015firket vir\u00fcs s\u00fcresince i\u015flerini evden y\u00fcr\u00fctme karar\u0131 ald\u0131. Baz\u0131 \u015firketler ise i\u015flerinin d\u00fc\u015fmesi nedeniyle i\u015f\u00e7iyi \u00fccretsiz izne \u00e7\u0131kar\u0131yor. \u0130\u015f\u00e7iler \u00fccretsiz izin uygulamas\u0131n\u0131 kabul etmek istemiyor. \u00c7\u00fcnk\u00fc bu s\u00fcre boyunca herhangi bir...", "twitter": {"card": "summary_large_image", "site": "@Sabah", "image": "https://iasbh.tmgrup.com.tr/3f54ee/960/505/0/0/1138/600?u=https://isbh.tmgrup.com.tr/sbh/2020/03/25/son-dakika-corona-virusu-nedeniyle-isci-ucretsiz-izne-cikarilabilir-mi-isci-ucretsiz-izinde-tazminatini-alabilir-mi-1585120282743.jpg", "description": "Haberin devam\u0131...", "title": "Son dakika! Corona vir\u00fcs\u00fc nedeniyle i\u015f\u00e7i \u00fccretsiz izne \u00e7\u0131kar\u0131labilir mi? \u0130\u015f\u00e7i \u00fccretsiz izinde tazminat\u0131n\u0131 alabilir mi?", "url": "https://www.sabah.com.tr/ekonomi/2020/03/25/son-dakika-corona-virusu-nedeniyle-isci-ucretsiz-izne-cikarilabilir-mi-isci-ucretsiz-izinde-tazminatini-alabilir-mi"}, "og": {"title": "Son dakika! Corona vir\u00fcs\u00fc nedeniyle i\u015f\u00e7i \u00fccretsiz izne \u00e7\u0131kar\u0131labilir mi? \u0130\u015f\u00e7i \u00fccretsiz izinde tazminat\u0131n\u0131 alabilir mi?", "type": "article", "site_name": "Sabah", "description": "Corona vir\u00fcs\u00fc d\u00fcnyada ekonomileri zor durumda b\u0131rak\u0131rken, bir\u00e7ok \u015firket vir\u00fcs s\u00fcresince i\u015flerini evden y\u00fcr\u00fctme karar\u0131 ald\u0131. Baz\u0131 \u015firketler ise i\u015flerinin d\u00fc\u015fmesi nedeniyle i\u015f\u00e7iyi \u00fccretsiz izne \u00e7\u0131kar\u0131yor. \u0130\u015f\u00e7iler \u00fccretsiz izin uygulamas\u0131n\u0131 kabul etmek istemiyor. \u00c7\u00fcnk\u00fc bu s\u00fcre boyunca herhangi bir...", "image": {"identifier": "https://iasbh.tmgrup.com.tr/3f54ee/960/505/0/0/1138/600?u=https://isbh.tmgrup.com.tr/sbh/2020/03/25/son-dakika-corona-virusu-nedeniyle-isci-ucretsiz-izne-cikarilabilir-mi-isci-ucretsiz-izinde-tazminatini-alabilir-mi-1585120282743.jpg", "secure_url": "https://iasbh.tmgrup.com.tr/3f54ee/960/505/0/0/1138/600?u=https://isbh.tmgrup.com.tr/sbh/2020/03/25/son-dakika-corona-virusu-nedeniyle-isci-ucretsiz-izne-cikarilabilir-mi-isci-ucretsiz-izinde-tazminatini-alabilir-mi-1585120282743.jpg", "width": 960, "height": 505}, "url": "https://www.sabah.com.tr/ekonomi/2020/03/25/son-dakika-corona-virusu-nedeniyle-isci-ucretsiz-izne-cikarilabilir-mi-isci-ucretsiz-izinde-tazminatini-alabilir-mi"}, "tagContentType": "haber", "tagKeyword": "sigorta | i\u015f\u00e7i | i\u015fveren", "tagUrl": "https://pubads.g.doubleclick.net/activity;dc_iu=/31110078/DFPAudiencePixel;ord=1;dc_seg=745835033? | https://pubads.g.doubleclick.net/activity;dc_iu=/31110078/DFPAudiencePixel;ord=1;dc_seg=745835042? | https://pubads.g.doubleclick.net/activity;dc_iu=/31110078/DFPAudiencePixel;ord=1;dc_seg=745835039?"}, "canonical_link": "https://www.sabah.com.tr/ekonomi/2020/03/25/son-dakika-corona-virusu-nedeniyle-isci-ucretsiz-izne-cikarilabilir-mi-isci-ucretsiz-izinde-tazminatini-alabilir-mi"}