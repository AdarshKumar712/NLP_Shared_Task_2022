{"source_url": "https://fakty.interia.pl", "url": "https://fakty.interia.pl/pomorskie/news-bydgoszcz-smiertelna-ofiara-pozaru-budynku-gospodarczego,nId,4238376", "title": "Bydgoszcz: \u015amiertelna ofiara po\u017caru budynku gospodarczego", "top_image": "https://i.iplsc.com/-/0009ALTXVSDG6HW7-C411.jpg", "meta_img": "https://i.iplsc.com/-/0009ALTXVSDG6HW7-C411.jpg", "images": ["https://fakty.interia.pl/p.gif", "https://i.iplsc.com/pap/0009A6098CYXTC6T-C301.jpg", "https://i.iplsc.com/straz-pozarna-zdj-ilustracyjne/0009ALTXVSDG6HW7-C122-F4.jpg", "https://i.iplsc.com/-/0009ALTXVSDG6HW7-C411.jpg", "https://e.hub.com.pl/images/adx_fixed/close.svg", "https://fakty.interia.pl/i/service_logo_s.svg", "https://fakty.interia.pl/i/interia_logo_b.svg", "https://fakty.interia.pl/i/interia-logo-2-0.svg"], "movies": [], "text": "Jedna osoba zgin\u0119\u0142a w \u015brod\u0119 w po\u017carze budynku gospodarczego w Bydgoszczy. Ogie\u0144 zosta\u0142 ugaszony przez stra\u017cak\u00f3w, spraw\u0119 bada policja - poinformowa\u0142 dy\u017curny bydgoskiej Komendy Miejskiej Pa\u0144stwowej Stra\u017cy Po\u017carnej.\n\nZdj\u0119cie Stra\u017c po\u017carna; Zdj. ilustracyjne /Gerard /Reporter\n\nPo\u017car wybuch\u0142 w murowanym budynku znajduj\u0105cym si\u0119 w s\u0105siedztwie kamienicy. W \u015brodku stra\u017cacy znale\u017ali zw\u0119glone zw\u0142oki. Spraw\u0105 ich identyfikacji, ustaleniem przyczyn i okoliczno\u015bci po\u017caru zajmuje si\u0119 policja.\n\nReklama\n\nW akcji ga\u015bniczej uczestniczy\u0142o 12 stra\u017cak\u00f3w z trzech zast\u0119p\u00f3w PSP.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Jedna, osoba, zgin\u0119\u0142a, \u015brod\u0119, po\u017carze, budynku, gospodarczego, Bydgoszczy, Ogie\u0144, zosta\u0142, ugaszony, przez, stra\u017cak\u00f3w, spraw\u0119, bada, policja, poinformowa\u0142, dy\u017curny, bydgoskiej, Komendy, Miejskiej, Pa\u0144stwowej, Stra\u017cy", "twitter": {"description": "Jedna osoba zgin\u0119\u0142a w \u015brod\u0119 w po\u017carze budynku gospodarczego w Bydgoszczy. Ogie\u0144 zosta\u0142 ugaszony przez stra\u017cak\u00f3w, spraw\u0119 bada policja - poinformowa\u0142 dy\u017curny bydgoskiej Komendy Miejskiej Pa\u0144stwowej Stra\u017cy Po\u017carnej.", "card": "summary_large_image"}, "Description": "Bydgoszcz: \u015amiertelna ofiara po\u017caru budynku gospodarczego  - Jedna osoba zgin\u0119\u0142a w \u015brod\u0119 w po\u017carze budynku gospodarczego w Bydgoszczy. Ogie\u0144 zosta\u0142 ugaszony przez stra\u017cak\u00f3w, spraw\u0119 bada policja - poinformowa\u0142 dy\u017curny bydgoskiej Komendy Miejskiej Pa\u0144stwowej Stra\u017cy Po\u017carnej.", "og": {"type": "article", "title": "Bydgoszcz: \u015amiertelna ofiara po\u017caru w budynku", "description": "Kliknij i zobacz wi\u0119cej.", "image": "https://i.iplsc.com/-/0009ALTXVSDG6HW7-C411.jpg", "url": "https://fakty.interia.pl/pomorskie/news-bydgoszcz-smiertelna-ofiara-pozaru-budynku-gospodarczego,nId,4238376"}, "news_keywords": "fakty.interia.pl, wiadomo\u015bci lokalne, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/pomorskie/news-bydgoszcz-smiertelna-ofiara-pozaru-budynku-gospodarczego,nId,4238376"}