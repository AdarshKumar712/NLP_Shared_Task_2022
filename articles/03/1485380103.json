{"source_url": "https://www.haberler.com", "url": "https://www.haberler.com/1-ayda-1-milyon-liralik-soygun-yapan-hirsizlar-12781153-haberi/", "title": "1 ayda 1 milyon liral\u0131k soygun yapan h\u0131rs\u0131zlar su\u00e7\u00fcst\u00fc yakaland\u0131", "top_image": "https://foto.haberler.com/haber/2020/01/03/1-ayda-1-milyon-liralik-soygun-yapan-hirsizla-12781153_local.jpg", "meta_img": "https://foto.haberler.com/haber/2020/01/03/1-ayda-1-milyon-liralik-soygun-yapan-hirsizla-12781153_local.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/google.png", "https://foto.haberler.com/haber/2020/01/03/1-ayda-1-milyon-liralik-soygun-yapan-hirsizla-12781153_local.jpg", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "03.01.2020 12:45 | Son G\u00fcncelleme: 03.01.2020 12:50\n\n\u0130stanbul Anadolu Yakas\u0131'n\u0131n \u00e7e\u015fitli noktalar\u0131nda 1 ay boyunca bulduklar\u0131 bo\u015f evlere giren 4 akraba, 1 milyon lira de\u011ferinde de\u011ferli e\u015fya \u00e7ald\u0131. En son Kartal'da bir binaya giren \u00e7ete, polis taraf\u0131ndan su\u00e7\u00fcst\u00fc yakaland\u0131.\n\n\n\n\u0130stanbul Anadolu Yakas\u0131'n\u0131n \u00e7e\u015fitli noktalar\u0131nda 4 akraba taraf\u0131ndan g\u00fcnd\u00fcz vakti yap\u0131lan organize h\u0131rs\u0131zl\u0131klar pes dedirtti. A\u011fabey \u00c7. (29), Muhammed \u00c7. (16), G\u00f6n\u00fcl B. (12) ve Sel\u00e7uk G. (32) isimli akrabalar\u0131n kendi aralar\u0131nda kurdu\u011fu h\u0131rs\u0131zl\u0131k \u00e7etesi ile son 1 ayda 1 milyon lira de\u011ferinde h\u0131rs\u0131zl\u0131k yapt\u0131klar\u0131 \u00f6\u011frenildi.\n\n\n\nKar\u0131 koca k\u0131l\u0131\u011f\u0131nda giriyorlard\u0131\n\n\n\n\u00c7etenin y\u00f6ntemi ise ak\u0131llara durgunluk verdi. \u00c7al\u0131nt\u0131 ara\u00e7la apartmanlar\u0131n \u00f6n\u00fcne gelen h\u0131rs\u0131zlar, kar\u0131 koca k\u0131l\u0131\u011f\u0131nda i\u00e7eri girerek t\u00fcm dairelerin kap\u0131s\u0131n\u0131 \u00e7al\u0131yordu. \u0130\u00e7eride kimse olmayan evlere ise kad\u0131n\u0131n \u00e7antas\u0131na saklad\u0131\u011f\u0131 su\u00e7 aletleri ile girip de\u011ferli e\u015fyalar\u0131 \u00e7alarak ka\u00e7\u0131yorlard\u0131.\n\n\n\nKartal'da yakaland\u0131lar\n\n\n\nBu \u015fekilde 1 ay i\u00e7erisinde 11 vakaya kar\u0131\u015fan \u00e7ete, \u0130stanbul Asayi\u015f \u015eube M\u00fcd\u00fcrl\u00fc\u011f\u00fc H\u0131rs\u0131zl\u0131k B\u00fcro Amirli\u011fi ekiplerinin radar\u0131na tak\u0131ld\u0131. Ekipler h\u0131rs\u0131zlar\u0131n girdikleri binalar\u0131n yak\u0131nlar\u0131nda bulunan g\u00fcvenlik kameralar\u0131ndan soygunlar\u0131 ger\u00e7ekle\u015ftirenlerin ayn\u0131 ki\u015filer oldu\u011funu fark etti.\n\n\n\nPolisler izlemeye ald\u0131\u011f\u0131 4 ki\u015fiyi Kartal'da su\u00e7\u00fcst\u00fc yakalad\u0131. Yakalanan \u015fah\u0131slar sorgulanmak \u00fczere Gayrettepe'de bulunan \u0130stanbul Asayi\u015f \u015eube M\u00fcd\u00fcrl\u00fc\u011f\u00fcne g\u00f6t\u00fcr\u00fcld\u00fc. \u015eah\u0131slar sorgular\u0131n\u0131n tamamlanmas\u0131n\u0131n ard\u0131ndan yarg\u0131lanmak \u00fczere tutuklanarak adliyeye sevk edildi. - \u0130STANBUL\n\nKaynak: \u0130HA", "keywords": [], "meta_keywords": [""], "tags": ["Kartal", "\u0130stanbul Anadolu Yakas\u0131"], "authors": [], "publish_date": null, "summary": "", "article_html": "", "meta_description": "\u0130stanbul Anadolu Yakas\u0131'n\u0131n \u00e7e\u015fitli noktalar\u0131nda 1 ay boyunca bulduklar\u0131 bo\u015f evlere giren 4 akraba, 1 milyon lira de\u011ferinde de\u011ferli e\u015fya \u00e7ald\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "\u0130stanbul Anadolu Yakas\u0131'n\u0131n \u00e7e\u015fitli noktalar\u0131nda 1 ay boyunca bulduklar\u0131 bo\u015f evlere giren 4 akraba, 1 milyon lira de\u011ferinde de\u011ferli e\u015fya \u00e7ald\u0131.", "image": "https://foto.haberler.com/haber/2020/01/03/1-ayda-1-milyon-liralik-soygun-yapan-hirsizla-12781153_local.jpg", "medium": "news", "dateCreated": "2020-01-03T12:45:00+03:00", "dateUpdated": "2020-01-03T12:50:35+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "1 ayda 1 milyon liral\u0131k soygun yapan h\u0131rs\u0131zlar su\u00e7\u00fcst\u00fc yakaland\u0131", "description": "\u0130stanbul Anadolu Yakas\u0131'n\u0131n \u00e7e\u015fitli noktalar\u0131nda 1 ay boyunca bulduklar\u0131 bo\u015f evlere giren 4 akraba, 1 milyon lira de\u011ferinde de\u011ferli e\u015fya \u00e7ald\u0131.", "url": "https://www.haberler.com/1-ayda-1-milyon-liralik-soygun-yapan-hirsizlar-12781153-haberi/", "image": {"identifier": "https://foto.haberler.com/haber/2020/01/03/1-ayda-1-milyon-liralik-soygun-yapan-hirsizla-12781153_local.jpg", "secure_url": "https://foto.haberler.com/haber/2020/01/03/1-ayda-1-milyon-liralik-soygun-yapan-hirsizla-12781153_local.jpg", "width": 1274, "height": 675}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/1-ayda-1-milyon-liralik-soygun-yapan-hirsizlar-12781153-haberi/"}