{"source_url": "https://www.goal.com", "url": "https://www.goal.com/tr/haber/daum-derbide-uestuen-olan-galatasaraydi/tquoyhjd4qjj18v3cg9gqay40", "title": "Daum: Derbide \u00fcst\u00fcn olan Galatasaray'd\u0131", "top_image": "https://images.daznservices.com/di/library/GOAL/c8/d7/christoph-daum_16qquizjsbm4r1t9tahw0a6q09.jpg?t=-1928810385&quality=100&h=300", "meta_img": "https://images.daznservices.com/di/library/GOAL/c8/d7/christoph-daum_16qquizjsbm4r1t9tahw0a6q09.jpg?t=-1928810385&quality=100&h=300", "images": ["https://images.daznservices.com/di/library/GOAL/c8/d7/christoph-daum_16qquizjsbm4r1t9tahw0a6q09.jpg?t=-1928810385&quality=60&w=300", "https://images.daznservices.com/di/library/GOAL/c8/d7/christoph-daum_16qquizjsbm4r1t9tahw0a6q09.jpg?t=-1928810385&quality=100&h=300", "https://www.goal.com/rebuild-beta-assets/img/blank.6ae97fc38c.gif"], "movies": [], "text": "Daum: Derbide \u00fcst\u00fcn olan Galatasaray'd\u0131\n\nFenerbah\u00e7e'nin eski teknik direkt\u00f6rlerinden Christoph Daum, Galatasaray derbisinin ard\u0131ndan a\u00e7\u0131klamalarda bulundu.\n\nBir d\u00f6nem 'yi \u00e7al\u0131\u015ft\u0131ran 66 ya\u015f\u0131ndaki Alman teknik direkt\u00f6r Christoph Daum, S\u00fcper Lig'in 23. haftas\u0131nda oynanan derbi hakk\u0131nda de\u011ferlendirmelerde bulundu.\n\nMilliyet gazetesinden Onur Din\u00e7er'e verdi\u011fi r\u00f6portaj\u0131nda Daum, derbide '\u0131n Fenerbah\u00e7e'den daha iyi oldu\u011funu ve kazanmay\u0131 hak etti\u011fini belirterek \u015funlar\u0131 s\u00f6yledi: \u201cAsl\u0131nda Galatasaray i\u00e7in \u00e7ok zor bir ma\u00e7t\u0131. \u00c7\u00fcnk\u00fc onlar i\u00e7in Fenerbah\u00e7e deplasman\u0131 hep zor olmu\u015ftur. Ne var ki bu sefer, uzun y\u0131llar sonra rakiplerini seyircisi \u00f6n\u00fcnde yenmeyi ba\u015fard\u0131lar. Oyunun geneline bak\u0131ld\u0131\u011f\u0131nda konuk ekip \u00fcst\u00fcn olan taraft\u0131. Att\u0131klar\u0131 \u00fc\u00e7 gol ve bir\u00e7ok f\u0131rsat yakalam\u0131\u015f olmalar\u0131 da bunu g\u00f6steriyor zaten. Fenerbah\u00e7e kazanmak i\u00e7in u\u011fra\u015ft\u0131, risk de ald\u0131 ama gol pozisyonlar\u0131 \u00fcretmekte s\u0131k\u0131nt\u0131 ya\u015fad\u0131. Tek tek isim saymak do\u011fru olmaz, Fenerbah\u00e7e bu ma\u00e7\u0131 tak\u0131m olarak kaybetti.\"\n\n\"Disiplin yoksa ba\u015far\u0131 zor\"\n\nSar\u0131 lacivertli ekipte iki farkl\u0131 d\u00f6nemde \u00e7al\u0131\u015fan deneyimli teknik adam, o zamanlarda derbi i\u00e7in \u00e7ok iyi haz\u0131rland\u0131klar\u0131n\u0131n alt\u0131n\u0131 \u00e7izerek Fenerbah\u00e7e'de eksik olan \u015feyin disiplin olabilece\u011fine i\u015faret etti: \u201cDerbiyi kazanmak i\u00e7in en \u00f6nemli noktalardan bir tanesi o ma\u00e7a \u00e7ok iyi konsantre olmakt\u0131r. Fenerbah\u00e7e\u2019nin ba\u015f\u0131nda oldu\u011fum d\u00f6nemde Galatasaray ma\u00e7lar\u0131na, \u015fartlar ne olursa olsun, hep \u00e7ok iyi konsantre olarak \u00e7\u0131kard\u0131k. Tak\u0131mda disiplin vard\u0131 ve tak\u0131m i\u00e7i ili\u015fkiler iyiydi. \u00c7ok s\u0131k\u0131 ma\u00e7lara bu birliktelik, inan\u00e7 ve co\u015fkuyla \u00e7\u0131kt\u0131\u011f\u0131m\u0131z\u0131 hat\u0131rl\u0131yorum. Zaten bunlar yoksa ba\u015far\u0131 da zor.\"\n\nDaha fazla tak\u0131m\n\nFenerbah\u00e7e'nin hala \u015fampiyon olabilece\u011fini ifade eden Daum, \u201cKazansalard\u0131, yar\u0131\u015f\u0131n i\u00e7ine g\u00fc\u00e7l\u00fc bir \u015fekilde gireceklerdi. Ancak \u015fimdi \u015fampiyonluk \u015fanslar\u0131n\u0131 zora soktular. Ama h\u00e2l\u00e2 imkans\u0131z de\u011fil, ba\u015farabilirler. \u00c7\u00fcnk\u00fc ge\u00e7mi\u015fte bunun \u00f6rnekleri var. Ne olursa olsun m\u00fccadeleyi b\u0131rakmamalar\u0131 gerekiyor\u201d diyerek eski tak\u0131m\u0131na tavsiyede bulundu.", "keywords": [], "meta_keywords": ["Fenerbah\u00e7e", "S\u00fcper Lig"], "tags": [], "authors": [], "publish_date": "Thu Feb 27 05:58:35 2020", "summary": "", "article_html": "", "meta_description": "Fenerbah\u00e7e'nin eski teknik direkt\u00f6rlerinden Christoph Daum, Galatasaray derbisinin ard\u0131ndan a\u00e7\u0131klamalarda bulundu.", "meta_lang": "tr", "meta_favicon": "/apple-touch-icon.png", "meta_data": {"viewport": "user-scalable=no, width=device-width, initial-scale=1, maximum-scale=1", "apple-mobile-web-app-capable": "yes", "mobile-web-app-capable": "yes", "description": "Fenerbah\u00e7e'nin eski teknik direkt\u00f6rlerinden Christoph Daum, Galatasaray derbisinin ard\u0131ndan a\u00e7\u0131klamalarda bulundu.", "keywords": "Fenerbah\u00e7e,S\u00fcper Lig", "robots": "max-snippet:1000, max-image-preview:large, max-video-preview:1000, INDEX, FOLLOW", "twitter": {"card": "summary_large_image", "site": "@goal"}, "og": {"title": "Daum: Derbide \u00fcst\u00fcn olan Galatasaray'd\u0131 | Goal.com", "type": "article", "url": "https://www.goal.com/tr/haber/daum-derbide-uestuen-olan-galatasaraydi/tquoyhjd4qjj18v3cg9gqay40", "description": "Fenerbah\u00e7e'nin eski teknik direkt\u00f6rlerinden Christoph Daum, Galatasaray derbisinin ard\u0131ndan a\u00e7\u0131klamalarda bulundu.", "image": "https://images.daznservices.com/di/library/GOAL/c8/d7/christoph-daum_16qquizjsbm4r1t9tahw0a6q09.jpg?t=-1928810385&quality=100&h=300"}, "msapplication-TileColor": "#081f2c", "theme-color": "#081f2c", "google-play-app": "app-id=com.kokteyl.goal"}, "canonical_link": "https://www.goal.com/tr/haber/daum-derbide-uestuen-olan-galatasaraydi/tquoyhjd4qjj18v3cg9gqay40"}