{"source_url": "https://www.takvim.com.tr", "url": "https://www.takvim.com.tr/guncel/2020/06/20/disisleri-bakani-mevlut-cavusoglu-turkiye-120den-fazla-ulkeye-tibbi-ekipman-sagladi", "title": "D\u0131\u015fi\u015fleri Bakan\u0131 Mevl\u00fct \u00c7avu\u015fo\u011flu: T\u00fcrkiye 120'den fazla \u00fclkeye t\u0131bbi ekipman sa\u011flad\u0131", "top_image": "https://iatkv.tmgrup.com.tr/a141f0/600/314/0/0/956/500?u=https%3a%2f%2fitkv.tmgrup.com.tr%2f2020%2f06%2f20%2fdisisleri-bakani-mevlut-cavusoglu-turkiye-120den-fazla-ulkeye-tibbi-ekipman-sagladi-1592640922119.jpg", "meta_img": "https://iatkv.tmgrup.com.tr/a141f0/600/314/0/0/956/500?u=https%3a%2f%2fitkv.tmgrup.com.tr%2f2020%2f06%2f20%2fdisisleri-bakani-mevlut-cavusoglu-turkiye-120den-fazla-ulkeye-tibbi-ekipman-sagladi-1592640922119.jpg", "images": ["https://iatkv.tmgrup.com.tr/f87514/616/321/0/0/960/500?u=https%3a%2f%2fitkv.tmgrup.com.tr%2f2020%2f06%2f20%2fdisisleri-bakani-mevlut-cavusoglu-turkiye-120den-fazla-ulkeye-tibbi-ekipman-sagladi-1592640922119.jpg", "https://iatkv.tmgrup.com.tr/1b2f30/140/113/128/0/782/527?u=https%3a%2f%2fitkv.tmgrup.com.tr%2f2020%2f06%2f11%2fturkiyeden-afganistana-tibbi-malzeme-yardimi-1591860788983.jpeg", "https://isbh.tmgrup.com.tr/sbh/site/v3/i/ztk-2.png", "https://itkv.tmgrup.com.tr/site/v2/i/icon-mosque.png", "https://iatkv.tmgrup.com.tr/0e221b/0/0/0/0/770/433?u=https%3a%2f%2fitkv.tmgrup.com.tr%2f2020%2f06%2f20%2fdisisleri-bakani-mevlut-cavusoglu-turkiye-120den-fazla-ulkeye-tibbi-ekipman-sagladi-1592642431934.jpeg&mw=616", "https://i.tmgrup.com.tr/egazete/ilk-sayfalar/2020/01/06/219x313/06TKV01.jpg?v=7116", "https://itkv.tmgrup.com.tr/2020/05/27/1590533482278.png", "https://isbh.tmgrup.com.tr/sbh/site/v3/i/ztk-1.png", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://iatkv.tmgrup.com.tr/a141f0/600/314/0/0/956/500?u=https%3a%2f%2fitkv.tmgrup.com.tr%2f2020%2f06%2f20%2fdisisleri-bakani-mevlut-cavusoglu-turkiye-120den-fazla-ulkeye-tibbi-ekipman-sagladi-1592640922119.jpg", "https://itkv.tmgrup.com.tr/site/v2/responsive/i/flip2.png", "https://itkv.tmgrup.com.tr/site/v2/i/loadroll.svg", "https://www.facebook.com/tr?id=1915741338735477&ev=PageView&noscript=1", "https://iatkv.tmgrup.com.tr/f8ad3c/140/113/192/0/1188/802?u=https%3a%2f%2fitkv.tmgrup.com.tr%2f2020%2f05%2f30%2fson-dakika-dunya-saglik-orgutunden-turkiyenin-80den-fazla-ulkeye-tibbi-yardim-gondermesine-ovgu-dayanismanin-guzel-bir-ornegi-1590829176217.jpeg"], "movies": [], "text": "D\u0131\u015fi\u015fleri Bakan\u0131 Mevl\u00fct \u00c7avu\u015fo\u011flu, T\u00fcrkiye'nin yeni tip koronavir\u00fcs (Kovid-19) salg\u0131n\u0131yla m\u00fccadelesindeki normalle\u015fme s\u00fcrecinde sundu\u011fu g\u00fcvenli turizm hizmetlerinin anlat\u0131ld\u0131\u011f\u0131- Antalya'da d\u00fczenlenen \"Yeniden Ke\u015ffet\" tan\u0131t\u0131m etkinli\u011finde gazetecilerin sorular\u0131n\u0131 yan\u0131tlad\u0131.\n\nBakan \u00c7avu\u015fo\u011flu'nun a\u00e7\u0131klamalar\u0131 \u015f\u00f6yle:\n\nCovid-19 salg\u0131n\u0131 s\u00fcrecinde, T\u00fcrkiye 120'den fazla \u00fclkeye t\u0131bbi ekipman sa\u011flad\u0131. Biz bir yandan Covid-19 ile m\u00fccadele ederken g\u00fcc\u00fcm\u00fcz\u00fc de d\u00fcnyaya g\u00f6sterdik.\n\nTurist g\u00f6nderen t\u00fcm \u00fclkeler ile irtibatlar\u0131m\u0131z\u0131 s\u00fcrd\u00fcrd\u00fck. Baz\u0131 \u00fclkelerin T\u00fcrkiye'yi riskli gruba almas\u0131 konusunda hayal k\u0131r\u0131kl\u0131\u011f\u0131na u\u011frad\u0131k. Bizim turizm end\u00fcstrimiz yabanc\u0131 turistlerin de hizmetine haz\u0131r.\n\n\n\n\n\nT\u00dcRK\u0130YE'N\u0130N \"R\u0130SKL\u0130 DURUMDA\" OLMASI\n\nAvrupa Birli\u011finin karar\u0131 \u00f6nemli. Komisyonda karar\u0131 de\u011fi\u015ftirmek i\u00e7in ellerinden geleni yapacaklar\u0131n\u0131 s\u00f6ylediler.\n\nZORUNLU TESTLER\n\nT\u00fcrkiye'ye gelen b\u00fct\u00fcn turistlerin tatillerini g\u00fcvenli bir \u015fekilde ge\u00e7irmelerini istiyoruz. Konuklar\u0131m\u0131z T\u00fcrkiye'den ayr\u0131lmadan \u00f6nce test yapt\u0131rmak istiyorsa biz buna haz\u0131r\u0131z. Bizim alt yap\u0131m\u0131z buna uygun. T\u00fcrkiye'den ayr\u0131laca\u011f\u0131 zaman test yapt\u0131rmak isterse konu\u011fumuz, yapaca\u011f\u0131z.\n\nAlmanya'yla T\u00fcrkiye aras\u0131ndaki ili\u015fkiler sadece turizmle ilgili tabii ki de\u011fil. Birtak\u0131m kriterler belirlenmesi gerekiyor. Bu t\u00fcr kriterleri turizm sekt\u00f6r\u00fc ve sa\u011fl\u0131k sekt\u00f6r\u00fcndeki uzmanlar belirleyecek. D\u00fcnya'da ka\u00e7 tane AB \u00fclkesi Covid-19'a kar\u015f\u0131 T\u00fcrkiye'den daha iyi bir performans g\u00f6sterdi?\n\nIRAK \u0130LE T\u00dcRK\u0130YE ARASINDAK\u0130 \u0130L\u0130\u015eK\u0130LER\n\nKarde\u015f \u00fclke Irak'la ili\u015fkilerimizi her zaman her alanda geli\u015ftirmek i\u00e7in \u00e7aba sarf ediyoruz. Son 5-6 y\u0131ld\u0131r Irak ba\u015fka sorunlarla kar\u015f\u0131la\u015ft\u0131. DAE\u015e'le m\u00fccadelede karde\u015f \u00fclke Irak'a destek verdik. Biz istikrarl\u0131 bir Irak istiyoruz. Irak'\u0131n toprak b\u00fct\u00fcnl\u00fc\u011f\u00fcn\u00fc destekliyoruz. Biz Irak'\u0131n yeniden in\u015fas\u0131 i\u00e7in 5 milyar dolar kredi imkan\u0131nda bulunduk. Irak'\u0131n su y\u00f6netiminde bir eksiklik g\u00f6rd\u00fck. Su fazla da olsa az da olsa T\u00fcrkiye su\u00e7lan\u0131yor.\n\nIrak b\u00f6lgesindeki kar\u0131\u015f\u0131kl\u0131k ter\u00f6r \u00f6rg\u00fctlerinin i\u015fine yarad\u0131. Yeni h\u00fck\u00fcmete destek veriyoruz. Gerekli g\u00f6r\u00fc\u015fmelerimizi yapt\u0131k.", "keywords": [], "meta_keywords": [""], "tags": ["Turist", "T\u00fcrkiye", "korona", "D\u0131\u015fi\u015fleri Bakan\u0131 Mevl\u00fct \u00c7avu\u015fo\u011flu"], "authors": [], "publish_date": "Sat Jun 20 00:00:00 2020", "summary": "", "article_html": "", "meta_description": "", "meta_lang": "tr", "meta_favicon": "https://itkv.tmgrup.com.tr/site/v2/i/favicon.ico", "meta_data": {"Description": "D\u0131\u015fi\u015fleri Bakan\u0131 Mevl\u00fct \u00c7avu\u015fo\u011flu, Covid-19 salg\u0131n\u0131 s\u00fcrecinde, T\u00fcrkiye 120'den fazla \u00fclkeye t\u0131bbi ekipman sa\u011flad\u0131. Biz bir yandan Covid-19 ile m\u00fccadele ederken g\u00fcc\u00fcm\u00fcz\u00fc de d\u00fcnyaya g\u00f6sterdik. dedi.", "news_keywords": "D\u0131\u015fi\u015fleri Bakan\u0131 Mevl\u00fct \u00c7avu\u015fo\u011flu,T\u00fcrkiye,Afganistan,turist,korona,koronavir\u00fcs,yard\u0131m", "viewport": "width=device-width, initial-scale=1", "Rating": "General", "Distribution": "Global", "verify-v1": "aOlPQ57PwQiLEFaWZeaTbD4pL0v2QIC45KbX+24275Y=", "tagCategory": "Flash Bar | Ana Sayfa | g\u00fcncel", "tagContentType": "haber", "og": {"type": "article", "title": "D\u0131\u015fi\u015fleri Bakan\u0131 Mevl\u00fct \u00c7avu\u015fo\u011flu: T\u00fcrkiye 120'den fazla \u00fclkeye t\u0131bbi ekipman sa\u011flad\u0131", "description": "D\u0131\u015fi\u015fleri Bakan\u0131 Mevl\u00fct \u00c7avu\u015fo\u011flu, Covid-19 salg\u0131n\u0131 s\u00fcrecinde, T\u00fcrkiye 120'den fazla \u00fclkeye t\u0131bbi ekipman sa\u011flad\u0131. Biz bir yandan Covid-19 ile m\u00fccadele ederken g\u00fcc\u00fcm\u00fcz\u00fc de d\u00fcnyaya g\u00f6sterdik. dedi.", "url": "https://www.takvim.com.tr/guncel/2020/06/20/disisleri-bakani-mevlut-cavusoglu-turkiye-120den-fazla-ulkeye-tibbi-ekipman-sagladi", "image": {"identifier": "https://iatkv.tmgrup.com.tr/a141f0/600/314/0/0/956/500?u=https%3a%2f%2fitkv.tmgrup.com.tr%2f2020%2f06%2f20%2fdisisleri-bakani-mevlut-cavusoglu-turkiye-120den-fazla-ulkeye-tibbi-ekipman-sagladi-1592640922119.jpg", "width": 600, "height": 314}, "site_name": "takvim.com.tr"}, "twitter": {"card": "summary_large_image", "title": "D\u0131\u015fi\u015fleri Bakan\u0131 Mevl\u00fct \u00c7avu\u015fo\u011flu: T\u00fcrkiye 120'den fazla \u00fclkeye t\u0131bbi ekipman sa\u011flad\u0131", "description": "Haberin devam\u0131", "url": "https://www.takvim.com.tr/guncel/2020/06/20/disisleri-bakani-mevlut-cavusoglu-turkiye-120den-fazla-ulkeye-tibbi-ekipman-sagladi", "image": "https://iatkv.tmgrup.com.tr/a141f0/600/314/0/0/956/500?u=https%3a%2f%2fitkv.tmgrup.com.tr%2f2020%2f06%2f20%2fdisisleri-bakani-mevlut-cavusoglu-turkiye-120den-fazla-ulkeye-tibbi-ekipman-sagladi-1592640922119.jpg"}, "application-name": "takvim.com.tr", "fb": {"admins": 100001253668158, "page_id": 163484663666075, "pages": 163484663666075}}, "canonical_link": "https://www.takvim.com.tr/guncel/2020/06/20/disisleri-bakani-mevlut-cavusoglu-turkiye-120den-fazla-ulkeye-tibbi-ekipman-sagladi"}