{"source_url": "http://www.ozgurkocaeli.com.tr", "url": "http://www.ozgurkocaeli.com.tr/denad-saglik-calisanlarini-unutmadi-406054h.htm", "title": "DENAD, sa\u011fl\u0131k \u00e7al\u0131\u015fanlar\u0131n\u0131 unutmad\u0131", "top_image": "http://d.ozgurkocaeli.com.tr/news/249257.jpg", "meta_img": "http://d.ozgurkocaeli.com.tr/news/249257.jpg", "images": ["http://d.ozgurkocaeli.com.tr/news/249305.jpg", "http://d.ozgurkocaeli.com.tr/news/249315.jpg", "http://d.ozgurkocaeli.com.tr/ad/203.jpg?20200109", "http://d.ozgurkocaeli.com.tr/news/249308.jpg", "http://d.ozgurkocaeli.com.tr/news/249259.jpg", "http://d.ozgurkocaeli.com.tr/news/249323.jpg", "http://d.ozgurkocaeli.com.tr/news/249256.jpg", "http://d.ozgurkocaeli.com.tr/news/249313.jpg", "http://d.ozgurkocaeli.com.tr/news/249258.jpg", "http://www.ozgurkocaeli.com.tr/ http:/www.buyukkocaeli.com.tr/d/banner/trafik.png", "http://s.ozgurkocaeli.com.tr/i/logo.png?1", "http://d.ozgurkocaeli.com.tr/news/249317.jpg", "http://d.ozgurkocaeli.com.tr/ad/419.jpg?20200417", "http://d.ozgurkocaeli.com.tr/ad/418.jpg?20200417", "http://d.ozgurkocaeli.com.tr/news/249314.jpg", "http://d.ozgurkocaeli.com.tr/news/249240.jpg", "http://www.buyukkocaeli.com.tr/d/banner/eczane.jpg", "http://d.ozgurkocaeli.com.tr/news/249318.jpg", "http://d.ozgurkocaeli.com.tr/news/246368.jpg", "http://d.ozgurkocaeli.com.tr/news/249243.jpg", "http://d.ozgurkocaeli.com.tr/news/249310.jpg", "http://d.ozgurkocaeli.com.tr/news/249221.jpg", "http://d.ozgurkocaeli.com.tr/news/249257.jpg", "http://d.ozgurkocaeli.com.tr/news/249319.jpg", "http://d.ozgurkocaeli.com.tr/correspondent/2.jpg", "http://d.ozgurkocaeli.com.tr/ad/414.jpg?20200402", "https://d5nxst8fruw4z.cloudfront.net/atrk.gif?account=ImDym1akGFL17i"], "movies": [], "text": "T\u00fcm d\u00fcnyay\u0131 etkisi alt\u0131na alan koronavir\u00fcs salg\u0131n\u0131 yakla\u015f\u0131k 3 milyon ki\u015fiye bula\u015ft\u0131. 300 bin ki\u015finin de \u00f6l\u00fcm\u00fcne sebep oldu. \u00dclkemizde ise mart ay\u0131nda g\u00f6r\u00fclen vir\u00fcs\u00fcn etkileri hala s\u00fcr\u00fcyor. Yakla\u015f\u0131k 3 bin ki\u015finin vefat etti\u011fi \u00fclkemizde vir\u00fcs\u00fcn yay\u0131l\u0131m\u0131n\u0131 azaltmak amac\u0131yla tedbirler al\u0131n\u0131yor. Salg\u0131n tehlikesi devam ederken hastanelerden adeta \u00e7\u0131kamayan sa\u011fl\u0131k \u00e7al\u0131\u015fanlar\u0131na \u00fclkece moral veriliyor. Dilovas\u0131 Engelli ve Engelli Aileleri Yard\u0131mla\u015fma ve Dayan\u0131\u015fma Derne\u011fi de bu kapsamda sa\u011fl\u0131k \u00e7al\u0131\u015falar\u0131na moral vermek amac\u0131yla evde haz\u0131rlad\u0131\u011f\u0131 po\u011fa\u00e7a ve tatl\u0131lar\u0131 onlara ikram etti.\n\n\u2018ONLARI UNUTMADIK\u2019\n\nKonuyla ilgili a\u00e7\u0131klama yapan Dilovas\u0131 Engelli ve Engelli Aileleri Yard\u0131mla\u015fma ve Dayan\u0131\u015fma Derne\u011fi Ba\u015fkan\u0131 Abdulsamet Elden, \u201cDilovas\u0131 Engelli ve Engelli Aileleri Yard\u0131mla\u015fma ve Dayan\u0131\u015fma Derne\u011fi olarak d\u00fcnyay\u0131 etkisi alt\u0131na alan Covid-19 salg\u0131n\u0131ndan dolay\u0131 gecesini g\u00fcnd\u00fcz\u00fcne katan ailesinden sevdiklerinden \u00f6d\u00fcn vererek sa\u011fl\u0131\u011f\u0131m\u0131z i\u00e7in m\u00fccadele eden sa\u011fl\u0131k \u00e7al\u0131\u015fanlar\u0131m\u0131z\u0131 unutmad\u0131k. Bu anlamda derne\u011fimiz Ba\u015fkan Yard\u0131mc\u0131s\u0131 G\u00fclcan Y\u0131lmaz ve y\u00f6netim kurulu \u00fcyemiz Ay\u015feg\u00fcl Tuna sa\u011fl\u0131k \u00e7al\u0131\u015fanlar\u0131 i\u00e7in yapm\u0131\u015f olduklar\u0131 a\u00e7ma, po\u011fa\u00e7a ve el tatl\u0131s\u0131 yaparak Dilovas\u0131 Devlet Hastanesi\u2019ne gitti\u201d dedi.\n\n\u2018YANLARINDAYIZ\u2019\n\nS\u00f6zlerini s\u00fcrd\u00fcren DENAD Ba\u015fkan\u0131 Abdulsamet Elden, \u201cHastane M\u00fcd\u00fcr\u00fc \u015e\u00fckr\u00fc G\u00f6zalan, ekibimize te\u015fekk\u00fcr ederek duyduklar\u0131 memnuniyeti dile getirdi. Bu anlamda biz de DENAD ailesi olarak sa\u011fl\u0131k \u00e7al\u0131\u015fanlar\u0131m\u0131za g\u00f6stermi\u015f olduklar\u0131 \u00f6zverili \u00e7al\u0131\u015fma ve fedakarl\u0131klar\u0131ndan dolay\u0131 te\u015fekk\u00fcr ediyoruz. Allah sa\u011fl\u0131k \u00e7al\u0131\u015fanlar\u0131m\u0131z\u0131n yar ve yard\u0131mc\u0131s\u0131 olsun diyor ve onlar\u0131 alk\u0131\u015fl\u0131yoruz. Sa\u011fl\u0131k \u00e7al\u0131\u015fanlar\u0131m\u0131z\u0131n imkanlar\u0131m\u0131z dahilinde her zaman yanlar\u0131nda olaca\u011f\u0131m\u0131z\u0131 belirtmek istiyoruz\u201d ifadelerini kulland\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Dilovas\u0131 Engelli ve Engelli Aileleri Yard\u0131mla\u015fma ve Dayan\u0131\u015fma Derne\u011fi, sa\u011fl\u0131k \u00e7al\u0131\u015fanlar\u0131na elleriyle haz\u0131rlad\u0131klar\u0131 po\u011fa\u00e7a ve tatl\u0131lar\u0131 ikram etti", "meta_lang": "tr", "meta_favicon": "/favicon.ico", "meta_data": {"viewport": "width=device-width,initial-scale=1,minimum-scale=1,maximum-scale=1,user-scalable=0", "description": "Dilovas\u0131 Engelli ve Engelli Aileleri Yard\u0131mla\u015fma ve Dayan\u0131\u015fma Derne\u011fi, sa\u011fl\u0131k \u00e7al\u0131\u015fanlar\u0131na elleriyle haz\u0131rlad\u0131klar\u0131 po\u011fa\u00e7a ve tatl\u0131lar\u0131 ikram etti", "apple-itunes-app": "app-id=1156096314", "google-play-app": "app-id=com.cmbilisim.cmnews.ozgurkocaeli", "DC.date.issued": "2020-04-26T14:42:21+03:00", "og": {"type": "article", "site_name": "\u00d6zg\u00fcr Kocaeli", "url": "http://www.ozgurkocaeli.com.tr/denad-saglik-calisanlarini-unutmadi-406054h.htm", "title": "DENAD, sa\u011fl\u0131k \u00e7al\u0131\u015fanlar\u0131n\u0131 unutmad\u0131", "description": "Dilovas\u0131 Engelli ve Engelli Aileleri Yard\u0131mla\u015fma ve Dayan\u0131\u015fma Derne\u011fi, sa\u011fl\u0131k \u00e7al\u0131\u015fanlar\u0131na elleriyle haz\u0131rlad\u0131klar\u0131 po\u011fa\u00e7a ve tatl\u0131lar\u0131 ikram etti", "image": {"identifier": "http://d.ozgurkocaeli.com.tr/news/249257.jpg", "width": 880, "height": 440}}, "twitter": {"card": "summary_large_image", "image": "http://d.ozgurkocaeli.com.tr/news/249257.jpg", "site": "@ozgurkocaeli", "url": "http://www.ozgurkocaeli.com.tr/denad-saglik-calisanlarini-unutmadi-406054h.htm", "title": "DENAD, sa\u011fl\u0131k \u00e7al\u0131\u015fanlar\u0131n\u0131 unutmad\u0131", "description": "Dilovas\u0131 Engelli ve Engelli Aileleri Yard\u0131mla\u015fma ve Dayan\u0131\u015fma Derne\u011fi, sa\u011fl\u0131k \u00e7al\u0131\u015fanlar\u0131na elleriyle haz\u0131rlad\u0131klar\u0131 po\u011fa\u00e7a ve tatl\u0131lar\u0131 ikram etti"}, "fb": {"admins": "541980007,610448814,100003954715371"}}, "canonical_link": "http://www.ozgurkocaeli.com.tr/denad-saglik-calisanlarini-unutmadi-406054h.htm"}