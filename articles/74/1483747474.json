{"source_url": "https://nczas.com", "url": "https://nczas.com/2020/01/01/szokujace-informacje-o-jaroslawie-kaczynskim-wojciech-cejrowski-ostro-komentuje/", "title": "Szokuj\u0105ce informacje o Jaros\u0142awie Kaczy\u0144skim. Wojciech Cejrowski OSTRO komentuje", "top_image": "https://nczas.com/wp-content/uploads/2019/05/kaczynski_cejrowski_nczas.jpg", "meta_img": "https://nczas.com/wp-content/uploads/2019/05/kaczynski_cejrowski_nczas.jpg", "images": ["https://nczas.com/wp-content/uploads/2020/01/Sosnierz_YT_0201-218x150.jpg", "https://nczas.com/wp-content/uploads/2020/01/badanie_spadek_sonda\u017c_wolno\u015b\u0107_indeks_wolno\u015bci_kajdany_strza\u0142ka_nczas-218x150.jpg", "https://nczas.com/wp-content/uploads/2019/07/logo_nczas_najwyzszy-czas.png", "https://nczas.com/wp-content/uploads/2020/01/orszak_trzech_kroli_nczas-218x150.jpg", "https://nczas.com/wp-content/uploads/2019/12/Mark-Esper-sekretarz-obrony-Stan\u00f3w-Zjednoczonych-100x70.jpg", "https://nczas.com/wp-content/uploads/2020/01/badanie_spadek_sonda\u017c_wolno\u015b\u0107_indeks_wolno\u015bci_kajdany_strza\u0142ka_nczas-100x70.jpg", "https://mc.yandex.ru/watch/52995412", "https://nczas.com/wp-content/uploads/2020/01/krolikowski_pawel-100x70.jpg", "https://sb.scorecardresearch.com/p?c1=2&c2=20015427&cv=2.0&cj=1", "https://pixel.quantserve.com/pixel/p-31iz6hfFutd16.gif?labels=Domain.nczas_com,DomainId.85908", "https://nczas.com/wp-content/uploads/2020/01/chrzest_nczas-218x150.jpg", "https://nczas.com/wp-content/uploads/2020/01/kasa_fiskalna_nczas-100x70.jpg", "https://nczas.com/wp-content/uploads/2019/12/prenumerata-2020-nczas-kup-dostan-gratis.png", "https://nczas.com/wp-content/uploads/2020/01/GPW-218x150.jpg", "https://nczas.com/wp-content/uploads/2019/12/Tomasz-Grodzki-Fot.-PAP-100x70.jpg", "https://nczas.com/wp-content/uploads/2018/01/dziewczyna-depresja-2-218x150.jpg", "https://nczas.com/wp-content/uploads/2020/01/krolikowski_pawel-218x150.jpg", "https://nczas.com/wp-content/uploads/2020/01/chrzest_nczas-100x70.jpg", "https://nczas.com/wp-content/uploads/2018/01/dziewczyna-depresja-2-100x70.jpg", "https://nczas.com/wp-content/uploads/2019/05/kaczynski_cejrowski_nczas-696x464.jpg", "https://nczas.com/wp-content/uploads/2019/05/kaczynski_cejrowski_nczas.jpg", "https://nczas.com/wp-content/uploads/2020/01/kasa_fiskalna_nczas-218x150.jpg", "https://nczas.com/wp-content/uploads/2020/01/orszak_trzech_kroli_nczas-100x70.jpg", "https://nczas.com/wp-content/uploads/2016/10/logo_nczas.png", "https://nczas.com/wp-content/uploads/2019/12/Tomasz-Grodzki-Fot.-PAP-218x150.jpg", "https://nczas.com/wp-content/uploads/2020/01/Sosnierz_YT_0201-100x70.jpg"], "movies": [], "text": "Wojciech Cejrowski od czasu, kiedy wylecia\u0142 z TVP Info w ostrych s\u0142owach komentuje dzia\u0142alno\u015b\u0107 PiS-u. Znany podr\u00f3\u017cnik w jednym z najnowszych wpis\u00f3w odni\u00f3s\u0142 si\u0119 do zachowania Jaros\u0142awa Kaczy\u0144skiego.\n\nPrzypomnijmy, \u017ce Wojciech Cejrowski zosta\u0142 usuni\u0119ty z TVP Info pod koniec listopada, w\u00f3wczas mia\u0142 \u201eprzemy\u015ble\u0107 swoje zachowanie\u201d i wr\u00f3ci\u0107 na anten\u0119. Podr\u00f3\u017cnik od razu stwierdzi\u0142, \u017ce nie ma zamiaru si\u0119 podporz\u0105dkowa\u0107 i tak jak przewidywa\u0142, na anten\u0119 nie wr\u00f3ci\u0142.\n\nWojciech Cejrowski odni\u00f3s\u0142 si\u0119 do s\u0142\u00f3w Jaros\u0142awa Kaczy\u0144skiego. \u201eMedia Narodowe\u201d przypomnia\u0142y, co prezes Prawa i Sprawiedliwo\u015bci m\u00f3wi\u0142 podczas wywiadu w 2006 roku. Kaczy\u0144ski przyzna\u0142 wtedy, \u017ce odwiedzi\u0142 w 1988 roku sowieck\u0105 ambasad\u0119, podczas obchod\u00f3w rocznicy rewolucji pa\u017adziernikowej.\n\nPortal przypomina te\u017c, \u017ce Kaczy\u0144ski jest jedynym czynnym politykiem w Sejmie, kt\u00f3ry odwiedza\u0142 ambasad\u0119 ZSRR. \u2013 Pewnie to Pan\u00f3w zdziwi, ale dosta\u0142em zaproszenie i poszed\u0142em z ciekawo\u015bci \u2013 m\u00f3wi\u0142 Kaczy\u0144ski w wywiadzie-rzece udzielonym Micha\u0142owi Karnowskiemu i Piotrowi Zarembie.\n\nZachowanie Jaros\u0142awa Kaczy\u0144skiego w ostrych s\u0142owach skomentowa\u0142 podr\u00f3\u017cnik i publicysta Wojciech Cejrowski. \u2013 Na obchody rocznicy wielkiego ludob\u00f3jstwa si\u0119 nie chodzi, tak jak nie chodzi si\u0119 na urodziny Hitlera. Nawet z ciekawo\u015bci \u2013 napisa\u0142 kr\u00f3tko by\u0142y sta\u0142y go\u015b\u0107 TVP Info.\n\n\u0179r\u00f3d\u0142o: Media Narodowe/Twitter: Wojciech Cejrowski", "keywords": [], "meta_keywords": [""], "tags": [], "authors": ["Please Enter Your Name Here"], "publish_date": "Wed Jan  1 00:00:00 2020", "summary": "", "article_html": "", "meta_description": "Wojciech Cejrowski od czasu, kiedy wylecia\u0142 z TVP Info w ostrych s\u0142owach komentuje dzia\u0142alno\u015b\u0107 PiS-u. Znany podr\u00f3\u017cnik w jednym z najnowszych wpis\u00f3w odni\u00f3s\u0142 si\u0119 do zachowania Jaros\u0142awa Kaczy\u0144skiego.", "meta_lang": "pl", "meta_favicon": "https://nczas.com/wp-content/uploads/2019/12/favicon-nczas.png", "meta_data": {"viewport": "width=device-width, initial-scale=1.0", "og": {"image": {"identifier": "https://nczas.com/wp-content/uploads/2019/05/kaczynski_cejrowski_nczas.jpg", "secure_url": "https://nczas.com/wp-content/uploads/2019/05/kaczynski_cejrowski_nczas.jpg", "width": 900, "height": 600}, "locale": "pl_PL", "type": "article", "title": "Szokuj\u0105ce informacje o Jaros\u0142awie Kaczy\u0144skim. Wojciech Cejrowski OSTRO komentuje - NCZAS.COM", "description": "Wojciech Cejrowski od czasu, kiedy wylecia\u0142 z TVP Info w ostrych s\u0142owach komentuje dzia\u0142alno\u015b\u0107 PiS-u. Znany podr\u00f3\u017cnik w jednym z najnowszych wpis\u00f3w odni\u00f3s\u0142 si\u0119 do zachowania Jaros\u0142awa Kaczy\u0144skiego.", "url": "https://nczas.com/2020/01/01/szokujace-informacje-o-jaroslawie-kaczynskim-wojciech-cejrowski-ostro-komentuje/", "site_name": "NCZAS.COM", "updated_time": "2019-12-31T11:58:27+00:00"}, "description": "Wojciech Cejrowski od czasu, kiedy wylecia\u0142 z TVP Info w ostrych s\u0142owach komentuje dzia\u0142alno\u015b\u0107 PiS-u. Znany podr\u00f3\u017cnik w jednym z najnowszych wpis\u00f3w odni\u00f3s\u0142 si\u0119 do zachowania Jaros\u0142awa Kaczy\u0144skiego.", "robots": "max-snippet:-1, max-image-preview:large, max-video-preview:-1", "article": {"section": "wiadomosci", "published_time": "2020-01-01T05:15:50+00:00", "modified_time": "2019-12-31T11:58:27+00:00"}, "twitter": {"card": "summary_large_image", "description": "Wojciech Cejrowski od czasu, kiedy wylecia\u0142 z TVP Info w ostrych s\u0142owach komentuje dzia\u0142alno\u015b\u0107 PiS-u. Znany podr\u00f3\u017cnik w jednym z najnowszych wpis\u00f3w odni\u00f3s\u0142 si\u0119 do zachowania Jaros\u0142awa Kaczy\u0144skiego.", "title": "Szokuj\u0105ce informacje o Jaros\u0142awie Kaczy\u0144skim. Wojciech Cejrowski OSTRO komentuje - NCZAS.COM", "image": "https://nczas.com/wp-content/uploads/2019/05/kaczynski_cejrowski_nczas.jpg"}, "generator": "WordPress 5.1.4", "onesignal": "wordpress-plugin"}, "canonical_link": "https://nczas.com/2020/01/01/szokujace-informacje-o-jaroslawie-kaczynskim-wojciech-cejrowski-ostro-komentuje/"}