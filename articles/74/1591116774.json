{"source_url": "http://www.merhabahaber.com", "url": "http://www.merhabahaber.com/atso-uyelerine-tobb-nefes-kredisi-1820950h.htm", "title": "ATSO \u00fcyelerine TOBB nefes kredisi", "top_image": "http://d.merhabahaber.com/news/1191744.jpg", "meta_img": "http://d.merhabahaber.com/news/1191744.jpg", "images": ["http://d.merhabahaber.com/news/1190776.jpg", "http://www.merhabahaber.com/d/banner/700x100.gif", "http://www.merhabahaber.com/d/banner/160-600-yeni-banner-_160x600.jpg", "http://d.merhabahaber.com/news/1191601.jpg", "http://www.merhabahaber.com/d/banner/2.20140714153808.jpg", "http://www.merhabahaber.com/d/banner/akademi_merhaba.jpg", "http://d.merhabahaber.com/news/1191693.jpg", "http://d.merhabahaber.com/news/1191707.jpg", "http://d.merhabahaber.com/news/1191745.jpg", "http://d.merhabahaber.com/news/1191654.jpg", "http://d.merhabahaber.com/news/1191743.jpg", "http://d.merhabahaber.com/news/1191580.jpg", "http://www.merhabahaber.com/d/banner/egazete.png", "http://d.merhabahaber.com/news/1191763.jpg", "http://d.merhabahaber.com/news_source/3.jpg", "http://www.merhabahaber.com/d/banner/whatsapp-image-2020-02-07-at-15.55.35.jpeg", "http://d.merhabahaber.com/news/1191744.jpg", "http://d.merhabahaber.com/news/1191785.jpg", "http://d.merhabahaber.com/news/1191788.jpg", "http://d.merhabahaber.com/news/1191385.jpg", "http://www.merhabahaber.com/d/banner/rekloyani-metal_1207x244.jpg", "http://www.merhabahaber.com/d/banner/konya_eleman_ilan.jpg", "http://d.merhabahaber.com/news/1191735.jpg", "http://d.merhabahaber.com/news/1191706.jpg", "http://d.merhabahaber.com/news/1191655.jpg", "http://s.merhabahaber.com/i/img-rep.gif", "http://s.merhabahaber.com/i/logo.png", "http://d.merhabahaber.com/news/1191754.jpg", "http://d.merhabahaber.com/news/1191771.jpg"], "movies": [], "text": "Aksaray Ticaret ve Sanayi Odas\u0131 Y\u00f6netim Kurulu Ba\u015fkan\u0131 C\u00fcneyt G\u00f6kta\u015f, Aksaray'da korona vir\u00fcsten etkilenen ve cirosu 25 milyon liran\u0131n alt\u0131nda olan k\u00fc\u00e7\u00fck i\u015fletmeler i\u00e7in TOBB nefes kredisinin devreye al\u0131nd\u0131\u011f\u0131n\u0131 a\u00e7\u0131klad\u0131.\n\nATSO \u00fcyelerinin vir\u00fcs\u00fcn ba\u015flad\u0131\u011f\u0131 g\u00fcnden itibaren finansmana ula\u015fmada b\u00fcy\u00fck s\u0131k\u0131nt\u0131 ya\u015fad\u0131klar\u0131n\u0131 belirten ATSO Ba\u015fkan\u0131 G\u00f6kta\u015f, \"\u00dclkemiz genelinde korona vir\u00fcs yay\u0131l\u0131m\u0131ndan bu yana \u00f6zellikle cirosu k\u00fc\u00e7\u00fck i\u015fletmelerimiz finans bulmakta zorluk ya\u015f\u0131yordu. T\u00fcrkiye Odalar ve Borsalar Birli\u011fimiz taraf\u0131ndan ba\u015flat\u0131lan nefes kredisi ile bu zorluklar bir nebze olsun giderilecektir. Hayata ge\u00e7irilen nefes kredisi, 25 milyonun alt\u0131ndaki i\u015fletmelerin ba\u015fvuraca\u011f\u0131 bir kredidir. Bu kapsamda nefes kredisine ba\u015fvurmak isteyen \u00fcyelerimiz odam\u0131zdan alacaklar\u0131 \u00fcye belgeleri ile bankaya ba\u015fvurabileceklerdir. Ayr\u0131ca vir\u00fcs kapsam\u0131nda da \u00fcyelerimiz belgelerini odam\u0131za gelmeden online olarak odam\u0131z web sitesinden de alabilirler. Y\u0131ll\u0131k faizi 7.5 oran\u0131nda belirlenen kredinin 2020'de anapara ve faiz \u00f6demesi bulunmayacakt\u0131r. Geri \u00f6demeler 2021 y\u0131l\u0131nda 12 e\u015fit taksitte yap\u0131lacak. Kredi'de \u00fcst limit illere g\u00f6re 50 bin ila 100 bin TL aras\u0131nda de\u011fi\u015fecek. Kredinin y\u00fczde 80'i Kredi Garanti Fonu (KGF) destekli olacak. Toplamda 6 milyar TL kaynak yarat\u0131larak, 40 bin KOB\u0130'ye ula\u015f\u0131lmas\u0131 hedefleniyor. 2 hafta sonra kamu bankalar\u0131n\u0131n da projeye kat\u0131l\u0131m\u0131 beklenmektedir.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Aksaray Ticaret ve Sanayi Odas\u0131 Y\u00f6netim Kurulu Ba\u015fkan\u0131 C\u00fcneyt G\u00f6kta\u015f, Aksaray'da korona vir\u00fcsten etkilenen ve cirosu 25 milyon liran\u0131n alt\u0131nda olan k\u00fc\u00e7\u00fck...", "meta_lang": "tr", "meta_favicon": "", "meta_data": {"viewport": "width=device-width,initial-scale=1,minimum-scale=1,maximum-scale=1,user-scalable=0", "description": "Aksaray Ticaret ve Sanayi Odas\u0131 Y\u00f6netim Kurulu Ba\u015fkan\u0131 C\u00fcneyt G\u00f6kta\u015f, Aksaray'da korona vir\u00fcsten etkilenen ve cirosu 25 milyon liran\u0131n alt\u0131nda olan k\u00fc\u00e7\u00fck...", "DC.date.issued": "2020-04-28T15:33:11+03:00", "og": {"site_name": "Merhaba Haber", "url": "http://www.merhabahaber.com/atso-uyelerine-tobb-nefes-kredisi-1820950h.htm", "title": "ATSO \u00fcyelerine TOBB nefes kredisi", "description": "Aksaray Ticaret ve Sanayi Odas\u0131 Y\u00f6netim Kurulu Ba\u015fkan\u0131 C\u00fcneyt G\u00f6kta\u015f, Aksaray'da korona vir\u00fcsten etkilenen ve cirosu 25 milyon liran\u0131n alt\u0131nda olan k\u00fc\u00e7\u00fck...", "image": "http://d.merhabahaber.com/news/1191744.jpg", "type": "article"}, "twitter": {"card": "summary_large_image", "image": "http://d.merhabahaber.com/news/1191744.jpg", "site": "@merhabahaber", "url": "http://www.merhabahaber.com/atso-uyelerine-tobb-nefes-kredisi-1820950h.htm", "title": "ATSO \u00fcyelerine TOBB nefes kredisi", "description": "Aksaray Ticaret ve Sanayi Odas\u0131 Y\u00f6netim Kurulu Ba\u015fkan\u0131 C\u00fcneyt G\u00f6kta\u015f, Aksaray'da korona vir\u00fcsten etkilenen ve cirosu 25 milyon liran\u0131n alt\u0131nda olan k\u00fc\u00e7\u00fck..."}}, "canonical_link": "http://www.merhabahaber.com/atso-uyelerine-tobb-nefes-kredisi-1820950h.htm"}