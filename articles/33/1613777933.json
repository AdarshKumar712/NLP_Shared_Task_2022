{"source_url": "https://finanse.wp.pl", "url": "https://finanse.wp.pl/konto-zamiast-skarbonki-bezplatne-do-oszczedzania-i-nauki-zarzadzania-pieniedzmi-6512196729439873a", "title": "Konto zamiast skarbonki. Bezp\u0142atne, do oszcz\u0119dzania i nauki zarz\u0105dzania pieni\u0119dzmi", "top_image": "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHpJYmB1AH0CZkh8bWpWJBYwCygkKh4qCCAJLCM1Hj0Wehg9PWpGfFUxED4kKVE0VTAULzEhHylPYhwvYnNWYE0xTyt5cQIrQngbemZ3HXtLME19bXxTeh9lHW8p", "meta_img": "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHpJYmB1AH0CZkh8bWpWJBYwCygkKh4qCCAJLCM1Hj0Wehg9PWpGfFUxED4kKVE0VTAULzEhHylPYhwvYnNWYE0xTyt5cQIrQngbemZ3HXtLME19bXxTeh9lHW8p", "images": ["https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmF1SHhKeh1jIzVZIB17CSF7dwN8TGRJfWJ3HX9JYkF4bHcEeVUzECM1K0MoVCUXKnY4", "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmBwSHlPeh1jIzVZIB17CSF7dwN8TGRJfWJ3HX9JYkF4bHcEeVUzECM1K0MoVCUXKnY4", "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmF1SHhKeh1jIzVZIB17CSF7dgZ9SWVMfWdoHXtOY0F7ZHcBelUzECM1K0MoVCUXKnY4", "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmF1SHhKeh1jIzVZIB17CSF7dAZ8SmJJeGJ1BWBXZEB_bHYEe01kTWIyLF4sFCYcYyQrV28H", "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmBwSHlPeh1jIzVZIB17CSF7dAN0T2NLf2FxAGBPbEp9YXcHdUx6HyQ6JF4-FSIcYyQrV28H", "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmBwSHlPeh1jIzVZIB17CSF7dAZ8SmJJeGJ1BWBXZEB_bHYEe01kTWIyLF4sFCYcYyQrV28H", "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmJxBDVPZUtiMixcKAgwCSJ6IkI4CjQOPXo1XGIbJRBiInQfKRMmCSE1PB8oFzccKXshBXofN097MmgHKUwzVHlmIwhgGGJLf3lzAShOZUB0N3JVfR53BA==", "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmF1SHhKeh1jIzVZIB17CSF7dwF8TmVAe2Z9BGBXYUx6bXUFfUpkVis9K1EjCTBXPToiEjA=", "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmF1SHhKeh1jIzVZIB17CSF7dAN0T2NLf2FxAGBPbEp9YXcHdUx6HyQ6JF4-FSIcYyQrV28H", "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmBwSHlPeh1jIzVZIB17CSF7dwF8TmVAe2Z9BGBXYUx6bXUFfUpkVis9K1EjCTBXPToiEjA=", "https://finanse.wp.pl/MTE0MzUyYjUkUjtJegJvIGcKbx46W2F2MBJ3WHoLeGd3BHVDZ0h8YGpDJRUiVyo9Iw8-CCNEKz0rUSMJMF8sNzFZIhRoEz47I1ZrCjlEPTUuX2sMaExjYGdN", "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmFzSHlPehBjIzUePRZ6GGI9akM5HXoJJjJqUipUJRcqdjg=", "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHpJYmB1AH0CZkh8bWpWJBYwCygkKh4qCCAJLCM1Hj0Wehg9PWpGfFUxED4kKVE0VTAULzEhHylPYhwvYnNWYE0xTyt5cQIrQngbemZ3HXtLME19bXxTeh9lHW8p", "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmBwSHlPeh1jIzVZIB17CSF7dAd6T2dAdG1xHXxIZ0B7YXcGdUt6HyQ6JF4-H3sJIzNnTQ==", "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmBwSHlPeh1jIzVZIB17CSF7dgZ9SWVMfWdoHXtOY0F7ZHcBelUzECM1K0MoVCUXKnY4", "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmF1SHhKeh1jIzVZIB17CSF7dAd6T2dAdG1xHXxIZ0B7YXcGdUt6HyQ6JF4-H3sJIzNnTQ=="], "movies": [], "text": "W czasie pandemii dzieci si\u0119 nudz\u0105 \u2013 i maj\u0105 wiele potrzeb, kt\u00f3re mog\u0105 zaspokoi\u0107 tylko przez internet. Wi\u0119ksze zakupy robi\u0105 rodzice, ale te mniejsze dzieci mog\u0105 robi\u0107 same. Wystarczy, \u017ce maj\u0105 do dyspozycji w\u0142asne konto, serwis internetowy, kart\u0119 debetow\u0105. Niemo\u017cliwe? Niebezpieczne? Niepotrzebne? Wr\u0119cz przeciwnie.\n\nArtyku\u0142 powsta\u0142 we wsp\u00f3\u0142pracy z PKO Bankiem Polskim.\n\nCzas, w kt\u00f3rym wszyscy staraj\u0105 si\u0119 ograniczy\u0107 wyj\u015bcia z domu, to rozkwit handlu i us\u0142ug internetowych. \u015awiat dziecka nie jest tu wyj\u0105tkiem \u2013 jego potrzeby w tym wzgl\u0119dzie te\u017c rosn\u0105. I jest to \u015bwietny moment, by nauczy\u0107 je \u015bwiadomego zarz\u0105dzania pieni\u0119dzmi.\n\nKiedy\u015b rodzice kupowali dzieciom skarbonki, by wyrobi\u0107 w nich systematyczno\u015b\u0107 i nawyk oszcz\u0119dzania. W wielu domach ten zwyczaj ma si\u0119 dobrze tak\u017ce i dzisiaj \u2013 wg badania przeprowadzonego przez SW Research, a\u017c 63 procent rodzic\u00f3w deklaruje, \u017ce zach\u0119caj\u0105 dzieci, by odk\u0142ada\u0142y oszcz\u0119dno\u015bci w skarbonce.\n\nI chocia\u017c to warte pochwa\u0142y \u2013 dobrze p\u00f3j\u015b\u0107 krok dalej. Dzisiaj wi\u0119kszo\u015b\u0107 z nas \u2013 rodzic\u00f3w \u2013 ma konto w banku, p\u0142aci kart\u0105 i korzysta z bankowo\u015bci internetowej oraz mobilnej. Dlaczego wi\u0119c nie nauczy\u0107 dziecka korzysta\u0107 z tych narz\u0119dzi?\n\nKonto od urodzenia\n\nBezp\u0142atne konta dla dziecka mo\u017cna za\u0142o\u017cy\u0107 tu\u017c po narodzinach. \u017beby wyja\u015bni\u0107 jak to dzia\u0142a, pos\u0142u\u017cymy si\u0119 PKO Kontem Dziecka z oferty PKO Junior, kt\u00f3r\u0105 najwi\u0119kszy polski bank wdro\u017cy\u0142 w 2013 r.\n\nKlienci najwi\u0119kszego polskiego banku mog\u0105 za\u0142o\u017cy\u0107 rachunek przez stron\u0119 internetow\u0105 PKO Junior \u2013 loguj\u0105c si\u0119 do w\u0142asnego konta bankowego.\n\nOferta przeznaczona jest dla dzieci do 13. roku \u017cycia. Oczywi\u015bcie nie chodzi o to, by niemowl\u0119 robi\u0142o przelewy, ale o mo\u017cliwo\u015b\u0107 oddzielenia jego pieni\u0119dzy od pieni\u0119dzy rodzic\u00f3w.\n\nDzi\u0119ki posiadaniu konta dziecko mo\u017ce odk\u0142ada\u0107 np. got\u00f3wk\u0119 otrzyman\u0105 od rodziny przy okazji r\u00f3\u017cnych uroczysto\u015bci, jak komunia, urodziny czy dzie\u0144 dziecka. Z czasem b\u0119dzie gotowe do samodzielnego zarz\u0105dzania kontem, oczywi\u015bcie pod kontrol\u0105 rodzic\u00f3w, co umo\u017cliwia m.in. serwis internetowy PKO Junior i aplikacja mobilna tego banku.\n\nMit pierwszy \u2013 dziecko nie poradzi sobie z obs\u0142ug\u0105 bankowo\u015bci\n\nGdyby\u015bmy dali 10-latkowi dost\u0119p do pe\u0142nej, \"doros\u0142ej\" wersji serwisu, prawdopodobnie mia\u0142by problem. Ale dzieci do 13. roku \u017cycia mog\u0105 korzysta\u0107 ze specjalnie dla nich przygotowanej strony \u2013 www.junior.pkobp.pl - na kt\u00f3rej sprawdz\u0105 stan swojego konta, ustawi\u0105 swoje cele oszcz\u0119dzania, przeanalizuj\u0105 histori\u0119 wydatk\u00f3w i oblicz\u0105, ile zyskaj\u0105 na oprocentowaniu w okre\u015blonym czasie, na przyk\u0142ad do dnia nast\u0119pnych urodzin. Serwis mo\u017cna te\u017c dostosowa\u0107 do w\u0142asnego gustu, zmieniaj\u0105c obrazek t\u0142a na jeden z dost\u0119pnych w galerii lub wgrywaj\u0105c inny z komputera. Poza tym dost\u0119pne s\u0105 dodatkowe materia\u0142y edukacyjne i wiele innych przydatnych narz\u0119dzi.\n\nMo\u017cna powiedzie\u0107, \u017ce z obs\u0142ug\u0105 serwisu PKO Junior poradzi sobie nawet dziecko\u2026\n\nMit drugi \u2013 dziecko od razu wyda wszystkie pieni\u0105dze\n\nNa PKO Koncie Dziecka mo\u017cna trzyma\u0107 ka\u017cd\u0105 kwot\u0119, mo\u017ce to by\u0107 nawet kilka z\u0142otych czy kilka tysi\u0119cy z\u0142otych. W ka\u017cdym przypadku dzieci mog\u0105 mie\u0107 pokus\u0119 szybkiego wydania ich na jakie\u015b bie\u017c\u0105ce, nieprzemy\u015blane potrzeby. Takim impulsywnym decyzjom zapobiega funkcjonalno\u015b\u0107 serwisu PKO Junior. Ka\u017cdy przelew, kt\u00f3ry dziecko zainicjowa\u0142o w serwisie, rodzic musi potwierdzi\u0107. Dzi\u0119ki temu zachowujemy pe\u0142n\u0105 kontrol\u0119 nad jego poczynaniami, ale jednocze\u015bnie uczymy, jak si\u0119 wykonuje p\u0142atno\u015bci w sieci i dlaczego trzeba je dobrze planowa\u0107.\n\nOpr\u00f3cz bankowo\u015bci internetowej dziecko ma do dyspozycji aplikacj\u0119 mobiln\u0105, w kt\u00f3rej mo\u017ce dokona\u0107 tych samych operacji. Rodzic je akceptuje \u2013 lub nie \u2013 w serwisie iPKO. Przy okazji \u2013 to dobra chwila, \u017ceby rozmawia\u0107 z dzieckiem na temat jego rzeczywistych potrzeb, uczy\u0107 trudnej sztuki wyboru i planowania.\n\nJeszcze nie wspomnieli\u015bmy o karcie bankowej. W PKO BP mo\u017cna zam\u00f3wi\u0107 kart\u0119 debetow\u0105 PKO Junior. Dzi\u0119ki niej dziecko mo\u017ce p\u0142aci\u0107 zbli\u017ceniowo do 30 z\u0142 bez kodu PIN, p\u0142aci\u0107 w internecie i wyp\u0142aca\u0107 pieni\u0105dze z bankomatu. Jest to zatem zupe\u0142nie normalna karta, z jednym wyj\u0105tkiem \u2013 nie jest bezpo\u015brednio podpi\u0119ta pod PKO Konto Dziecka. Ma specjalny kontrolowany przez rodzica rachunek, kt\u00f3ry mo\u017cna zasili\u0107 wybran\u0105 kwot\u0105 i dziecko mo\u017ce dokonywa\u0107 zakup\u00f3w tylko w ramach tej puli. Karta mo\u017ce mie\u0107 te\u017c form\u0119 naklejki zbli\u017ceniowej zamiast tradycyjnego plastiku. Rodzic ma pe\u0142en wgl\u0105d w histori\u0119 p\u0142atno\u015bci i mo\u017ce zarz\u0105dza\u0107 kart\u0105 online \u2013 zmieniaj\u0105c na przyk\u0142ad dzienne limity i zasilaj\u0105c j\u0105 przelewami z dowolnego banku. To zasilenie odbywa si\u0119 w czasie rzeczywistym, czyli dziecko otrzymuje pieni\u0105dze od rodzica natychmiast.\n\nJest to w pe\u0142ni funkcjonalne narz\u0119dzie, kt\u00f3re mo\u017cna wykorzysta\u0107 na przyk\u0142ad do p\u0142acenia za aplikacje czy do dokonywania mikrop\u0142atno\u015bci w grach \u2013 bez konieczno\u015bci podpinania karty rodzica do serwis\u00f3w, kt\u00f3re to oferuj\u0105.\n\nMit trzeci \u2013 to niepotrzebne koszty\n\nRozwia\u0107 ten mit jest naj\u0142atwiej \u2013 wystarczy spojrze\u0107 na tabel\u0119 op\u0142at i prowizji. Prowadzenie PKO Konta Dziecka, korzystanie z aplikacji i bankowo\u015bci internetowej s\u0105 zupe\u0142nie bezp\u0142atne. W przypadku karty, kt\u00f3ra wa\u017cna jest 2 lata, klient za jej wydanie ponosi jednorazow\u0105 op\u0142at\u0119 w wysoko\u015bci 15 z\u0142otych.\n\nA kiedy dziecko ma wi\u0119cej ni\u017c 13 lat? Mo\u017cesz mu za\u0142o\u017cy\u0107 PKO Konto Pierwsze przeznaczone dla m\u0142odzie\u017cy mi\u0119dzy 13. a 17. rokiem \u017cycia. Jest ono r\u00f3wnie\u017c bezp\u0142atne i dzia\u0142a jak \u201edoros\u0142e\u201d konto.\n\nTutaj ju\u017c rodzic nie ma \u017cadnej kontroli nad wydatkami nastolatka poza tym, \u017ce prawdopodobnie b\u0119dzie musia\u0142 je co jaki\u015b czas zasili\u0107. W tym przypadku bardzo przydadz\u0105 si\u0119 wcze\u015bniejsze do\u015bwiadczenia z PKO Junior i nauka planowania wydatk\u00f3w, co jest kolejnym argumentem za tym, \u017ceby bankowanie zacz\u0105\u0107 jak najwcze\u015bniej.", "keywords": [], "meta_keywords": ["pko bp", "konto dla dzieci"], "tags": ["Niedziela handlowa", "Wyniki Lotto", "Bank PKO", "Waloryzacja emerytur", "Biedronka", "500+", "Ceny paliw", "Brexit", "Bank ING", "pko bp", "konto dla dzieci", "Ministerstwo Finans\u00f3w"], "authors": ["Krzysztof Miro\u0144czuk"], "publish_date": "Fri May 22 10:43:00 2020", "summary": "", "article_html": "", "meta_description": "W czasie pandemii dzieci si\u0119 nudz\u0105 \u2013 i maj\u0105 wiele potrzeb, kt\u00f3re mog\u0105 zaspokoi\u0107 tylko przez internet. Wi\u0119ksze zakupy robi\u0105 rodzice, ale te mniejsze dzieci mog\u0105 robi\u0107 same. Wystarczy, \u017ce maj\u0105 do dyspozycji", "meta_lang": "pl", "meta_favicon": "https://finanse.wp.pl/MTE0MzUyYjUkUjtJegJvC2cKbyUKJhILGm8SJQomEgsabxIlCiYSCxpvEiUKJhILGm8SJQomEgsabxIlCiYSCxpvEiUKJhILGm8SJQomEgsabxIlCiYSCxpvEiUKJhILGm8SJQomEgsabxIlCiYSCxpvEiUKJhILGm8SJQomEgsabxIlCiYSCxpvEiUKJhILGm8SJQomEgsabxIlCiYSCxpvEiUKJhILGm8SJQomEgsabxIlCiYSCxpvEiUKJhILGm8SJQomEgsabxIlCiYSCxpvEiUKJhILGm8SJQomEgsabxIlCiYSCxpvEiUKJhILGm8SJQomEgsabxIlCiYSCxpvEiUKJhILGm8SJQomEgsabxIlCiYSCxpvEiUKJhILGm8SJQomEgsab29WdwxvbmcfPg40DSQ3agNjTXtLeGFqBikZN0gpZHQIKRxgQClhIFEpGWQYKGN2VHobZhh5ZSAeJBk6WzA=", "meta_data": {"gaf": "dcykpzsl", "og": {"site_name": "finanse.wp.pl", "locale": "pl_PL", "url": "https://finanse.wp.pl/konto-zamiast-skarbonki-bezplatne-do-oszczedzania-i-nauki-zarzadzania-pieniedzmi-6512196729439873a", "type": "article", "title": "Konto zamiast skarbonki. Bezp\u0142atne, do oszcz\u0119dzania i nauki zarz\u0105dzania pieni\u0119dzmi", "description": "W czasie pandemii dzieci si\u0119 nudz\u0105 \u2013 i maj\u0105 wiele potrzeb, kt\u00f3re mog\u0105 zaspokoi\u0107 tylko przez internet. Wi\u0119ksze zakupy robi\u0105 rodzice, ale te mniejsze dzieci mog\u0105 robi\u0107 same. Wystarczy, \u017ce maj\u0105 do dyspozycji", "image": "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHpJYmB1AH0CZkh8bWpWJBYwCygkKh4qCCAJLCM1Hj0Wehg9PWpGfFUxED4kKVE0VTAULzEhHylPYhwvYnNWYE0xTyt5cQIrQngbemZ3HXtLME19bXxTeh9lHW8p"}, "fb": {"app_id": 803760040111145, "pages": 203367529692524}, "twitter": {"site": "@wirtualnapolska", "domain": "finanse.wp.pl", "card": "summary_large_image", "url": "https://finanse.wp.pl/konto-zamiast-skarbonki-bezplatne-do-oszczedzania-i-nauki-zarzadzania-pieniedzmi-6512196729439873a", "description": "W czasie pandemii dzieci si\u0119 nudz\u0105 \u2013 i maj\u0105 wiele potrzeb, kt\u00f3re mog\u0105 zaspokoi\u0107 tylko przez internet. Wi\u0119ksze zakupy robi\u0105 rodzice, ale te mniejsze dzieci mog\u0105 robi\u0107 same. Wystarczy, \u017ce maj\u0105 do dyspozycji", "image": "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHpJYmB1AH0CZkh8bWpWJBYwCygkKh4qCCAJLCM1Hj0Wehg9PWpGfFUxED4kKVE0VTAULzEhHylPYhwvYnNWYE0xTyt5cQIrQngbemZ3HXtLME19bXxTeh9lHW8p"}, "google-site-verification": "RCgsopChr4I-gwsar6utLms3HxO6lrgw6GO3SfzHsQg", "keywords": "pko bp, konto dla dzieci", "article": {"publisher": "https://www.facebook.com/finansewppl", "published_time": "2020-05-22T10:43:00.000Z", "modified_time": "2020-05-22T11:15:18.000Z"}, "artice": {"tag": "pko bp, konto dla dzieci"}, "news_keywords": "pko bp, konto dla dzieci", "author": "Krzysztof Miro\u0144czuk", "description": "W czasie pandemii dzieci si\u0119 nudz\u0105 \u2013 i maj\u0105 wiele potrzeb, kt\u00f3re mog\u0105 zaspokoi\u0107 tylko przez internet. Wi\u0119ksze zakupy robi\u0105 rodzice, ale te mniejsze dzieci mog\u0105 robi\u0107 same. Wystarczy, \u017ce maj\u0105 do dyspozycji", "msapplication-TileImage": "https://v.wpimg.pl/MTE0MzUyYjUkUjtJegJvIGcKbxM8W2F2MBJ3WHo2YmVxBDVLYU1iMixeLBQmHGMjNVMpFHsJIXsjUTsTNhYjeXQJf1QlFyp2OA==", "theme-color": "#f15a23"}, "canonical_link": "https://finanse.wp.pl/konto-zamiast-skarbonki-bezplatne-do-oszczedzania-i-nauki-zarzadzania-pieniedzmi-6512196729439873a"}