{"source_url": "https://tr.sputniknews.com", "url": "https://tr.sputniknews.com/turkiye/202005201042084522-milli-savunma-bakani-akar-su-anda-156-arkadasimizin-koronavirus-testi-pozitif/", "title": "Milli Savunma Bakan\u0131 Akar: \u015eu anda 156 arkada\u015f\u0131m\u0131z\u0131n koronavir\u00fcs testi pozitif", "top_image": "https://cdntr1.img.sputniknews.com/images/104151/52/1041515262.jpg", "meta_img": "https://cdntr1.img.sputniknews.com/images/104151/52/1041515262.jpg", "images": ["https://tr.sputniknews.com/services/counter/?project=&obj_id=1042084522&obj_type=article&action_type=&ts=1590614844", "https://mc.yandex.ru/watch/27736608", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "https://cdntr1.img.sputniknews.com/i/avatar-default.png", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdntr1.img.sputniknews.com/img/104151/52/1041515256_0:0:2001:1082_1000x541_80_0_0_9fd680e388c60789e860ff2cb4658062.jpg", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "https://mc.yandex.ru/watch/26863203", "https://cdntr1.img.sputniknews.com/images/104151/52/1041515262.jpg"], "movies": [], "text": "Milli Savunma Bakan\u0131 Hulusi Akar, yeni tip koronavir\u00fcs (Kovid-19) salg\u0131n\u0131yla ilgili olarak a\u00e7\u0131klama yapt\u0131 ve T\u00fcrk Silahl\u0131 Kuvvetleri'nde (TSK) 156 ki\u015finin testinin pozitif \u00e7\u0131kt\u0131\u011f\u0131n\u0131 duyurdu.\n\nMilli Savunma Bakan\u0131 Hulusi Akar, yeni tip koronavir\u00fcs (Kovid-19) salg\u0131n\u0131n\u0131n T\u00fcrk Silahl\u0131 Kuvvetleri'ndeki (TSK) seyrine ili\u015fkin olarak a\u00e7\u0131klama yapt\u0131.\n\n\"\u015eu anda 156 arkada\u015f\u0131m\u0131z\u0131n koronavir\u00fcs testi pozitif\" diyen Akar, \u015f\u00f6yle devam etti:\n\n\"Bizim i\u00e7in en korkulu r\u00fcya operasyon b\u00f6lgelerine bu salg\u0131n\u0131n s\u0131\u00e7ramas\u0131yd\u0131. B\u00f6yle bir \u015fey oldu\u011funda kar\u015f\u0131n\u0131zda ter\u00f6rist, arkan\u0131zda vir\u00fcs \u00e7ok s\u0131k\u0131nt\u0131l\u0131, istenmeyen durumlarla kar\u015f\u0131la\u015fabilirdik. Al\u0131nan tedbirlerle \u00e7ok \u015f\u00fck\u00fcr \u015fu ana kadar operasyon b\u00f6lgelerimizde bizim koronavir\u00fcs vakam\u0131z olmad\u0131. Gemilerimiz, filolar\u0131m\u0131z \u00e7ok \u00f6nemli. Bu konuda da ilgili arkada\u015flar\u0131m\u0131z\u0131n ald\u0131\u011f\u0131 tedbirlerle oralarda da zorluk ya\u015fanmad\u0131.\n\n\u015eu ana kadar gelinen noktada rakamlara bak\u0131ld\u0131\u011f\u0131nda ger\u00e7ekten \u00f6v\u00fcn\u00fclecek bir durum var. D\u00fcnya genelinde bu musibetle kar\u015f\u0131la\u015fan ordular ABD, Almanya, Rusya, \u0130talya, Fransa gibi, vaka say\u0131s\u0131n\u0131n azl\u0131\u011f\u0131 bak\u0131m\u0131ndan incelendi\u011finde T\u00fcrk Silahl\u0131 Kuvvetleri en ba\u015far\u0131l\u0131 durumda. Bundan dolay\u0131 eme\u011fi ge\u00e7enleri tekrar kutluyorum, ger\u00e7ekten b\u00fcy\u00fck bir ba\u015far\u0131 bu. \u015eu anda 156 pozitif arkada\u015f\u0131m\u0131z var, bunlar\u0131n tamam\u0131 kontrol alt\u0131nda ve bunlar\u0131n hi\u00e7birinde kritik durum yok.\"", "keywords": [], "meta_keywords": ["koronavir\u00fcs belirtileri", "koronavir\u00fcs \u00f6nlemleri", "koronavir\u00fcs tedavisi", "Bilim Kurulu \u00fcyeleri", "soka\u011fa \u00e7\u0131kma yasa\u011f\u0131", "koronavir\u00fcs vakalar\u0131", "koronavir\u00fcs haritas\u0131", "koronavir\u00fcs a\u015f\u0131s\u0131"], "tags": ["Hulusi Akar", "TSK", "Koronavir\u00fcs", "Milli Savunma Bakanl\u0131\u011f\u0131"], "authors": [], "publish_date": null, "summary": "", "article_html": "", "meta_description": "Milli Savunma Bakan\u0131 Hulusi Akar, yeni tip koronavir\u00fcs (Kovid-19) salg\u0131n\u0131yla ilgili olarak a\u00e7\u0131klama yapt\u0131 ve T\u00fcrk Silahl\u0131 Kuvvetleri'nde (TSK) 156 ki\u015finin testinin...", "meta_lang": "tr", "meta_favicon": "https://cdntr2.img.sputniknews.com/i/sputnik.png", "meta_data": {"description": "Milli Savunma Bakan\u0131 Hulusi Akar, yeni tip koronavir\u00fcs (Kovid-19) salg\u0131n\u0131yla ilgili olarak a\u00e7\u0131klama yapt\u0131 ve T\u00fcrk Silahl\u0131 Kuvvetleri'nde (TSK) 156 ki\u015finin testinin...", "keywords": "koronavir\u00fcs belirtileri, koronavir\u00fcs \u00f6nlemleri, koronavir\u00fcs tedavisi, Bilim Kurulu \u00fcyeleri, soka\u011fa \u00e7\u0131kma yasa\u011f\u0131, koronavir\u00fcs vakalar\u0131, koronavir\u00fcs haritas\u0131, koronavir\u00fcs a\u015f\u0131s\u0131", "news_keywords": "koronavir\u00fcs belirtileri, koronavir\u00fcs \u00f6nlemleri, koronavir\u00fcs tedavisi, Bilim Kurulu \u00fcyeleri, soka\u011fa \u00e7\u0131kma yasa\u011f\u0131, koronavir\u00fcs vakalar\u0131, koronavir\u00fcs haritas\u0131, koronavir\u00fcs a\u015f\u0131s\u0131", "robots": "all", "format-detection": "telephone=no", "analytics": {"site_domain": "tr.sputniknews.com", "article_id": 1042084522, "p_ts": 1589980138, "rubric": "turkiye", "tags": "koronavir\u00fcs belirtileri, koronavir\u00fcs \u00f6nlemleri, koronavir\u00fcs tedavisi, Bilim Kurulu \u00fcyeleri, soka\u011fa \u00e7\u0131kma yasa\u011f\u0131, koronavir\u00fcs vakalar\u0131, koronavir\u00fcs haritas\u0131, koronavir\u00fcs a\u015f\u0131s\u0131"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "site": "@sputnik_TR", "url": "https://tr.sputniknews.com/turkiye/202005201042084522-milli-savunma-bakani-akar-su-anda-156-arkadasimizin-koronavirus-testi-pozitif/", "title": "Milli Savunma Bakan\u0131 Akar: \u015eu anda 156 arkada\u015f\u0131m\u0131z\u0131n koronavir\u00fcs testi pozitif", "description": "Milli Savunma Bakan\u0131 Hulusi Akar, yeni tip koronavir\u00fcs (Kovid-19) salg\u0131n\u0131yla ilgili olarak a\u00e7\u0131klama yapt\u0131 ve T\u00fcrk Silahl\u0131 Kuvvetleri'nde (TSK) 156 ki\u015finin testinin...", "image": "https://tr.sputniknews.com/sharing_snippet/1042084522.png?1589980138"}, "fb": {"app_id": 1649800968572061, "pages": 325770234130103}, "apple-itunes-app": "app-id=969452947, app-argument=com.sputniknews://article?issuer_id=17&issuer_article_id=1042084522", "google-play-app": "app-id=com.sputniknews.sputnik", "og": {"title": "Milli Savunma Bakan\u0131 Akar: \u015eu anda 156 arkada\u015f\u0131m\u0131z\u0131n koronavir\u00fcs testi pozitif", "url": "https://tr.sputniknews.com/turkiye/202005201042084522-milli-savunma-bakani-akar-su-anda-156-arkadasimizin-koronavirus-testi-pozitif/", "type": "website", "description": "Milli Savunma Bakan\u0131 Hulusi Akar, yeni tip koronavir\u00fcs (Kovid-19) salg\u0131n\u0131yla ilgili olarak a\u00e7\u0131klama yapt\u0131 ve T\u00fcrk Silahl\u0131 Kuvvetleri'nde (TSK) 156 ki\u015finin testinin...", "image": {"identifier": "https://cdntr1.img.sputniknews.com/images/104151/52/1041515262.jpg", "width": 700, "height": 440}}, "lastmod": "2020-05-20T16:13:17Z", "pubdate": "2020-05-20T16:08:58Z", "url_type": "usual"}, "canonical_link": "https://tr.sputniknews.com/turkiye/202005201042084522-milli-savunma-bakani-akar-su-anda-156-arkadasimizin-koronavirus-testi-pozitif/"}