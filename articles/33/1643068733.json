{"source_url": "http://www.haberler.com", "url": "http://www.haberler.com/son-dakika-haber-adana-da-helikopter-destekli-narkotik-uygulamasi-13355769-haberi/", "title": "Son dakika haber! Adana'da helikopter destekli narkotik uygulamas\u0131", "top_image": "https://foto.haberler.com/haber/2020/06/24/adana-da-helikopter-destekli-narkotik-uygulam-13355769_local.jpg", "meta_img": "https://foto.haberler.com/haber/2020/06/24/adana-da-helikopter-destekli-narkotik-uygulam-13355769_local.jpg", "images": ["http://mc.yandex.ru/watch/14231362", "https://www.facebook.com/tr?id=287433439304759&ev=PageView&noscript=1", "http://www.haberler.com/static/reklam/advertisement.gif?ads=1", "http://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://foto.haberler.com/haber/2020/06/24/adana-da-helikopter-destekli-narkotik-uygulam-13355769_local.jpg"], "movies": [], "text": "Son dakika haber! Adana'da helikopter destekli narkotik uygulamas\u0131 Gelen son dakika haberlerine g\u00f6re Adana'da kent genelinde, polis helikopteri ve narkotik k\u00f6peklerinin de kat\u0131ld\u0131\u011f\u0131 narkotik uygulamas\u0131 yap\u0131ld\u0131.\n\nAdana'da kent genelinde, polis helikopteri ve narkotik k\u00f6peklerinin de kat\u0131ld\u0131\u011f\u0131 narkotik uygulamas\u0131 yap\u0131ld\u0131.\n\nPolis helikopteri, \u00f6zel harekat ve \u00e7evik kuvvet ekipleriyle z\u0131rhl\u0131 ara\u00e7 ve narkotik k\u00f6peklerinin de yer ald\u0131\u011f\u0131 uygulamada, ara\u00e7lar ve yayalar durdurularak kimlik kontrol\u00fc yap\u0131ld\u0131.\n\nPolisler, durdurduklar\u0131 ara\u00e7lar\u0131 narkotik k\u00f6pekleri e\u015fli\u011finde ararken \u00f6zel harekat ve \u00e7evik kuvvet ekipleri \u00e7evrenin g\u00fcvenli\u011fini sa\u011flad\u0131.\n\nAdana'ya atanan yeni \u0130l Emniyet M\u00fcd\u00fcr\u00fc Do\u011fan \u0130nci de uygulama noktalar\u0131n\u0131 ziyaret ederek polis ve vatanda\u015flarla sohbet etti, uygulama hakk\u0131nda bilgi ald\u0131.\n\nMerkez Seyhan il\u00e7esi G\u00fclbah\u00e7e Mahallesi giri\u015findeki uygulama noktas\u0131 ziyareti sonras\u0131 gazetecilere a\u00e7\u0131klama yapan \u0130nci, huzur kenti Adana i\u00e7in g\u00f6revleri ba\u015f\u0131nda olduklar\u0131n\u0131 belirterek \"Asayi\u015f, ter\u00f6r, narkotik ve di\u011fer birimlerdeki t\u00fcm arkada\u015flarla birlikte bu \u015fehrin huzurunu, g\u00fcvenli\u011fini sa\u011flamak i\u00e7in 24 saat \u00e7al\u0131\u015fmaya devam edece\u011fiz.\" dedi.\n\nKaynak: AA", "keywords": [], "meta_keywords": ["Narkotik", "Adana", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Gelen son dakika haberlerine g\u00f6re Adana'da kent genelinde, polis helikopteri ve narkotik k\u00f6peklerinin de kat\u0131ld\u0131\u011f\u0131 narkotik uygulamas\u0131 yap\u0131ld\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Gelen son dakika haberlerine g\u00f6re Adana'da kent genelinde, polis helikopteri ve narkotik k\u00f6peklerinin de kat\u0131ld\u0131\u011f\u0131 narkotik uygulamas\u0131 yap\u0131ld\u0131.", "keywords": "Narkotik, Adana, G\u00fcncel, Haber", "image": "https://foto.haberler.com/haber/2020/06/24/adana-da-helikopter-destekli-narkotik-uygulam-13355769_local.jpg", "medium": "news", "dateCreated": "2020-06-24T03:07:03+03:00", "dateUpdated": "2020-06-24T07:54:05+03:00", "msapplication-starturl": "https://www.haberler.com", "article": {"id": 13355769, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Narkotik, Adana, G\u00fcncel"}, "og": {"url": "https://www.haberler.com/son-dakika-haber-adana-da-helikopter-destekli-narkotik-uygulamasi-13355769-haberi/", "site_name": "Haberler.com", "locale": "tr_TR", "type": "article", "title": "Son dakika haber! Adana'da helikopter destekli narkotik uygulamas\u0131", "description": "Gelen son dakika haberlerine g\u00f6re Adana'da kent genelinde, polis helikopteri ve narkotik k\u00f6peklerinin de kat\u0131ld\u0131\u011f\u0131 narkotik uygulamas\u0131 yap\u0131ld\u0131.", "image": {"identifier": "https://foto.haberler.com/haber/2020/06/24/adana-da-helikopter-destekli-narkotik-uygulam-13355769_local.jpg", "secure_url": "https://foto.haberler.com/haber/2020/06/24/adana-da-helikopter-destekli-narkotik-uygulam-13355769_local.jpg", "width": 1200, "height": 675}}, "fb": {"pages": 130833686950210, "app_id": 1094461860619988}, "twitter": {"url": "https://www.haberler.com/son-dakika-haber-adana-da-helikopter-destekli-narkotik-uygulamasi-13355769-haberi/", "card": "summary_large_image", "site": "Haberler", "title": "Son dakika haber! Adana'da helikopter destekli narkotik uygulamas\u0131", "description": "Gelen son dakika haberlerine g\u00f6re Adana'da kent genelinde, polis helikopteri ve narkotik k\u00f6peklerinin de kat\u0131ld\u0131\u011f\u0131 narkotik uygulamas\u0131 yap\u0131ld\u0131.", "image": "https://foto.haberler.com/haber/2020/06/24/adana-da-helikopter-destekli-narkotik-uygulam-13355769_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/son-dakika-haber-adana-da-helikopter-destekli-narkotik-uygulamasi-13355769-haberi/"}