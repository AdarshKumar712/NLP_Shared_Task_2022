{"source_url": "https://www.birgun.net", "url": "https://www.birgun.net/haber/italya-da-liglerin-gelecegi-belirsiz-299177", "title": "\u0130talya'da liglerin gelece\u011fi belirsiz", "top_image": "https://static.birgun.net/resim/haber-detay-resim/2020/05/02/italya-da-liglerin-gelecegi-belirsiz-hukumet-ile-kulupler-arasinda-anlasmazlik-725526-5.jpg", "meta_img": "https://static.birgun.net/resim/haber-detay-resim/2020/05/02/italya-da-liglerin-gelecegi-belirsiz-hukumet-ile-kulupler-arasinda-anlasmazlik-725526-5.jpg", "images": ["https://static.birgun.net/belge/2020/02/04/alt-pdivur.jpg", "https://static.birgun.net/static/images/birgun-logo.png", "https://static.birgun.net/belge/2020/02/04/cagri-czgfxv.jpg", "https://static.birgun.net/resim/video-snapshot-resim/2020/04/22/hdp-li-sancar-secmenimizden-ozur-diliyoruz-589-8.jpg", "https://static.birgun.net/resim/haber-liste-resim/2020/05/01/bayer-leverkusen-aranguiz-in-sozlesmesini-3-yil-daha-uzatti-725467-6.jpg", "https://static.birgun.net/resim/haber-liste-resim/2020/04/30/fransa-da-psg-sampiyon-ilan-edildi-724860-6.jpg", "https://static.birgun.net/resim/haber-liste-resim/2020/04/30/lebron-james-nba-sezonunu-bitirmek-istiyoruz-724917-6.jpg", "https://static.birgun.net/resim/haber-liste-resim/2020/05/02/bundesliga-ekibi-koln-de-3-kiside-koronavirus-tespit-edildi-725515-6.jpg", "https://static.birgun.net/resim/haber-detay-resim/2020/05/02/italya-da-liglerin-gelecegi-belirsiz-hukumet-ile-kulupler-arasinda-anlasmazlik-725526-5.jpg"], "movies": [], "text": "Yukar\u0131 \u00c7\u0131k\n\n\u0130talya'da liglerin gelece\u011fi belirsiz\n\nKoronavir\u00fcs nedeniyle liglere ara verilen \u0130talya'da ma\u00e7lar\u0131n yeniden ba\u015flay\u0131p ba\u015flamayaca\u011f\u0131 belirsizli\u011fini koruyor. Kul\u00fcpler ligin tamamlanmas\u0131 y\u00f6n\u00fcnde g\u00f6r\u00fc\u015f bildirirken, h\u00fck\u00fcmet ise sezonun iptal edilmesi gerekti\u011fini belirtiyor\n\nYeni tip koronavir\u00fcs (Covid-19) salg\u0131n\u0131 sebebiyle liglerin ask\u0131ya al\u0131nd\u0131\u011f\u0131 \u0130talya'da ma\u00e7lar\u0131n yeniden oynan\u0131p oynanmayaca\u011f\u0131na ili\u015fkin belirsizlik s\u00fcr\u00fcyor.\n\nGe\u00e7ti\u011fimiz g\u00fcnlerde Spor Bakan\u0131 Vincenzo Spadafora, mevcut \u015fartlarda Serie A'da sezonunun kald\u0131\u011f\u0131 yerden yeniden ba\u015flamas\u0131 ihtimalinin azald\u0131\u011f\u0131n\u0131 belirtmi\u015fti.\n\n\u0130talya Futbol Federasyonu Ba\u015fkan\u0131 Gabriele Gravina ise, \"Ligi bitirmemiz ve oynamam\u0131z laz\u0131m. Ben bu koltukta oturdu\u011fum s\u00fcrece ligi iptal etmem\" diye cevap verdi.\n\nKUL\u00dcPLER OYNANMASINI \u0130ST\u0130YOR\n\nH\u00fck\u00fcmet ile federasyon aras\u0131nda g\u00f6r\u00fc\u015f ayr\u0131l\u0131\u011f\u0131n\u0131n ya\u015fand\u0131\u011f\u0131 s\u00f6z konusu d\u00f6nemde kul\u00fcpler lige devam edilmesinden yana. Serie A'da yer alan 20 kul\u00fcp, maddi \u015fartlar\u0131 da g\u00f6z \u00f6n\u00fcnde bulundurarak sezonu bitirmek istiyor.\n\n\u0130HA\n\n\n\nAz \u00f6nce okudu\u011funuz haber, ba\u011f\u0131ms\u0131z bir medya organ\u0131 taraf\u0131ndan size sunuldu.\n\nBa\u011f\u0131ms\u0131z gazetecilik; sermayeye kar\u015f\u0131 halk\u0131, s\u00f6m\u00fcr\u00fcye kar\u015f\u0131 eme\u011fi, e\u015fitsizli\u011fe kar\u015f\u0131 adaleti, sava\u015flara kar\u015f\u0131 bar\u0131\u015f\u0131, piyasac\u0131l\u0131\u011fa kar\u015f\u0131 temel haklar\u0131, talana kar\u015f\u0131 do\u011fay\u0131, erkek \u015fiddetine kar\u015f\u0131 kad\u0131nlar\u0131, istismara kar\u015f\u0131 \u00e7ocuklar\u0131 savunman\u0131n olmazsa olmaz ko\u015fuludur.\n\nSiz de ger\u00e7e\u011fin sesini y\u00fckseltmek ad\u0131na sorumluluk almak istiyorsan\u0131z, sadece birka\u00e7 dakikan\u0131z\u0131 ay\u0131rarak BirG\u00fcn\u2019e abone olabilir ve \u2018#BirG\u00fcnBenim\u2019 diyebilirsiniz.\n\n\u015eimdiden sonsuz te\u015fekk\u00fcrler\u2026\n\nBirG\u00fcn bizim; hepimizin.\n\n", "keywords": [], "meta_keywords": ["\u0130talya", "h\u00fck\u00fcmet", "koronavir\u00fcs", "iptal", "Serie A", "futbol", "kul\u00fcp", "spor", "yeni", "tip"], "tags": [], "authors": [], "publish_date": null, "summary": "", "article_html": "", "meta_description": "Koronavir\u00fcs nedeniyle liglere ara verilen \u0130talya'da ma\u00e7lar\u0131n yeniden ba\u015flay\u0131p ba\u015flamayaca\u011f\u0131 belirsizli\u011fini koruyor. Kul\u00fcpler ligin tamamlanmas\u0131 y\u00f6n\u00fcnde g\u00f6r\u00fc\u015f", "meta_lang": "", "meta_favicon": "https://static.birgun.net/static/images/apple-touch-icon.png?1", "meta_data": {"og": {"description": "Koronavir\u00fcs nedeniyle liglere ara verilen \u0130talya'da ma\u00e7lar\u0131n yeniden ba\u015flay\u0131p ba\u015flamayaca\u011f\u0131 belirsizli\u011fini koruyor. Kul\u00fcpler ligin tamamlanmas\u0131 y\u00f6n\u00fcnde g\u00f6r\u00fc\u015f", "title": "\u0130talya'da liglerin gelece\u011fi belirsiz", "url": "https://www.birgun.net/haber/italya-da-liglerin-gelecegi-belirsiz-299177", "image": "https://static.birgun.net/resim/haber-detay-resim/2020/05/02/italya-da-liglerin-gelecegi-belirsiz-hukumet-ile-kulupler-arasinda-anlasmazlik-725526-5.jpg", "type": "website", "site_name": "birgun.net"}, "keywords": "\u0130talya, h\u00fck\u00fcmet, koronavir\u00fcs, iptal, Serie A, futbol, kul\u00fcp, spor, yeni, tip", "articleid": 299177, "article": {"published": "2020-05-02"}, "twitter": {"url": "https://www.birgun.net/haber/italya-da-liglerin-gelecegi-belirsiz-299177", "title": "\u0130talya'da liglerin gelece\u011fi belirsiz", "description": "Koronavir\u00fcs nedeniyle liglere ara verilen \u0130talya'da ma\u00e7lar\u0131n yeniden ba\u015flay\u0131p ba\u015flamayaca\u011f\u0131 belirsizli\u011fini koruyor. Kul\u00fcpler ligin tamamlanmas\u0131 y\u00f6n\u00fcnde g\u00f6r\u00fc\u015f bildirirken, h\u00fck\u00fcmet ise sezonun iptal edilmesi gerekti\u011fini belirtiyor", "site": "@BirGun_Gazetesi"}, "pdate": 20200502, "utime": 20200502014059, "ptime": 20200502013400, "msapplication-starturl": "https://www.birgun.net", "viewport": "width=device-width, initial-scale=1", "content-language": "tr-TR", "language": "Turkish", "robots": "all", "rating": "General", "distribution": "global", "resource-type": "document", "doc-type": "white paper", "doc-class": "living document", "doc-rights": "public", "classification": "Consumers", "medium": "news", "audience": "all", "application-name": "birgun.net", "revisit-after": "1 days"}, "canonical_link": "https://www.birgun.net/haber/italya-da-liglerin-gelecegi-belirsiz-299177"}