{"source_url": "https://web.archive.org", "url": "https://web.archive.org/web/20210414050959id_/https://www.halkinsesikibris.com/dunya/italyada-nakliye-konteynirlari-yogun-bakim-unitelerine-donusuyor-h133431.html", "title": "\u0130talya\u2019da nakliye konteyn\u0131rlar\u0131 yo\u011fun bak\u0131m \u00fcnitelerine d\u00f6n\u00fc\u015f\u00fcyor", "top_image": "https://www.halkinsesikibris.com/images/haberler/2020/03/italyada_nakliye_konteynirlari_yogun_bakim_unitelerine_donusuyor_h133431_a3c2d.jpg", "meta_img": "https://www.halkinsesikibris.com/images/haberler/2020/03/italyada_nakliye_konteynirlari_yogun_bakim_unitelerine_donusuyor_h133431_a3c2d.jpg", "images": ["https://www.halkinsesikibris.com/images/haberler/ustmanset/2021/04/1.jpg", "https://www.halkinsesikibris.com/thumb.php?src=https://www.halkinsesikibris.com/images/banner/deniz_plaza.jpg&w=300&h=250&q=90", "https://www.halkinsesikibris.com/thumb.php?src=https://www.halkinsesikibris.com/images/banner/kv_1.jpg&w=620&h=90&q=90", "https://www.halkinsesikibris.com/images/haberler/ustmanset/2021/04/YangYn1.jpg", "https://www.halkinsesikibris.com/thumb.php?src=https://www.halkinsesikibris.com/images/banner/turizm.png&w=300&h=250&q=90", "https://cdn1.ntv.com.tr/gorsel/iOAwzYoiUEWaxaE5Gz62vA.jpg?width=1000&mode=both&scale=both&v=1585295048551", "https://www.halkinsesikibris.com/thumb.php?src=https://www.halkinsesikibris.com/images/banner/avize_1.jpg&w=300&h=250&q=90", "https://www.halkinsesikibris.com/images/security_code.jpg", "https://www.halkinsesikibris.com/images/banner/HALKIN_SESI_CMYK_1_1.jpg", "https://www.halkinsesikibris.com/images/haberler/ustmanset/2021/04/Inter.jpg", "https://cdn1.ntv.com.tr/gorsel/T-mUmsXnkEavBC7a_MTG_w.jpg?width=1000&mode=both&scale=both&v=1585295048551", "https://www.halkinsesikibris.com/images/haberler/2021/04/ataturk_stadinin_zemini_hali_gibi_h154707_f575a.jpg", "https://www.halkinsesikibris.com/thumb.php?src=https://www.halkinsesikibris.com/images/banner/Untitled-1_1.jpg&w=300&h=250&q=90", "https://www.halkinsesikibris.com/images/haberler/2021/04/ciftci_dgd_sisteminin_degismesini_istiyor_h154692_1b37b.jpg", "https://cdn1.ntv.com.tr/gorsel/FrZ5b39mEUa9gA-bmYXWlw.jpg?width=1000&mode=both&scale=both&v=1585295048551", "https://www.halkinsesikibris.com/images/haberler/2021/04/dogrudan_gelir_destegi_odemeleri_yapiliyor_h154684_f0ecf.jpg", "https://www.halkinsesikibris.com/images/haberler/ustmanset/2021/04/TMT.jpg", "https://www.halkinsesikibris.com/thumb.php?src=https://www.halkinsesikibris.com/images/banner/Arden_site1.jpg&w=300&h=250&q=90", "https://www.halkinsesikibris.com/_themes/hs-royal/images/no_author.jpg", "https://www.halkinsesikibris.com/images/haberler/ustmanset/2021/04/elizzz.jpg", "https://www.halkinsesikibris.com/images/haberler/ustmanset/2021/04/BAYLIK.jpg", "https://www.halkinsesikibris.com/thumb.php?src=https://www.halkinsesikibris.com/images/banner/altuncay2.jpeg&w=300&h=250&q=90", "https://www.halkinsesikibris.com/images/banner/970x90.gif", "https://www.halkinsesikibris.com/images/banner/-2T4UGZjDEO4JoGFp7pxMg.jpg", "https://cdn1.ntv.com.tr/gorsel/nzxgfDixo0ydoZl3Oc7UWw.jpg?width=1000&mode=both&scale=both&v=1585295048551", "https://www.halkinsesikibris.com/thumb.php?src=https://www.halkinsesikibris.com/images/banner/turkcell_halkYnsesi_620x90.jpg&w=620&h=90&q=90", "https://cdn1.ntv.com.tr/gorsel/kJtCta1--0mDj6jd1IKbjQ.jpg?width=1000&mode=both&scale=both&v=1585295048551", "https://www.halkinsesikibris.com/images/banner/HALKIN_SESI_CMYK_1.jpg", "https://www.halkinsesikibris.com/images/haberler/2020/03/italyada_nakliye_konteynirlari_yogun_bakim_unitelerine_donusuyor_h133431_a3c2d.jpg", "https://cdn1.ntv.com.tr/gorsel/NIOFO6RRUECTDkGZfF37Mw.jpg?width=1000&mode=both&scale=both&v=1585295048551", "https://cdn1.ntv.com.tr/gorsel/WARZF4eSwUaoRzHgdnqjhA.jpg?width=1000&mode=both&scale=both&v=1585295048551", "https://www.halkinsesikibris.com/thumb.php?src=https://www.halkinsesikibris.com/images/banner/Banner-940x90.jpg&w=940&h=90&q=90", "https://www.halkinsesikibris.com/images/banner/halkinsesikibris_stallion_reklam_620X90.gif", "https://www.halkinsesikibris.com/images/haberler/2021/04/ciftciler_sok_eylemlerine_basladilar_h154677_9e9a1.jpg", "https://www.halkinsesikibris.com/images/haberler/2021/04/ydude_basarili_bir_operasyon_daha_h154674_9a775.jpg", "https://www.halkinsesikibris.com/images/haberler/2021/04/guney_de_durum_kotuye_gidiyor_h154698_8eb0c.jpg", "https://www.halkinsesikibris.com/images/haberler/ustmanset/2021/04/BeYiktaY.jpg", "https://www.halkinsesikibris.com/thumb.php?src=https://www.halkinsesikibris.com/images/banner/KYbrYs_Developments_yeni.jpg&w=620&h=90&q=90", "https://www.halkinsesikibris.com/thumb.php?src=https://www.halkinsesikibris.com/images/banner/MISTY_BANNER_2_1.png&w=620&h=90&q=90", "https://www.halkinsesikibris.com/thumb.php?src=https://www.halkinsesikibris.com/images/banner/HalkYn_Sesi_Gazetesi_Banner_250x550_px_1.png&w=250&h=550&q=90", "https://cdn1.ntv.com.tr/gorsel/wI5qWX5BN0mPBvIfP34aDg.jpg?width=1000&mode=both&scale=both&v=1585295048551"], "movies": [], "text": "Yeni tip corona vir\u00fcs\u00fcn\u00fcn (Covid-19)\u2019un en \u00f6l\u00fcmc\u00fcl oldu\u011fu \u0130talya\u2019da yo\u011fun bak\u0131m \u00fcnitelerinin yetersiz kalmas\u0131 nedeniyle \u00fclkede zor g\u00fcnler ya\u015fan\u0131yor.\n\nH\u00fck\u00fcmet, sivil toplum kurulu\u015flar\u0131 ve halk soruna \u00e7\u00f6z\u00fcm bulmak i\u00e7in \u00e7al\u0131\u015f\u0131yor. \u0130ki \u0130talyan mimar, CURA ad\u0131n\u0131 verdikleri nakliye konteyn\u0131rlar\u0131n\u0131n kullan\u0131ld\u0131\u011f\u0131 bir acil durum hastanesi tasarlad\u0131. \u0130lk CURA\u2019n\u0131n in\u015fas\u0131na ise Milan\u2019da ba\u015fland\u0131.\n\n\u0130talya yeni tip corona vir\u00fcs (Covid-19) salg\u0131n\u0131nda en \u00e7ok \u00f6l\u00fcm\u00fcn ger\u00e7ekle\u015fti\u011fi \u00fclke olma konumunu koruyor. \u00dclkede vir\u00fcs kaynakl\u0131 \u00f6l\u00fcm say\u0131s\u0131 7 bin 500\u2019\u00fc ge\u00e7erken vaka say\u0131s\u0131 75 bine yakla\u015ft\u0131. Her g\u00fcn 3 bini a\u015fk\u0131n kritik durumdaki hasta yo\u011fun bak\u0131ma sevk ediliyor. Durum b\u00f6yle olunca, \u00fclkedeki yo\u011fun bak\u0131m \u00fcnitleri yetersiz kal\u0131yor baz\u0131 b\u00f6lgelerde 80 ya\u015f\u0131n \u00fczerindeki hastalar yo\u011fun bak\u0131ma kabul edilmiyor.\n\nTarihinin en zor g\u00fcnlerini ya\u015fayan \u0130talya\u2019da h\u00fck\u00fcmet, STK ve halk ile birlikte ya\u015fanan sa\u011fl\u0131k krizini \u00e7\u00f6zmeye \u00e7al\u0131\u015f\u0131yor.\n\nNAKL\u0130YE KONTEYNIRLARINDAN YO\u011eUN BAKIM KAPS\u00dcLLER\u0130\n\nBu do\u011frultuda mimarlar, m\u00fchendisler, t\u0131p uzmalar\u0131 ve askeri uzmanlar bir araya gelerek, yo\u011fun bak\u0131m \u00fcnitelerinin kapasitesitesini geli\u015ftirmek a\u00e7\u0131k kaynakl\u0131 bir proje olan CURA'y\u0131 ortya koydu.\n\nProje, nakliye konteyn\u0131rlar\u0131n\u0131 ta\u015f\u0131nabilir yo\u011fun bak\u0131m kaps\u00fcllerine d\u00f6n\u00fc\u015ft\u00fclmesine olanak tan\u0131yor.\n\n\u0130K\u0130 HASTAYI BARINDIRAB\u0130L\u0130YOR\n\n\u0130talyan mimarlar, Carlo Ratti ve Italo Rota taraf\u0131ndan tasarlanan CURA\u2019da her nakliye konteyn\u0131r\u0131 biyo-muhafaza \u00fcnitesini olu\u015fturuyor ve bu \u00fcniteler iki hasta ile t\u0131bbi ekipmanlar\u0131 i\u00e7inde bar\u0131nd\u0131rabilecek b\u00fcy\u00fckl\u00fc\u011fe sahip.\n\nDi\u011fer taraftan 6 metre geni\u015fli\u011fe ula\u015fan CURA'lar h\u0131zl\u0131 bir \u015fekilde monte edilip tekrar tekrar kullan\u0131labiliyor ve kolayca ta\u015f\u0131nabiliyor.\n\nA\u00e7\u0131k kaynakl\u0131 ve kar amac\u0131 g\u00fctmeyen bir \u00e7er\u00e7evede geli\u015ftirilen ilk CURA, \u0130talya'n\u0131n Milano kentinde in\u015fa ediliyor.", "keywords": [], "meta_keywords": [""], "tags": [], "authors": ["Http", "Www.Halkinsesikibris.Com"], "publish_date": null, "summary": "", "article_html": "", "meta_description": "Yeni tip corona vir\u00fcs\u00fcn\u00fcn (Covid-19)'un en \u00f6l\u00fcmc\u00fcl oldu\u011fu \u0130talya'da yo\u011fun bak\u0131m \u00fcnitelerinin yetersiz kalmas\u0131 nedeniyle \u00fclkede zor g\u00fcnler", "meta_lang": "tr", "meta_favicon": "https://www.halkinsesikibris.com/_themes/hs-royal/images/favicon.ico", "meta_data": {"viewport": "width=device-width, initial-scale=1", "description": "Yeni tip corona vir\u00fcs\u00fcn\u00fcn (Covid-19)'un en \u00f6l\u00fcmc\u00fcl oldu\u011fu \u0130talya'da yo\u011fun bak\u0131m \u00fcnitelerinin yetersiz kalmas\u0131 nedeniyle \u00fclkede zor g\u00fcnler", "author": "http://www.halkinsesikibris.com/", "medium": "news", "robots": "all", "fb": {"admins": 327767967259221}, "og": {"type": "article", "site_name": "Halk\u0131n Sesi", "title": "\u0130talya\u2019da nakliye konteyn\u0131rlar\u0131 yo\u011fun bak\u0131m \u00fcnitelerine d\u00f6n\u00fc\u015f\u00fcyor", "description": "Yeni tip corona vir\u00fcs\u00fcn\u00fcn (Covid-19)'un en \u00f6l\u00fcmc\u00fcl oldu\u011fu \u0130talya'da yo\u011fun bak\u0131m \u00fcnitelerinin yetersiz kalmas\u0131 nedeniyle \u00fclkede zor g\u00fcnler", "url": "https://www.halkinsesikibris.com/dunya/italyada-nakliye-konteynirlari-yogun-bakim-unitelerine-donusuyor-h133431.html", "image": "https://www.halkinsesikibris.com/images/haberler/2020/03/italyada_nakliye_konteynirlari_yogun_bakim_unitelerine_donusuyor_h133431_a3c2d.jpg"}, "twitter": {"card": "summary_large_image", "url": "http://www.halkinsesikibris.com/dunya/italyada-nakliye-konteynirlari-yogun-bakim-unitelerine-donusuyor-h133431.html", "domain": "https://www.halkinsesikibris.com/", "site": "@halkinsesikktc", "title": "\u0130talya\u2019da nakliye konteyn\u0131rlar\u0131 yo\u011fun bak\u0131m \u00fcnitelerine d\u00f6n\u00fc\u015f\u00fcyor", "description": "Yeni tip corona vir\u00fcs\u00fcn\u00fcn (Covid-19)'un en \u00f6l\u00fcmc\u00fcl oldu\u011fu \u0130talya'da yo\u011fun bak\u0131m \u00fcnitelerinin yetersiz kalmas\u0131 nedeniyle \u00fclkede zor g\u00fcnler", "image": {"src": "https://www.halkinsesikibris.com/images/haberler/2020/03/italyada_nakliye_konteynirlari_yogun_bakim_unitelerine_donusuyor_h133431_a3c2d.jpg"}}, "hdl": "\u0130talya\u2019da nakliye konteyn\u0131rlar\u0131 yo\u011fun bak\u0131m \u00fcnitelerine d\u00f6n\u00fc\u015f\u00fcyor", "DC.date.issued": "2020-03-27T10:40:08+02:00", "pdate": 20200327, "utime": 20200327114427, "ptime": 20200327104008, "DISPLAYDATE": "27 Mart 2020 Cuma 10:40", "dat": "27 Mart 2020 Cuma 10:40", "lp": "Yeni tip corona vir\u00fcs\u00fcn\u00fcn (Covid-19)'un en \u00f6l\u00fcmc\u00fcl oldu\u011fu \u0130talya'da yo\u011fun bak\u0131m \u00fcnitelerinin yetersiz kalmas\u0131 nedeniyle \u00fclkede zor g\u00fcnler", "msapplication-starturl": "https://www.halkinsesikibris.com/", "cre": "Halk\u0131n Sesi", "PT": "Article", "PST": "News", "Rating": "General"}, "canonical_link": "https://www.halkinsesikibris.com/dunya/italyada-nakliye-konteynirlari-yogun-bakim-unitelerine-donusuyor-h133431.html"}