{"source_url": "https://strajk.eu", "url": "https://strajk.eu/piketty-zachodni-kapital-doi-polskich-pracownikow-a-panstwo-jest-wobec-tego-bezradne/", "title": "Piketty: zachodni kapita\u0142 doi polskich pracownik\u00f3w, a pa\u0144stwo jest wobec tego bezradne \u2013 Portal STRAJK", "top_image": "https://strajk.eu/wp-content/uploads/2020/06/pobrane-9.jpg", "meta_img": "https://strajk.eu/wp-content/uploads/2020/06/pobrane-9.jpg", "images": ["https://strajk.eu/wp-content/uploads/2019/05/PE-406x233.jpg", "https://strajk.eu/wp-content/uploads/2020/07/kurier-delivery-club-406x233.jpg", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyOTkiIGhlaWdodD0iMTY4IiB2aWV3Qm94PSIwIDAgMjk5IDE2OCI+PHJlY3Qgd2lkdGg9IjEwMCUiIGhlaWdodD0iMTAwJSIgZmlsbD0iI2NmZDRkYiIvPjwvc3ZnPg==", "https://strajk.eu/wp-content/uploads/2018/10/logo.png", "https://strajk.eu/wp-content/uploads/2018/11/maxresdefault-3-104x74.jpg", "https://strajk.eu/wp-content/uploads/2020/03/siostrze\u0144stwo-406x233.jpeg", "https://strajk.eu/wp-content/uploads/2020/07/koronawirus-i-korupcja-104x74.jpg", "data:image/gif;base64,R0lGODdhAQABAPAAAMPDwwAAACwAAAAAAQABAAACAkQBADs=", "https://strajk.eu/wp-content/uploads/2020/07/Bytom_-_Urz\u0105d_Miasta_01-104x74.jpg", "https://strajk.eu/wp-content/uploads/2018/09/strajk-horizontal-251x300.png", "https://strajk.eu/wp-content/uploads/2016/03/Warszawa_Pa\u0142ac_Prezydencki_2011-406x233.jpg", "https://strajk.eu/wp-content/uploads/2020/06/pobrane-9.jpg", "https://strajk.eu/wp-content/uploads/2020/06/ap20124369790466-1591898336-406x233.jpg", "https://strajk.eu/wp-content/uploads/2020/04/c34b6a8dd48326bbf670c89d3afe388a-406x233.png", "https://strajk.eu/wp-content/uploads/2019/09/policja-pixabay-406x233.jpg", "https://strajk.eu/wp-content/themes/kolyoum-child/images/patronite/horizontal/3.png", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIzMjAiIGhlaWdodD0iMzgyIiB2aWV3Qm94PSIwIDAgMzIwIDM4MiI+PHJlY3Qgd2lkdGg9IjEwMCUiIGhlaWdodD0iMTAwJSIgZmlsbD0iI2NmZDRkYiIvPjwvc3ZnPg==", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIxMDQiIGhlaWdodD0iNzQiIHZpZXdCb3g9IjAgMCAxMDQgNzQiPjxyZWN0IHdpZHRoPSIxMDAlIiBoZWlnaHQ9IjEwMCUiIGZpbGw9IiNjZmQ0ZGIiLz48L3N2Zz4=", "https://strajk.eu/wp-content/uploads/2017/11/strajk_header_logotype_3.png", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNTEiIGhlaWdodD0iMzAwIiB2aWV3Qm94PSIwIDAgMjUxIDMwMCI+PHJlY3Qgd2lkdGg9IjEwMCUiIGhlaWdodD0iMTAwJSIgZmlsbD0iI2NmZDRkYiIvPjwvc3ZnPg==", "https://strajk.eu/wp-content/uploads/2020/06/people-kid-child-baby-thumbnail-406x233.jpg", "https://strajk.eu/wp-content/uploads/2018/09/strajk-horizontal.png", "https://strajk.eu/wp-content/uploads/2020/07/Portland-Naked-Athena-la-mysterieuse-manifestante-nue-de-Portland-104x74.jpg", "https://strajk.eu/wp-content/uploads/2020/07/67259380_828240777559012_2053322988320718848_o-104x74.jpg", "https://strajk.eu/wp-content/uploads/2019/08/48322244762_66c157fbd6_z-1-104x74.jpg", "https://strajk.eu/wp-content/uploads/2018/11/Google-London-406x233.jpg", "https://strajk.eu/wp-content/uploads/2020/07/europeans-flags.jpg_574_3000_2-104x74.jpg", "https://strajk.eu/wp-content/uploads/2018/12/maxresdefault-8-406x233.jpg", "https://strajk.eu/wp-content/uploads/2020/03/5c6dc72dc6294c0d0b7a28a5ffb40942-406x233.jpg", "https://strajk.eu/wp-content/uploads/2020/07/cytadela1-104x74.jpg", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSI0MDYiIGhlaWdodD0iMjMzIiB2aWV3Qm94PSIwIDAgNDA2IDIzMyI+PHJlY3Qgd2lkdGg9IjEwMCUiIGhlaWdodD0iMTAwJSIgZmlsbD0iI2NmZDRkYiIvPjwvc3ZnPg==", "https://strajk.eu/wp-content/uploads/2018/04/31084103_751252238596052_381753873137664000_n-406x233.jpg", "https://strajk.eu/wp-content/uploads/2019/06/maxresdefault-13-406x233.jpg"], "movies": [], "text": "Thomas Piketty / wiki\n\nWyprowadzany z Polski kapita\u0142 przewy\u017csza \u015brodki finansowe przyznawane naszemu pa\u0144stwu przez Uni\u0119 Europejsk\u0105 \u2013 pisze w swojej nowej ksi\u0105\u017cce \u201eCapital and Ideology\u201d s\u0142ynny ekonomista Thomas Piketty.\n\nNa podstawie dok\u0142adnej analizy danych obrazuj\u0105cych procesy gospodarcze, Pikietty wysuwa tez\u0119, kt\u00f3ra stawia pod powa\u017cnym znakiem zapytania model relacji ekonomicznych Polski z Uni\u0105 Europejsk\u0105 i Stanami Zjednoczonymi. Nasz kraj w latach 2010-16 otrzyma\u0142 z UE \u015brodki stanowi\u0105ce 2,7 PKB. To du\u017co, jednak jeszcze wi\u0119ksze bogactwo, bo r\u00f3wnowarto\u015b\u0107 4,7 proc. PKB zosta\u0142o w tym samym okresie z Polski zassane przez zachodni kapita\u0142.\n\nWed\u0142ug Pikietty\u2019ego przyczyn\u0105 takiego zjawiska nie jest wy\u0142\u0105cznie akcesja Polski do Unii Europejskiej, bo inwestorzy przejmowali polski maj\u0105tek produkcyjny ju\u017c znacznie wcze\u015bniej \u2013 od pocz\u0105tku transformacji ustrojowej. Jak podaje ekonomista, po 1989 roku zachodni kapitali\u015bci znale\u017ali si\u0119 w posiadaniu 50 proc. maj\u0105tku przedsi\u0119biorstw w Polsce.\n\nDzi\u0119ki przewadze przetargowej i ideologicznej ofensywie przeciwko zwi\u0105zkom zawodowym i prawom pracowniczym, uda\u0142o si\u0119 w Polsce ustanowi\u0107 wysok\u0105 stop\u0119 wyzysku. \u015awiadczy o tym bardzo niski udzia\u0142 p\u0142ac w PKB, utrzymywany od 30 lat. Piketty wskazuje, \u017ce p\u0142ace w Polsce nie rosn\u0105 tak szybko jak mog\u0142yby, a na pewno nie tak szybko jak zyski zachodnich inwestor\u00f3w.\n\nEkonomista zwr\u00f3ci\u0142 te\u017c uwag\u0119, \u017ce pa\u0144stwo polskie nie podejmuje dzia\u0142a\u0144, kt\u00f3re mog\u0142yby zmieni\u0107 niekorzystny bilans w relacjach pomi\u0119dzy prac\u0105, a kapita\u0142em. W\u015br\u00f3d narz\u0119dzi, kt\u00f3re mog\u0142yby by\u0107 u\u017cyte wymienia: podwy\u017ck\u0119 podatk\u00f3w czy wzmocnienie roli zwi\u0105zk\u00f3w zawodowych. Piketty uwa\u017ca, \u017ce kapita\u0142 sprawuje realn\u0105 w\u0142adz\u0119 nad polskimi rz\u0105dami, kt\u00f3re obawiaj\u0105 si\u0119 obni\u017cy\u0107 jego zyski w obawie przed odp\u0142ywem inwestycji.", "keywords": [], "meta_keywords": [""], "tags": ["Thomas Piketty", "wyzysk", "kapitalizm", "warto\u015b\u0107 dodatkowa", "transformacja ustrojowa"], "authors": ["Zobacz Inne Artyku\u0142y Autora"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "https://strajk.eu/wp-content/uploads/2018/09/favicon.ico", "meta_data": {"viewport": "width=device-width, initial-scale=1, maximum-scale=1, user-scalable=0", "og": {"title": "Piketty: zachodni kapita\u0142 doi polskich pracownik\u00f3w, a pa\u0144stwo jest wobec tego bezradne - Portal STRAJK", "type": "article", "description": "Wyprowadzany z Polski kapita\u0142 przewy\u017csza \u015brodki finansowe przyznawane naszemu pa\u0144stwu przez Uni\u0119 Eur", "url": "https://strajk.eu/piketty-zachodni-kapital-doi-polskich-pracownikow-a-panstwo-jest-wobec-tego-bezradne/", "site_name": "Portal STRAJK", "image": "https://strajk.eu/wp-content/uploads/2020/06/pobrane-9.jpg"}, "theme-color": "#da0308", "msapplication-navbutton-color": "#da0308", "apple-mobile-web-app-capable": "yes", "apple-mobile-web-app-status-bar-style": "black-translucent", "google-site-verification": "iAmcUFeGzfHwwqTjeb_4LiZ47zu1UpUsb_yszdvVtd0", "generator": "Powered by WPBakery Page Builder - drag and drop page builder for WordPress."}, "canonical_link": "https://strajk.eu/piketty-zachodni-kapital-doi-polskich-pracownikow-a-panstwo-jest-wobec-tego-bezradne/"}