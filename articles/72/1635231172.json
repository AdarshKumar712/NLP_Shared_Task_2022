{"source_url": "https://www.haberler.com", "url": "https://www.haberler.com/konyaalti-belediyesi-kresleri-hizmete-acildi-13326296-haberi/", "title": "Konyaalt\u0131 Belediyesi kre\u015fleri hizmete a\u00e7\u0131ld\u0131", "top_image": "https://foto.haberler.com/haber/2020/06/15/konyaalti-belediyesi-kresleri-hizmete-acildi-13326296_amp.jpg", "meta_img": "https://foto.haberler.com/haber/2020/06/15/konyaalti-belediyesi-kresleri-hizmete-acildi-13326296_amp.jpg", "images": ["https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://foto.haberler.com/haber/2020/06/15/konyaalti-belediyesi-kresleri-hizmete-acildi-13326296_amp.jpg", "https://mc.yandex.ru/watch/14231362", "https://foto.haberler.com/haber/2020/06/15/konyaalti-belediyesi-kresleri-hizmete-acildi-13326296_o.jpg"], "movies": [], "text": "Konyaalt\u0131 Belediyesi kre\u015fleri hizmete a\u00e7\u0131ld\u0131 Konyaalt\u0131 Belediye Ba\u015fkan\u0131 Semih Esen, kre\u015f \u00f6\u011fretmenlerinin 14 g\u00fcn izole s\u00fcrecini s\u0131k\u0131nt\u0131s\u0131z tamamlad\u0131\u011f\u0131n\u0131 belirterek, 15 Haziran Pazartesi g\u00fcn\u00fc itibariyle belediye b\u00fcnyesindeki \u00e7ocuk kre\u015flerini hizmete a\u00e7t\u0131klar\u0131n\u0131 s\u00f6yledi.\n\nKonyaalt\u0131 Belediye Ba\u015fkan\u0131 Semih Esen, kre\u015f \u00f6\u011fretmenlerinin 14 g\u00fcn izole s\u00fcrecini s\u0131k\u0131nt\u0131s\u0131z tamamlad\u0131\u011f\u0131n\u0131 belirterek, 15 Haziran Pazartesi g\u00fcn\u00fc itibariyle belediye b\u00fcnyesindeki \u00e7ocuk kre\u015flerini hizmete a\u00e7t\u0131klar\u0131n\u0131 s\u00f6yledi.\n\nGe\u00e7ti\u011fimiz g\u00fcnlerde belediye b\u00fcnyesinde hizmet veren kre\u015fleri ziyaret ederek, pandemiye kar\u015f\u0131 al\u0131nan fiziki tedbirleri yerinde inceleyen Konyaalt\u0131 Belediye Ba\u015fkan\u0131 Semih Esen, bu tedbirlerin d\u0131\u015f\u0131nda \u00f6\u011fretmenlerin de 14 g\u00fcn izole s\u00fcrecinde oldu\u011funu, kre\u015fleri bu s\u00fcrenin bitiminde a\u00e7acaklar\u0131n\u0131 duyurmu\u015ftu. \u00d6\u011fretmenlerin izole s\u00fcrecini s\u0131k\u0131nt\u0131s\u0131z tamamlad\u0131\u011f\u0131n\u0131 dile getiren Ba\u015fkan Esen, 15 Haziran Pazartesi g\u00fcn\u00fc itibariyle Konyaalt\u0131 Belediyesi \u00e7ocuk kre\u015flerinin hizmete a\u00e7\u0131ld\u0131\u011f\u0131n\u0131 bildirdi.\n\nBa\u015fkan Semih Esen, \"Bakanl\u0131k, kre\u015flerin 1 Haziran itibariyle a\u00e7\u0131labilece\u011fini duyurmu\u015ftu. Fakat \u00f6\u011fretmenlerin de izole olmas\u0131 d\u00fc\u015f\u00fcncesiyle Konyaalt\u0131 Belediyesi olarak \u00f6\u011fretmenlerimizi 14 g\u00fcn izolasyona almay\u0131 beklemeyi uygun bulduk. Bu s\u00fcrenin hemen ard\u0131ndan \u00f6\u011fretmenlerimiz eksiksiz g\u00f6revleri ba\u015f\u0131na d\u00f6nd\u00fc ve bug\u00fcn itibariyle \u00e7ocuk kre\u015flerimizi g\u00f6n\u00fcl rahatl\u0131\u011f\u0131 i\u00e7inde hizmete a\u00e7t\u0131k. Minik \u00f6\u011frencilerimizin ve de \u00f6\u011fretmenlerimizin sa\u011fl\u0131\u011f\u0131 i\u00e7in kre\u015flerimizde gerekli t\u00fcm tedbirleri ald\u0131k. \u0130lk olarak ate\u015fleri \u00f6l\u00e7\u00fclen minik \u00f6\u011frencilerimizi tek tek s\u0131n\u0131flara al\u0131yoruz. S\u0131n\u0131flar\u0131 en fazla 6 \u00f6\u011frencili olacak \u015fekilde yeniden d\u00fczenledik. Oyun park\u0131, etkinlik alan\u0131 ve yemekhane gibi ortak alanlara ise \u00f6\u011frenciler s\u0131n\u0131flar halinde al\u0131n\u0131yor. Bu s\u00fcreci birlikte ba\u015far\u0131yla atlataca\u011f\u0131z\" diye konu\u015ftu. - ANTALYA\n\nKaynak: \u0130HA", "keywords": [], "meta_keywords": ["Semih Esen", "Konyaalt\u0131", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Konyaalt\u0131 Belediye Ba\u015fkan\u0131 Semih Esen, kre\u015f \u00f6\u011fretmenlerinin 14 g\u00fcn izole s\u00fcrecini s\u0131k\u0131nt\u0131s\u0131z tamamlad\u0131\u011f\u0131n\u0131 belirterek, 15 Haziran Pazartesi g\u00fcn\u00fc itibariyle belediye b\u00fcnyesindeki \u00e7ocuk kre\u015flerini hizmete a\u00e7t\u0131klar\u0131n\u0131 s\u00f6yledi.", "meta_lang": "tr", "meta_favicon": "/touch-icon-iphone.png", "meta_data": {"description": "Konyaalt\u0131 Belediye Ba\u015fkan\u0131 Semih Esen, kre\u015f \u00f6\u011fretmenlerinin 14 g\u00fcn izole s\u00fcrecini s\u0131k\u0131nt\u0131s\u0131z tamamlad\u0131\u011f\u0131n\u0131 belirterek, 15 Haziran Pazartesi g\u00fcn\u00fc itibariyle belediye b\u00fcnyesindeki \u00e7ocuk kre\u015flerini hizmete a\u00e7t\u0131klar\u0131n\u0131 s\u00f6yledi.", "keywords": "Semih Esen, Konyaalt\u0131, G\u00fcncel, Haber", "image": "https://foto.haberler.com/haber/2020/06/15/konyaalti-belediyesi-kresleri-hizmete-acildi-13326296_amp.jpg", "medium": "news", "dateCreated": "2020-06-15T15:15:33+03:00", "dateUpdated": "2020-06-15T15:55:12+03:00", "msapplication-starturl": "https://www.haberler.com", "article": {"id": 13326296, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Semih Esen, Konyaalt\u0131, G\u00fcncel"}, "og": {"url": "https://www.haberler.com/konyaalti-belediyesi-kresleri-hizmete-acildi-13326296-haberi/", "site_name": "Haberler.com", "locale": "tr_TR", "type": "article", "title": "Konyaalt\u0131 Belediyesi kre\u015fleri hizmete a\u00e7\u0131ld\u0131", "description": "Konyaalt\u0131 Belediye Ba\u015fkan\u0131 Semih Esen, kre\u015f \u00f6\u011fretmenlerinin 14 g\u00fcn izole s\u00fcrecini s\u0131k\u0131nt\u0131s\u0131z tamamlad\u0131\u011f\u0131n\u0131 belirterek, 15 Haziran Pazartesi g\u00fcn\u00fc itibariyle belediye b\u00fcnyesindeki \u00e7ocuk kre\u015flerini hizmete a\u00e7t\u0131klar\u0131n\u0131 s\u00f6yledi.", "image": {"identifier": "https://foto.haberler.com/haber/2020/06/15/konyaalti-belediyesi-kresleri-hizmete-acildi-13326296_amp.jpg", "secure_url": "https://foto.haberler.com/haber/2020/06/15/konyaalti-belediyesi-kresleri-hizmete-acildi-13326296_amp.jpg", "width": 1200, "height": 800}}, "fb": {"pages": 130833686950210, "app_id": 1094461860619988}, "twitter": {"url": "https://www.haberler.com/konyaalti-belediyesi-kresleri-hizmete-acildi-13326296-haberi/", "card": "summary_large_image", "site": "Haberler", "title": "Konyaalt\u0131 Belediyesi kre\u015fleri hizmete a\u00e7\u0131ld\u0131", "description": "Konyaalt\u0131 Belediye Ba\u015fkan\u0131 Semih Esen, kre\u015f \u00f6\u011fretmenlerinin 14 g\u00fcn izole s\u00fcrecini s\u0131k\u0131nt\u0131s\u0131z tamamlad\u0131\u011f\u0131n\u0131 belirterek, 15 Haziran Pazartesi g\u00fcn\u00fc itibariyle belediye b\u00fcnyesindeki \u00e7ocuk kre\u015flerini hizmete a\u00e7t\u0131klar\u0131n\u0131 s\u00f6yledi.", "image": "https://foto.haberler.com/haber/2020/06/15/konyaalti-belediyesi-kresleri-hizmete-acildi-13326296_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/konyaalti-belediyesi-kresleri-hizmete-acildi-13326296-haberi/"}