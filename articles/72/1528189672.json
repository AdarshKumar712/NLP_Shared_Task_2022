{"source_url": "https://www.haberler.com", "url": "https://www.haberler.com/dereceyle-universiteye-giren-halil-i-hastaligi-12943792-haberi/", "title": "Dereceyle \u00fcniversiteye giren Halil'i, hastal\u0131\u011f\u0131 yata\u011fa mahkum etti", "top_image": "https://foto.haberler.com/haber/2020/02/22/dereceyle-universiteye-giren-halil-i-hastalig-12943792_amp.jpg", "meta_img": "https://foto.haberler.com/haber/2020/02/22/dereceyle-universiteye-giren-halil-i-hastalig-12943792_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/facebook.png", "https://foto.haberler.com/haber/2020/02/22/dereceyle-universiteye-giren-halil-i-hastalig-12943792_o.jpg", "https://www.haberler.com/static/images/sosyal/icons/whatsapp.png", "https://www.haberler.com/static/images/footer-logo.png", "https://www.haberler.com/static/reklam/advertisement.gif?ads=1", "https://www.haberler.com/static/images/sosyal/icons/google-news-icon-white.png", "https://www.haberler.com/static/images/blank.gif", "https://foto.haberler.com/haber/2020/02/22/dereceyle-universiteye-giren-halil-i-hastalig-12943792_amp.jpg", "https://www.haberler.com/static/images/haberler_logo_vektor.svg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "22.02.2020 13:16 | Son G\u00fcncelleme: 22.02.2020 13:16\n\nANTALYA'da, Halil \u00d6z\u00e7elik (29), 8 y\u0131l \u00f6nce ya\u015fad\u0131\u011f\u0131 g\u00f6rme kayb\u0131, konu\u015fma bozuklu\u011fu ve istemsiz v\u00fccut hareketlerinin ard\u0131ndan yata\u011fa mahkum oldu. Beh\u00e7et ve SSPE te\u015fhisi konulan Halil \u00d6z\u00e7elik'in en b\u00fcy\u00fck yard\u0131mc\u0131s\u0131 G\u00fcls\u00fcm \u00d6z\u00e7elik, o\u011fluna umut ve g\u00fc\u00e7 vermekten vazge\u00e7medi.\n\nG\u00fcls\u00fcm ve \u0130brahim \u00d6z\u00e7elik \u00e7iftinin o\u011flu Halil, 8 y\u0131l \u00f6nce \u0130stanbul Teknik \u00dcniversitesi (\u0130T\u00dc) T\u00fcrk Musikisi Devlet Konservatuar\u0131 T\u00fcrk Halk Oyunlar\u0131 B\u00f6l\u00fcm\u00fc'nde \u00f6\u011frenciyken, bir anda g\u00f6rme kayb\u0131 ya\u015famaya ba\u015flad\u0131. Dereceyle girdi\u011fi \u00fcniversitede saz, gitar, klarnet ve kaval \u00e7almay\u0131 \u00f6\u011frenen \u00d6zt\u00fcrk, g\u00f6rme kayb\u0131n\u0131n ard\u0131ndan istemsiz v\u00fccut hareketleri ve konu\u015fmada g\u00fc\u00e7l\u00fck ya\u015famaya ba\u015flad\u0131. Bunun \u00fczerine hastaneye g\u00f6t\u00fcr\u00fclen \u00d6z\u00e7elik'e, Beh\u00e7et hastal\u0131\u011f\u0131 te\u015fhisi konuldu. Birka\u00e7 hastanede daha muayene edilen \u00d6z\u00e7elik'e bu kez SSPE (Subakut Sklerozan Panensefalit/ k\u0131zam\u0131k mikrobunun yol a\u00e7t\u0131\u011f\u0131 beyin hastal\u0131\u011f\u0131) hastal\u0131\u011f\u0131 te\u015fhisi konuldu.\n\nYATA\u011eA MAHKUM OLDUGe\u00e7en s\u00fcrede yata\u011fa ba\u011f\u0131ml\u0131 hale gelen \u00d6z\u00e7elik i\u00e7in iddiaya g\u00f6re her seferinde farkl\u0131 bir te\u015fhiste bulunuldu. SSPE konusunda uzman olan doktorlar, aileye bulgular\u0131n SSPE'yi g\u00f6stermedi\u011fini s\u00f6yledi. Tam olarak bilinmeyen bir sebepten dolay\u0131 tepkisiz bir \u015fekilde yatarak ya\u015fam\u0131n\u0131 s\u00fcrd\u00fcren \u00d6z\u00e7elik'in en b\u00fcy\u00fck destek\u00e7isi ise annesi G\u00fcls\u00fcm \u00d6z\u00e7elik oldu. O\u011flunu yaln\u0131z b\u0131rakamad\u0131\u011f\u0131 i\u00e7in i\u015finden de ayr\u0131lan \u00d6z\u00e7elik, o\u011fluna umut ve g\u00fc\u00e7 vermek i\u00e7in elinden geleni yapt\u0131\u011f\u0131n\u0131 kaydetti.'G\u00d6ZLER\u0130M\u0130Z\u0130N \u00d6N\u00dcNDE YATIYOR'Anne G\u00fcls\u00fcm \u00d6z\u00e7elik, g\u00fcn ge\u00e7tik\u00e7e g\u00f6zleri \u00f6n\u00fcnde \u00e7ocuklar\u0131n\u0131n erdi\u011fini, anne-baba olarak bir \u015fey yapamad\u0131klar\u0131n\u0131 s\u00f6yledi. Gittikleri hastanelerde 'Biz bu hastaya bakamay\u0131z' cevab\u0131 al\u0131p y\u0131k\u0131ld\u0131klar\u0131n\u0131 belirten \u00d6z\u00e7elik, \"O\u011flum \u00e7ok aktif bir \u00e7ocuktu. 8 y\u0131ld\u0131r g\u00f6zlerimizin \u00f6n\u00fcnde yat\u0131yor. Doktorlar, 'Beh\u00e7et hastal\u0131\u011f\u0131'na da \u015feklen benziyor, SSPE'ye de \u015feklen benziyor' dedi\" \u015feklinde konu\u015ftu.'ANNE' D\u0130YEB\u0130L\u0130YOR\n\nO\u011flunun g\u00f6z kapaklar\u0131n\u0131 hi\u00e7 kapatamamas\u0131 nedeniyle, yara band\u0131yla kapatmaya \u00e7al\u0131\u015ft\u0131\u011f\u0131n\u0131 anlatan G\u00fcls\u00fcm \u00d6z\u00e7elik, iki g\u00f6z\u00fcn\u00fc birden kaybedince Halil'in pes etti\u011fini, konu\u015fma yetisini de 2016 y\u0131l\u0131nda kaybetti\u011fini aktard\u0131. Bu tarihten sonra hi\u00e7 konu\u015famayan o\u011flunun son d\u00f6nemde ara ara 'anne' diyebildi\u011fini anlatan \u00d6z\u00e7elik, o\u011fluna umut ve g\u00fc\u00e7 vermek i\u00e7in elinden geleni yapt\u0131\u011f\u0131n\u0131 kaydetti.\n\nKaynak: DHA", "keywords": [], "meta_keywords": [""], "tags": ["\u0130stanbul Teknik \u00dcniversitesi"], "authors": [], "publish_date": null, "summary": "", "article_html": "", "meta_description": "ANTALYA'da, Halil \u00d6z\u00e7elik (29), 8 y\u0131l \u00f6nce ya\u015fad\u0131\u011f\u0131 g\u00f6rme kayb\u0131, konu\u015fma bozuklu\u011fu ve istemsiz v\u00fccut hareketlerinin ard\u0131ndan yata\u011fa mahkum oldu.", "meta_lang": "tr", "meta_favicon": "/touch-icon-iphone.png", "meta_data": {"description": "ANTALYA'da, Halil \u00d6z\u00e7elik (29), 8 y\u0131l \u00f6nce ya\u015fad\u0131\u011f\u0131 g\u00f6rme kayb\u0131, konu\u015fma bozuklu\u011fu ve istemsiz v\u00fccut hareketlerinin ard\u0131ndan yata\u011fa mahkum oldu.", "image": "https://foto.haberler.com/haber/2020/02/22/dereceyle-universiteye-giren-halil-i-hastalig-12943792_amp.jpg", "medium": "news", "dateCreated": "2020-02-22T13:16:45+03:00", "dateUpdated": "2020-02-22T13:16:54+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Dereceyle \u00fcniversiteye giren Halil'i, hastal\u0131\u011f\u0131 yata\u011fa mahkum etti", "description": "ANTALYA'da, Halil \u00d6z\u00e7elik (29), 8 y\u0131l \u00f6nce ya\u015fad\u0131\u011f\u0131 g\u00f6rme kayb\u0131, konu\u015fma bozuklu\u011fu ve istemsiz v\u00fccut hareketlerinin ard\u0131ndan yata\u011fa mahkum oldu.", "url": "https://www.haberler.com/dereceyle-universiteye-giren-halil-i-hastaligi-12943792-haberi/", "image": {"identifier": "https://foto.haberler.com/haber/2020/02/22/dereceyle-universiteye-giren-halil-i-hastalig-12943792_amp.jpg", "secure_url": "https://foto.haberler.com/haber/2020/02/22/dereceyle-universiteye-giren-halil-i-hastalig-12943792_amp.jpg", "width": 1200, "height": 800}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/dereceyle-universiteye-giren-halil-i-hastaligi-12943792-haberi/"}