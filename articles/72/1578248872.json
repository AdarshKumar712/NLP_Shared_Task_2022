{"source_url": "https://web.archive.org", "url": "https://web.archive.org/web/20200427231051id_/https://www.motofakty.pl/artykul/jazda-samochodem-bez-celu-w-czasie-pandemii-koronawirusa-co-za-to-grozi.html", "title": "Jazda samochodem bez celu w czasie pandemii koronawirusa. Co za to grozi?", "top_image": "https://d-mf.ppstatic.pl/art/30/r3/8ejzbvwgc0oos8gokkwkw/pz200330gd_014-1.640.jpg", "meta_img": "https://d-mf.ppstatic.pl/art/30/r3/8ejzbvwgc0oos8gokkwkw/pz200330gd_014-1.640.jpg", "images": ["https://d-mf.ppstatic.pl/art/30/r3/8ejzbvwgc0oos8gokkwkw/pz200330gd_014-1.1200.jpg", "https://d-mf.ppstatic.pl/art/30/r3/8ejzbvwgc0oos8gokkwkw/pz200330gd_014-1.640.jpg"], "movies": [], "text": "Za przyk\u0142ad mo\u017ce pos\u0142u\u017cy\u0107 sytuacja z Rybnika. Rybniccy policjanci ruchu drogowego zatrzymali do kontroli drogowej kierowc\u0119 Forda. Zgodnie z nowymi przepisami okre\u015blaj\u0105cymi ograniczenia w przemieszczaniu si\u0119, mundurowi zapytali 21-latka i m\u0142odszego pasa\u017cera o cel podr\u00f3\u017cy. Niestety mieszkaniec Rybnika nie potrafi\u0142 okre\u015bli\u0107 dok\u0105d jedzie wraz z koleg\u0105, za co zosta\u0142 ukarany mandatem karnym. Poza tym narkotester wykaza\u0142, \u017ce m\u0119\u017cczyzna mo\u017ce znajdowa\u0107 si\u0119 pod wp\u0142ywem niedozwolonych substancji, dlatego pobrano mu krew do bada\u0144.\n\nTakie dzia\u0142anie jest traktowane jako wykroczenie umocowane w przepisach porz\u0105dkowych (artyku\u0142 54 kodeksu wykrocze\u0144, kt\u00f3ry m\u00f3wi o wykraczaniu przeciwko wydanym z upowa\u017cnienia ustawy przepisom porz\u0105dkowym o zachowaniu si\u0119 w miejscach publicznych). Policja mo\u017ce na\u0142o\u017cy\u0107 mandat karny w wysoko\u015bci do 500 z\u0142. Ka\u017cda sprawa jest przez funkcjonariuszy rozpatrywana indywidualnie.\n\nOsobno kary mo\u017ce wymierza\u0107 tak\u017ce Sanepid. Wprowadzi\u0142a je ustawa, dotycz\u0105ca zwalczania COVID-19 z 31 marca, kt\u00f3ra przewiduje za \u0142amanie zakazu przemieszczania si\u0119 od 5 tys. do 30 tys. z\u0142.\n\nOd 25 marca 2020 roku obowi\u0105zuje Rozporz\u0105dzenie Ministra Zdrowia okre\u015blaj\u0105ce m.in. ograniczenia w swobodnym przemieszczaniu si\u0119. Wszyscy ci, kt\u00f3rzy nie stosuj\u0105 si\u0119 do przepis\u00f3w obowi\u0105zuj\u0105cych w zwi\u0105zku z epidemi\u0105, musz\u0105 si\u0119 liczy\u0107 z powa\u017cnymi konsekwencjami prawnymi swoich zachowa\u0144.\n\n\n\n\n\nZobacz tak\u017ce: Wady i zalety opon ca\u0142orocznych\n\nKoronawirus w Polsce. Fakty\n\nKoronawirus SARS-CoV-2 to patogen, kt\u00f3ry wywo\u0142uje chorob\u0119 COVID-19. Schorzenie przypomina zapalenie p\u0142uc, kt\u00f3re ma zbli\u017cony przebieg do SARS, czyli ostrej niewydolno\u015bci oddechowej. Obecnie w Polsce zaka\u017conych jest ju\u017c ponad 4500 os\u00f3b, z czego 111 zmar\u0142o.\n\nZobacz tak\u017ce: Tak prezentuje si\u0119 Golf nowej generacji", "keywords": [], "meta_keywords": ["motoryzacja og\u0142oszenia motoryzacyjne samochody gie\u0142da samochodowa auto gie\u0142da tuning opony felgi motocykle samochody u\u017cywane moto fakty akcesoria cz\u0119\u015bci zamienne do samochod\u00f3w motocykle opel bmw honda toyota audi fiat ford mercedes renault skoda volkswagen"], "tags": ["koronawirus a jazda.samochodem", "policja", "mandat za jazd\u0119 samochodem", "jazda autem bez celu", "koronawirus", "mandat", "koronawirus jazda samochodem", "czy mozna jezdzic samochodem", "jazda samochodem a koronawirus", "jazda samochodem"], "authors": [], "publish_date": null, "summary": "", "article_html": "", "meta_description": "Niecodzienna sytuacja zwi\u0105zana z epidemi\u0105 nasuwa nam wiele pyta\u0144. Czy bezpodstawna jazda samochodem niesie za sob\u0105 mo\u017cliwo\u015b\u0107 na\u0142o\u017cenia mandatu karnego?", "meta_lang": "pl", "meta_favicon": "https://s-mf.ppstatic.pl/g/favicon.ico", "meta_data": {"description": "Niecodzienna sytuacja zwi\u0105zana z epidemi\u0105 nasuwa nam wiele pyta\u0144. Czy bezpodstawna jazda samochodem niesie za sob\u0105 mo\u017cliwo\u015b\u0107 na\u0142o\u017cenia mandatu karnego?", "keywords": "motoryzacja og\u0142oszenia motoryzacyjne samochody gie\u0142da samochodowa auto gie\u0142da tuning opony felgi motocykle samochody u\u017cywane moto fakty akcesoria cz\u0119\u015bci zamienne do samochod\u00f3w motocykle opel bmw honda toyota audi fiat ford mercedes renault skoda volkswagen", "robots": "index, follow", "fb": {"admins": "504396793,297328199550,100000712503084,1509896040"}, "og": {"image": "https://d-mf.ppstatic.pl/art/30/r3/8ejzbvwgc0oos8gokkwkw/pz200330gd_014-1.640.jpg", "site_name": "Motofakty.pl", "title": "Jazda samochodem bez celu w czasie pandemii koronawirusa. Co za to grozi?", "url": "https://www.motofakty.pl/artykul/jazda-samochodem-bez-celu-w-czasie-pandemii-koronawirusa-co-za-to-grozi.html", "description": "&nbsp;"}, "viewport": "width=device-width, initial-scale=1.0, user-scalable=no"}, "canonical_link": "https://www.motofakty.pl/artykul/jazda-samochodem-bez-celu-w-czasie-pandemii-koronawirusa-co-za-to-grozi.html"}