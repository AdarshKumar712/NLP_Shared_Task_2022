{"source_url": "https://web.archive.org", "url": "https://web.archive.org/web/20211009150509id_/https://finans.mynet.com/haber/detay/ekonomi/kredi-yapilandirmasi-olacak-mi-vakifbank-ziraat-bankasi-ve-halkbank-kredi-yapilandirmasi/398149/", "title": "Kredi yap\u0131land\u0131rmas\u0131 olacak m\u0131? Vak\u0131fbank, Ziraat Bankas\u0131 ve Halkbank kredi yap\u0131land\u0131rmas\u0131", "top_image": "https://imgrosetta.mynet.com.tr/file/12095658/12095658-700x400.jpg", "meta_img": "https://imgrosetta.mynet.com.tr/file/12095658/12095658-700x400.jpg", "images": ["data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://imgrosetta.mynet.com.tr/file/12095658/12095658-700x400.jpg", "https://imgrosetta.mynet.com.tr/file/12095658/12095658-728xauto.jpg", "data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw==", "https://www.facebook.com/tr?id=925116257506425&ev=PageView&noscript=1", "https://img7.mynet.com.tr/rosetta/services/static/google-news.svg", "https://img7.mynet.com.tr/mynet-logo.png"], "movies": [], "text": "Kredi faizlerinin d\u00fc\u015fmesinin ard\u0131ndan vatanda\u015flar kredi yap\u0131land\u0131rmas\u0131 konusunda ara\u015ft\u0131rmalara ba\u015flad\u0131. Koronavir\u00fcs pandemisi \u00f6ncesinde y\u00fcksek faiz oranlar\u0131yla kredi kulanan vatanda\u015flar, kredi faizlerinin d\u00fc\u015fmesinin ard\u0131ndan bankalardan yap\u0131land\u0131rma istiyot ancak yap\u0131lan g\u00f6r\u00fc\u015fmelerde bankalardan red cevab\u0131 alan vatanda\u015flar, kredi yap\u0131land\u0131rmas\u0131 i\u00e7in ne yapmalar\u0131 gerekti\u011fi sorusuna yan\u0131t ar\u0131yor. \u0130\u015fte \"Vak\u0131fbank, Ziraat Bankas\u0131 ve Halkbank kredi yap\u0131land\u0131rmas\u0131 yap\u0131yor mu?\" ve \"Kredi yap\u0131land\u0131rmas\u0131 olacak m\u0131?\" sorusunun yan\u0131t\u0131 ve kredi yap\u0131land\u0131rmas\u0131 hakk\u0131nda detaylar...\n\nKredi yap\u0131land\u0131rmas\u0131 i\u00e7in dava yolu a\u00e7\u0131k\n\nBilindi\u011fi \u00fczere t\u00fcketici mahkemeleri vatanda\u015flar\u0131n ald\u0131klar\u0131 hizmet sonras\u0131nda haklar\u0131n\u0131 korumay\u0131 ama\u00e7l\u0131yor. Bankalardan y\u00fcksek faizle \u00e7ekilen krediler i\u00e7in haz\u0131rlanan s\u00f6zle\u015fmelerde, gelecekte faizlerin y\u00fckseli\u015fi ve d\u00fc\u015f\u00fc\u015f\u00fcn\u00fcn kullan\u0131c\u0131lar\u0131 etkilemeyece\u011fine dair ibare bulunsa da, buna kar\u015f\u0131 mahkeme yoluna gitmek m\u00fcmk\u00fcn.\n\nT\u00fcketiciler bu noktada konuyu mahkemeye ta\u015f\u0131yarak kredinin yeni faiz oranlar\u0131 \u00fczerinden yap\u0131land\u0131r\u0131lmas\u0131 i\u00e7in ihtiyati tedbir karar\u0131 verilmesini isteyebilirler. 6502 say\u0131l\u0131 kanunun 39/4 maddesi delaletiyle Konut Finansman\u0131 S\u00f6zle\u015fmeleri Y\u00f6netmeli\u011fi'nin 12/1-a bendi uyar\u0131nca kredi faiz oran\u0131nda de\u011fi\u015fiklik yeniden finansman\u0131 gerektirir. Bankalar\u0131n konut kredilerini yap\u0131land\u0131rmamas\u0131, h\u00e2kim durumun k\u00f6t\u00fcye kullan\u0131lmas\u0131d\u0131r. 4054 say\u0131l\u0131 kanunun 58. maddesi kapsam\u0131nda, t\u00fcketici mahkemesi olay\u0131n h\u00e2kim durumun k\u00f6t\u00fcye kullan\u0131lmas\u0131 olup olmad\u0131\u011f\u0131n\u0131 bilirki\u015fiye tespit ettirebilir. Siz de b\u00f6ylece \u00f6dedi\u011finiz bedelle krediniz yap\u0131land\u0131r\u0131lsayd\u0131 \u00f6deyece\u011finiz bedel aras\u0131ndaki fark\u0131 bu dava yoluyla bankan\u0131zdan talep edebilirsiniz.\n\nDava yolunda kredi tarihinin bir \u00f6nemi yok\n\nKredi faizleri konusunda \u00e7\u00f6z\u00fcm bulamaman\u0131z gibi bir durum yok. \u00c7\u00fcnk\u00fc kredi kulland\u0131\u011f\u0131n\u0131z tarih bu noktada \u00f6nemli de\u011fil. \u0130ster yak\u0131n, ister uzak bir tarih olsun, kredi yap\u0131land\u0131rmas\u0131 isteyebilirsiniz.\n\nBankalar\u0131n konut kredilerini yap\u0131land\u0131rmamas\u0131 hakim durumun k\u00f6t\u00fcye kullan\u0131lmas\u0131d\u0131r ve 4054 say\u0131l\u0131 kanunun 58. maddesi kapsam\u0131nda, t\u00fcketici mahkemesi bu durumu bilirki\u015fiye tespit ettirebilir.\n\nKonut kredisi faiz oranlar\u0131 ne kadar?\n\nKamu bankalar\u0131 s\u0131f\u0131r konutlar i\u00e7in 15 y\u0131la kadar ay\u0131l\u0131k y\u00fczde 0.64 faizli kredi sunuyor. \u0130kinci el konutlar i\u00e7in ise 15 y\u0131l vade ve ayl\u0131k y\u00fczde 0.74 faizli kredi imkan\u0131 sa\u011flan\u0131yor.\n\n\u00dcst limit 750 bin TL\n\nVak\u0131fbank, Halkbank ve Ziraat Bankas\u0131 konut kredi i\u00e7in yapt\u0131klar\u0131 ortak a\u00e7\u0131klamada; \u00fc\u00e7 b\u00fcy\u00fck ilde (\u0130stanbul, Ankara ve \u0130zmir) krediye konu olacak konutlar i\u00e7in 750 bin TL, di\u011fer \u015fehirler i\u00e7in ise en fazla 500 bin TL\u2019ye kadar kredi kulland\u0131raca\u011f\u0131n\u0131 duyurdu. Kredi kullan\u0131m\u0131nda y\u00fczde 10\u2019dan ba\u015flayan, d\u00fc\u015f\u00fck \u00f6zkaynak/pe\u015finat oran\u0131 uygulanacak.\n\n", "keywords": [], "meta_keywords": ["Kredi", "yap\u0131land\u0131rmas\u0131", "olacak", "m\u0131", "Vak\u0131fbank", "Ziraat", "Bankas\u0131", "ve", "Halkbank", "kredi"], "tags": [], "authors": [], "publish_date": null, "summary": "", "article_html": "", "meta_description": "Kredi yap\u0131land\u0131rmas\u0131 bekleyen vatanda\u015flar\u0131n say\u0131s\u0131 art\u0131yor. Ge\u00e7mi\u015f d\u00f6nemlerde y\u00fcksek faiz oranlar\u0131yla kredi \u00e7eken vatanda\u015flar, kredi faizlerinin d\u00fc\u015fmesinin ard\u0131ndan kredi yap\u0131land\u0131rmas\u0131 konusunda ara\u015ft\u0131rmalar\u0131na ba\u015flad\u0131. \"Vak\u0131fbank, Ziraat Bankas\u0131 ve Halkbank kredi yap\u0131land\u0131rmas\u0131 yap\u0131yor mu?\" sorusuna cevap arayan vatanda\u015flar, bankalarla konuyu g\u00f6r\u00fc\u015ft\u00fcklerinde red cevab\u0131 al\u0131yor. \"Kredi yap\u0131land\u0131rmas\u0131 olacak m\u0131?\" sorusunun yan\u0131t\u0131 ve kredi yap\u0131land\u0131rmas\u0131 hakk\u0131nda detaylar\u0131 sizin i\u00e7in derledik.", "meta_lang": "tr", "meta_favicon": "//s.mynet.com.tr/rosetta/services/finans/production/apple-touch-icon-57x57.png", "meta_data": {"fb": {"pages": 143217525724589, "app_id": 141232139244860}, "description": "Kredi yap\u0131land\u0131rmas\u0131 bekleyen vatanda\u015flar\u0131n say\u0131s\u0131 art\u0131yor. Ge\u00e7mi\u015f d\u00f6nemlerde y\u00fcksek faiz oranlar\u0131yla kredi \u00e7eken vatanda\u015flar, kredi faizlerinin d\u00fc\u015fmesinin ard\u0131ndan kredi yap\u0131land\u0131rmas\u0131 konusunda ara\u015ft\u0131rmalar\u0131na ba\u015flad\u0131. \"Vak\u0131fbank, Ziraat Bankas\u0131 ve Halkbank kredi yap\u0131land\u0131rmas\u0131 yap\u0131yor mu?\" sorusuna cevap arayan vatanda\u015flar, bankalarla konuyu g\u00f6r\u00fc\u015ft\u00fcklerinde red cevab\u0131 al\u0131yor. \"Kredi yap\u0131land\u0131rmas\u0131 olacak m\u0131?\" sorusunun yan\u0131t\u0131 ve kredi yap\u0131land\u0131rmas\u0131 hakk\u0131nda detaylar\u0131 sizin i\u00e7in derledik.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1.0", "image": "https://imgrosetta.mynet.com.tr/file/2347398/500xauto.jpg", "referrer": "origin-when-crossorigin", "keywords": "Kredi, yap\u0131land\u0131rmas\u0131, olacak, m\u0131, Vak\u0131fbank, Ziraat, Bankas\u0131, ve, Halkbank, kredi", "news_keywords": "Kredi, yap\u0131land\u0131rmas\u0131, olacak, m\u0131, Vak\u0131fbank, Ziraat, Bankas\u0131, ve, Halkbank, kredi, Kredi yap\u0131land\u0131rmas\u0131 olacak m\u0131? Vak\u0131fbank, Ziraat Bankas\u0131 ve Halkbank kredi yap\u0131land\u0131rmas\u0131", "og": {"site_name": "Mynet Finans", "locale": "tr_TR", "url": "https://finans.mynet.com/haber/detay/ekonomi/kredi-yapilandirmasi-olacak-mi-vakifbank-ziraat-bankasi-ve-halkbank-kredi-yapilandirmasi/398149/", "type": "article", "title": "Kredi yap\u0131land\u0131rmas\u0131 olacak m\u0131? Vak\u0131fbank, Ziraat Bankas\u0131 ve Halkbank kredi yap\u0131land\u0131rmas\u0131", "description": "Kredi yap\u0131land\u0131rmas\u0131 bekleyen vatanda\u015flar\u0131n say\u0131s\u0131 art\u0131yor. Ge\u00e7mi\u015f d\u00f6nemlerde y\u00fcksek faiz oranlar\u0131yla kredi \u00e7eken vatanda\u015flar, kredi faizlerinin d\u00fc\u015fmesinin ard\u0131ndan kredi yap\u0131land\u0131rmas\u0131 konusunda ara\u015ft\u0131rmalar\u0131na ba\u015flad\u0131. \"Vak\u0131fbank, Ziraat Bankas\u0131 ve Halkbank kredi yap\u0131land\u0131rmas\u0131 yap\u0131yor mu?\" sorusuna cevap arayan vatanda\u015flar, bankalarla konuyu g\u00f6r\u00fc\u015ft\u00fcklerinde red cevab\u0131 al\u0131yor. \"Kredi yap\u0131land\u0131rmas\u0131 olacak m\u0131?\" sorusunun yan\u0131t\u0131 ve kredi yap\u0131land\u0131rmas\u0131 hakk\u0131nda detaylar\u0131 sizin i\u00e7in derledik.", "image": "https://imgrosetta.mynet.com.tr/file/12095658/12095658-700x400.jpg"}, "twitter": {"card": "summary_large_image", "site": "@mynetfinans", "title": "Kredi yap\u0131land\u0131rmas\u0131 olacak m\u0131? Vak\u0131fbank, Ziraat Bankas\u0131 ve Halkbank kredi yap\u0131land\u0131rmas\u0131", "description": "Kredi yap\u0131land\u0131rmas\u0131 bekleyen vatanda\u015flar\u0131n say\u0131s\u0131 art\u0131yor. Ge\u00e7mi\u015f d\u00f6nemlerde y\u00fcksek faiz oranlar\u0131yla kredi \u00e7eken vatanda\u015flar, kredi faizlerinin d\u00fc\u015fmesinin ard\u0131ndan kredi yap\u0131land\u0131rmas\u0131 konusunda ara\u015ft\u0131rmalar\u0131na ba\u015flad\u0131. \"Vak\u0131fbank, Ziraat Bankas\u0131 ve Halkbank kredi yap\u0131land\u0131rmas\u0131 yap\u0131yor mu?\" sorusuna cevap arayan vatanda\u015flar, bankalarla konuyu g\u00f6r\u00fc\u015ft\u00fcklerinde red cevab\u0131 al\u0131yor. \"Kredi yap\u0131land\u0131rmas\u0131 olacak m\u0131?\" sorusunun yan\u0131t\u0131 ve kredi yap\u0131land\u0131rmas\u0131 hakk\u0131nda detaylar\u0131 sizin i\u00e7in derledik.", "image": "https://imgrosetta.mynet.com.tr/file/12095658/12095658-700x400.jpg"}}, "canonical_link": "https://finans.mynet.com/haber/detay/ekonomi/kredi-yapilandirmasi-olacak-mi-vakifbank-ziraat-bankasi-ve-halkbank-kredi-yapilandirmasi/398149/"}