{"source_url": "https://www.haberler.com", "url": "https://www.haberler.com/sinop-ta-koronavirusu-yenen-8-kisi-alkislarla-13118568-haberi/", "title": "Sinop'ta koronavir\u00fcs\u00fc yenen 8 ki\u015fi alk\u0131\u015flarla tabucu oldu", "top_image": "https://foto.haberler.com/haber/2020/04/13/sinop-ta-koronavirusu-yenen-8-kisi-alkislarla-13118568_o.jpg", "meta_img": "https://foto.haberler.com/haber/2020/04/13/sinop-ta-koronavirusu-yenen-8-kisi-alkislarla-13118568_o.jpg", "images": ["https://www.haberler.com/static/reklam/advertisement.gif?ads=1", "https://foto.haberler.com/haber/2020/04/13/sinop-ta-koronavirusu-yenen-8-kisi-alkislarla-13118568_o.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Sinop'ta koronavir\u00fcs\u00fc yenen 8 ki\u015fi alk\u0131\u015flarla tabucu oldu Sinop'ta, yeni tip koronavir\u00fcs tedavisi tamamlanan 8 ki\u015fi taburcu edildi.\n\nSinop'ta, yeni tip koronavir\u00fcs tedavisi tamamlanan 8 ki\u015fi taburcu edildi.\n\n\u00c7e\u015fitli \u015fikayetlerle Sinop Atat\u00fcrk Devlet Hastanesine ba\u015fvuran 8 ki\u015finin koronavir\u00fcs testlerinin pozitif \u00e7\u0131kmas\u0131 \u00fczerine tedavi s\u00fcre\u00e7leri ba\u015flad\u0131.\n\nYakla\u015f\u0131k 14 g\u00fcnd\u00fcr hastanede tedavi g\u00f6ren 8 hasta tedaviye olumlu yan\u0131t verdi. \u0130yile\u015fen hastalar, sa\u011fl\u0131k \u00e7al\u0131\u015fanlar\u0131n\u0131n alk\u0131\u015flar\u0131 e\u015fli\u011finde taburcu edildi.\n\nTaburcu edilen hastalardan 55 ya\u015f\u0131ndaki kad\u0131n, hastanede kald\u0131klar\u0131 s\u00fcre i\u00e7inde morallerini y\u00fcksek tutmaya \u00e7al\u0131\u015ft\u0131klar\u0131n\u0131 vurgulayarak, \"Cumhurba\u015fkan\u0131m\u0131z, Sa\u011fl\u0131k Bakan\u0131m\u0131z ve di\u011fer t\u00fcm sa\u011fl\u0131k \u00e7al\u0131\u015fanlar\u0131na te\u015fekk\u00fcr ediyoruz. Allah onlardan raz\u0131 olsun. Bizi tekrar sal\u0131\u011f\u0131m\u0131za kavu\u015fturdular.\" dedi.\n\n\u0130yile\u015fenlerden 50 ya\u015f\u0131ndaki erkek hasta ise zorlu s\u00fcre\u00e7te kendilerine destek verenlere te\u015fekk\u00fcr ederek, \"Herkesten Allah raz\u0131 olsun. \u00c7ok mutluyuz. Tedavilerimiz tamamland\u0131, evlerimize d\u00f6n\u00fcyoruz.\" ifadelerini kulland\u0131.\n\nBu arada tedavi tamamlanan hastalar\u0131n evdeki karantina s\u00fcre\u00e7lerinin ise 14 g\u00fcn devam edece\u011fi belirtildi.\n\nKaynak: AA", "keywords": [], "meta_keywords": ["Mustafa Kemal Atat\u00fcrk", "Sinop", "Sa\u011fl\u0131k"], "tags": [], "authors": [], "publish_date": null, "summary": "", "article_html": "", "meta_description": "Sinop'ta koronavir\u00fcs\u00fc yenen 8 ki\u015fi alk\u0131\u015flarla tabucu oldu Sinop'ta, yeni tip koronavir\u00fcs tedavisi tamamlanan 8 ki\u015fi taburcu edildi.", "meta_lang": "tr", "meta_favicon": "/touch-icon-iphone.png", "meta_data": {"description": "Sinop'ta koronavir\u00fcs\u00fc yenen 8 ki\u015fi alk\u0131\u015flarla tabucu oldu Sinop'ta, yeni tip koronavir\u00fcs tedavisi tamamlanan 8 ki\u015fi taburcu edildi.", "keywords": "Mustafa Kemal Atat\u00fcrk, Sinop, Sa\u011fl\u0131k", "image": "https://foto.haberler.com/haber/2020/04/13/sinop-ta-koronavirusu-yenen-8-kisi-alkislarla-13118568_o.jpg", "medium": "news", "dateCreated": "2020-04-13T15:06:04+03:00", "dateUpdated": "2020-04-13T15:38:16+03:00", "msapplication-starturl": "https://www.haberler.com", "article": {"id": 13118568, "author": "Haberler.com", "section": {"type": "Detail Page"}, "tag": "Mustafa Kemal Atat\u00fcrk, Sinop, Sa\u011fl\u0131k"}, "og": {"url": "https://www.haberler.com/sinop-ta-koronavirusu-yenen-8-kisi-alkislarla-13118568-haberi/", "site_name": "Haberler.com", "locale": "tr_TR", "type": "article", "title": "Sinop'ta koronavir\u00fcs\u00fc yenen 8 ki\u015fi alk\u0131\u015flarla tabucu oldu", "description": "Sinop'ta, yeni tip koronavir\u00fcs tedavisi tamamlanan 8 ki\u015fi taburcu edildi.", "image": {"identifier": "https://foto.haberler.com/haber/2020/04/13/sinop-ta-koronavirusu-yenen-8-kisi-alkislarla-13118568_o.jpg", "secure_url": "https://foto.haberler.com/haber/2020/04/13/sinop-ta-koronavirusu-yenen-8-kisi-alkislarla-13118568_o.jpg", "width": 640, "height": 317}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/sinop-ta-koronavirusu-yenen-8-kisi-alkislarla-13118568-haberi/", "card": "summary_large_image", "site": "Haberler", "title": "Sinop'ta koronavir\u00fcs\u00fc yenen 8 ki\u015fi alk\u0131\u015flarla tabucu oldu", "description": "Sinop'ta, yeni tip koronavir\u00fcs tedavisi tamamlanan 8 ki\u015fi taburcu edildi.", "image": "https://foto.haberler.com/haber/2020/04/13/sinop-ta-koronavirusu-yenen-8-kisi-alkislarla-13118568_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/sinop-ta-koronavirusu-yenen-8-kisi-alkislarla-13118568-haberi/"}