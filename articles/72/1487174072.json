{"source_url": "https://www.haberler.com", "url": "https://www.haberler.com/milli-egitim-bakanligindan-ulusal-kisa-film-12787545-haberi/", "title": "Milli E\u011fitim Bakanl\u0131\u011f\u0131ndan Ulusal K\u0131sa Film Yar\u0131\u015fmas\u0131", "top_image": "https://foto.haberler.com/haber/2020/01/05/milli-egitim-bakanligindan-ulusal-kisa-film-12787545_amp.jpg", "meta_img": "https://foto.haberler.com/haber/2020/01/05/milli-egitim-bakanligindan-ulusal-kisa-film-12787545_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/google.png", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://www.haberler.com/static/images/blank.gif", "https://foto.haberler.com/haber/2020/01/05/milli-egitim-bakanligindan-ulusal-kisa-film-12787545_o.jpg", "https://foto.haberler.com/haber/2020/01/05/milli-egitim-bakanligindan-ulusal-kisa-film-12787545_amp.jpg", "https://www.haberler.com/static/images/haberler_logo_vektor.svg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "05.01.2020 23:50 | Son G\u00fcncelleme: 05.01.2020 23:50\n\nMilli E\u011fitim Bakanl\u0131\u011f\u0131n\u0131n hayata ge\u00e7irdi\u011fi B\u00fct\u00fcnle\u015ftirici E\u011fitimin Geli\u015ftirilmesi Projesi (BEGEP) kapsam\u0131nda bir Ulusal K\u0131sa Film Yar\u0131\u015fmas\u0131 d\u00fczenlenecek.\n\nMilli E\u011fitim Bakanl\u0131\u011f\u0131n\u0131n \u00f6zel e\u011fitim ihtiyac\u0131 olan \u00e7ocuklara akranlar\u0131yla birlikte uygun e\u011fitim ortamlar\u0131n\u0131n sa\u011flanmas\u0131 amac\u0131yla, b\u00fct\u00fcnle\u015ftirme \u00e7al\u0131\u015fmalar\u0131nda aktif rol alan t\u00fcm payda\u015flar\u0131n kat\u0131l\u0131m\u0131 ile yenilik\u00e7i, s\u00fcrd\u00fcr\u00fclebilir ve b\u00fct\u00fcnle\u015ftirici bir e\u011fitim sistemi sunmak amac\u0131yla hayata ge\u00e7irdi\u011fi B\u00fct\u00fcnle\u015ftirici E\u011fitimin Geli\u015ftirilmesi Projesi (BEGEP) kapsam\u0131nda bir Ulusal K\u0131sa Film Yar\u0131\u015fmas\u0131 d\u00fczenlenecek.\n\nB\u00fct\u00fcnle\u015ftirici E\u011fitimin Geli\u015ftirilmesi Projesi'nin ama\u00e7 ve hedefleri do\u011frultusunda kamuoyunda fark\u0131ndal\u0131k olu\u015fturulmas\u0131 ve b\u00fct\u00fcnle\u015ftirici e\u011fitim kavram\u0131n\u0131n yayg\u0131nla\u015ft\u0131r\u0131lmas\u0131 i\u00e7in \"Benim Hikayem\" ad\u0131 alt\u0131nda d\u00fczenlenen Ulusal K\u0131sa Film Yar\u0131\u015fmas\u0131'na son ba\u015fvuru tarihi 31 Mart 2020 olarak belirlendi.\n\n\"B\u00fct\u00fcnle\u015ftirici e\u011fitim\" konusunu g\u00fcndeme getirerek kamuoyunun ilgisini bu konuya \u00e7ekmek ve toplumda fark\u0131ndal\u0131k olu\u015fmas\u0131na imkan tan\u0131mak; \u00f6zel e\u011fitim ihtiyac\u0131 olsun ya da olmas\u0131n, her \u00e7ocu\u011fun e\u011fitimde e\u015fit f\u0131rsat hakk\u0131na sahip oldu\u011funa vurgu yaparak toplumdaki \u00f6n yarg\u0131lar\u0131n azalt\u0131lmas\u0131na katk\u0131 sa\u011flamak amac\u0131yla yap\u0131lacak olan k\u0131sa film yar\u0131\u015fmas\u0131n\u0131n sonu\u00e7lar\u0131 30 Nisan 2020 tarihinde a\u00e7\u0131klanacak.\n\nUzmanlardan olu\u015fan bir j\u00fcri taraf\u0131ndan de\u011ferlendirilen k\u0131sa filmler aras\u0131ndan birincili\u011fe lay\u0131k g\u00f6r\u00fclen yap\u0131ma 10 bin lira para \u00f6d\u00fcl\u00fc verilecek. Yar\u0131\u015fman\u0131n ikincilik \u00f6d\u00fcl\u00fc 8 bin, \u00fc\u00e7\u00fcnc\u00fcl\u00fck \u00f6d\u00fcl\u00fc ise 6 bin lira olacak.\n\nAmat\u00f6r ya da profesyonel t\u00fcm film yap\u0131mc\u0131lar\u0131na a\u00e7\u0131k olan ve g\u00f6nderilecek olan filmlerin \u00f6zel e\u011fitim ihtiyac\u0131 olan bireylerin topluma uyumunu g\u00f6steren; umut, iyimserlik a\u015f\u0131layan filmler olmas\u0131n\u0131n beklendi\u011fi Ulusal K\u0131sa Film Yar\u0131\u015fmas\u0131 ile ilgili detaylara www.begep.org internet sitesinden ula\u015f\u0131labilecek.\n\n(\u0130HA)\n\nKaynak: \u0130HA", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Milli E\u011fitim Bakanl\u0131\u011f\u0131n\u0131n hayata ge\u00e7irdi\u011fi B\u00fct\u00fcnle\u015ftirici E\u011fitimin Geli\u015ftirilmesi Projesi (BEGEP) kapsam\u0131nda bir Ulusal K\u0131sa Film Yar\u0131\u015fmas\u0131 d\u00fczenlenecek.", "meta_lang": "tr", "meta_favicon": "/touch-icon-iphone.png", "meta_data": {"description": "Milli E\u011fitim Bakanl\u0131\u011f\u0131n\u0131n hayata ge\u00e7irdi\u011fi B\u00fct\u00fcnle\u015ftirici E\u011fitimin Geli\u015ftirilmesi Projesi (BEGEP) kapsam\u0131nda bir Ulusal K\u0131sa Film Yar\u0131\u015fmas\u0131 d\u00fczenlenecek.", "image": "https://foto.haberler.com/haber/2020/01/05/milli-egitim-bakanligindan-ulusal-kisa-film-12787545_amp.jpg", "medium": "news", "dateCreated": "2020-01-05T23:50:35+03:00", "dateUpdated": "2020-01-05T23:50:38+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Milli E\u011fitim Bakanl\u0131\u011f\u0131ndan Ulusal K\u0131sa Film Yar\u0131\u015fmas\u0131", "description": "Milli E\u011fitim Bakanl\u0131\u011f\u0131n\u0131n hayata ge\u00e7irdi\u011fi B\u00fct\u00fcnle\u015ftirici E\u011fitimin Geli\u015ftirilmesi Projesi (BEGEP) kapsam\u0131nda bir Ulusal K\u0131sa Film Yar\u0131\u015fmas\u0131 d\u00fczenlenecek.", "url": "https://www.haberler.com/milli-egitim-bakanligindan-ulusal-kisa-film-12787545-haberi/", "image": {"identifier": "https://foto.haberler.com/haber/2020/01/05/milli-egitim-bakanligindan-ulusal-kisa-film-12787545_amp.jpg", "secure_url": "https://foto.haberler.com/haber/2020/01/05/milli-egitim-bakanligindan-ulusal-kisa-film-12787545_amp.jpg", "width": 1200, "height": 841}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/milli-egitim-bakanligindan-ulusal-kisa-film-12787545-haberi/"}