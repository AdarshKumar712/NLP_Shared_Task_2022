{"source_url": "https://www.milligazete.com.tr", "url": "https://www.milligazete.com.tr/haber/4154323/adiyaman-kendini-karantinaya-aldi", "title": "Ad\u0131yaman kendini karantinaya ald\u0131!", "top_image": "https://static.daktilo.com/sites/71/uploads/2020/04/13/large/bir-sehir-kendini-karantinaya-aldi.jpg", "meta_img": "https://static.daktilo.com/sites/71/uploads/2020/04/13/large/bir-sehir-kendini-karantinaya-aldi.jpg", "images": ["https://file.daktilo.com/themes/enerjik/assets/img/mask-16-9.png", "https://static.daktilo.com/sites/71/uploads/2017/07/03/large/milli-logo-desktop-(5).png", "https://file.daktilo.com/themes/enerjik/assets/img/bos.png", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2020/04/13/large/bir-sehir-kendini-karantinaya-aldi.jpg", "https://static.daktilo.com/sites/71/uploads/2017/07/03/large/milli-logo-mobil-(3).png"], "movies": [], "text": "Ad\u0131yaman \u0130l Umumi H\u0131fz\u0131ss\u0131hha Kurulu taraf\u0131ndan al\u0131nan karar ile Ad\u0131yaman'a ba\u011fl\u0131 b\u00fct\u00fcn il\u00e7elere giri\u015f ve \u00e7\u0131k\u0131\u015flar yasakland\u0131. Karar ile Ad\u0131yaman genelinde il\u00e7eler aras\u0131 toplu ta\u015f\u0131ma, \u00f6zel ara\u00e7, yaya gibi yap\u0131lacak t\u00fcm giri\u015f \u00e7\u0131k\u0131\u015flar 13 Nisan 2020 g\u00fcn\u00fc saat 24.00'ten itibaren 14 g\u00fcn s\u00fcre ile k\u0131s\u0131tland\u0131. Karar do\u011frultusunda Ad\u0131yaman \u0130l Emniyet M\u00fcd\u00fcrl\u00fc\u011f\u00fc ile \u0130l Jandarma Komutanl\u0131\u011f\u0131na ba\u011fl\u0131 ekipler, Ad\u0131yaman'\u0131n giri\u015f ve \u00e7\u0131k\u0131\u015f noktalar\u0131nda uygulama ba\u015flatt\u0131.\n\n\u0130l merkezi ile il\u00e7elerin giri\u015f ve \u00e7\u0131k\u0131\u015flar\u0131nda yap\u0131lan uygulamalarda acil \u00e7a\u011fr\u0131 merkezleri \u00e7al\u0131\u015fanlar\u0131, PTT, kargo \u015firketleri \u00e7al\u0131\u015fanlar\u0131, bas\u0131n mensuplar\u0131, ya\u015fl\u0131 bak\u0131mevi, huzurevi, rehabilitasyon merkezleri, \u00e7ocuk evleri gibi sosyal koruma, bak\u0131m merkezleri \u00e7al\u0131\u015fanlar\u0131, birinci derece yak\u0131nlar\u0131n\u0131n cenaze defin i\u015flemlerini ger\u00e7ekle\u015ftirecek ve kat\u0131lacak olanlar, te\u015fhis tedavi ve randevu ile sa\u011fl\u0131k birimlerine gitme, ikametine gitme durumunda olanlar, hastal\u0131k durumuna ait belgeyi, cenazeye ait bilgiler ve g\u00f6revli olduklar\u0131na dair belgeye sahip olanlar ile seyahat belgesi olan ki\u015filerin seyahatine izin veriliyor.\n\nBelirtilen \u015fartlar\u0131 ta\u015f\u0131mayan ve seyahat belgesi olmayan ki\u015filerin giri\u015f ve \u00e7\u0131k\u0131\u015flar\u0131na izin verilmiyor. Al\u0131nan karar\u0131n 14 g\u00fcn boyunca devam edece\u011fi belirtildi.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Ad\u0131yaman'da il\u00e7eler aras\u0131 seyahat ve il merkezinden il\u00e7elere seyahat yasakland\u0131.", "meta_lang": "tr", "meta_favicon": "https://static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "Ad\u0131yaman'da il\u00e7eler aras\u0131 seyahat ve il merkezinden il\u00e7elere seyahat yasakland\u0131.", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "Bir \u015fehir kendini karantinaya ald\u0131!", "description": "Bir \u015fehir kendini karantinaya ald\u0131!", "type": "article", "url": "https://www.milligazete.com.tr/haber/4154323/adiyaman-kendini-karantinaya-aldi", "image": {"identifier": "https://static.daktilo.com/sites/71/uploads/2020/04/13/large/bir-sehir-kendini-karantinaya-aldi.jpg", "width": 660, "height": 330, "alt": "Ad\u0131yaman kendini karantinaya ald\u0131!"}}, "twitter": {"card": "summary_large_image", "site": "@milligazetecom", "title": "Bir \u015fehir kendini karantinaya ald\u0131!", "description": "Bir \u015fehir kendini karantinaya ald\u0131!", "image": "https://static.daktilo.com/sites/71/uploads/2020/04/13/large/bir-sehir-kendini-karantinaya-aldi.jpg"}}, "canonical_link": "https://www.milligazete.com.tr/haber/4154323/adiyaman-kendini-karantinaya-aldi"}