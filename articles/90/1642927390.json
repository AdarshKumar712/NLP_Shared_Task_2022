{"source_url": "https://web.archive.org", "url": "https://web.archive.org/web/20201203163008id_/https://www.sondakika.com/haber/haber-ispir-de-ayidan-kacan-kuzenler-duserek-yaralandi-13355611/", "title": "\u0130spir'de ay\u0131dan ka\u00e7an kuzenler d\u00fc\u015ferek yaraland\u0131", "top_image": "https://foto.sondakika.com/haber/2020/06/23/ispir-de-ayidan-kacan-kuzenler-duserek-yarala-13355611_amp.jpg", "meta_img": "https://foto.sondakika.com/haber/2020/06/23/ispir-de-ayidan-kacan-kuzenler-duserek-yarala-13355611_amp.jpg", "images": ["https://www.sondakika.com/static/images/huawei-app-gallery-apk-download-link@2x.png", "https://www.sondakika.com/static/images/Desktop_icon_2x_android.png", "https://foto.sondakika.com/haber/2020/06/23/ispir-de-ayidan-kacan-kuzenler-duserek-yarala-13355611_amp.jpg", "https://www.sondakika.com/static/images/Logo2x.png", "https://foto.sondakika.com/manset/2020/12/03/meteoroloji-tek-tek-uyardi-saganak-yagis-ve_13774820_38_k_sd.jpg", "https://www.sondakika.com/static/images/Desktop_icon_2x_ios.png", "https://www.sondakika.com/static/reklam/advertisement.gif?ads=1", "https://www.sondakika.com/static/favicons/icon-192x192.png", "https://foto.sondakika.com/manset/2020/12/03/vaka-sayisinin-yuzde-100-arttigi-3-ili-paylasip_13774781_14_k_sd.jpg", "https://www.sondakika.com/static/images/blank.gif", "https://foto.sondakika.com/manset/2020/12/03/dilipak-cok-ihtiyacimiz-var-dedi-yeniden_13774810_28_k_sd.jpg", "https://mc.yandex.ru/watch/14078032", "https://foto.sondakika.com/haber/2020/06/23/ispir-de-ayidan-kacan-kuzenler-duserek-yarala-13355611_osd.jpg", "https://foto.sondakika.com/manset/2020/12/03/dogdugun-ev-kaderindir-de-yurek-yakan-sahne-once_13774789_53_k_sd.jpg"], "movies": [], "text": "ERZURUM'un \u0130spir il\u00e7esi Sar\u0131konaklar Mahallesi Babanoz Yaylas\u0131'nda sald\u0131rgan ay\u0131dan ka\u00e7an 2 kuzen, ormanl\u0131k alanda d\u00fc\u015ferek yaraland\u0131.\n\nOlay, saat 18.30 s\u0131ralar\u0131nda Sar\u0131konaklar Mahallesi Babanoz Yaylas\u0131'nda meydana geldi. Ahmet Kara (25) ile kuzeni Yusuf Kara (28) hayvanlar\u0131 ah\u0131ra getirmek \u00fczere gittikleri Babanoz Yaylas\u0131'nda iddiaya g\u00f6re ay\u0131yla kar\u015f\u0131la\u015ft\u0131. \u00dczerlerine do\u011fru gelen ay\u0131n\u0131n sald\u0131r\u0131s\u0131ndan kurtulmak isteyen 2 kuzen, ormanl\u0131k alanda ka\u00e7maya ba\u015flad\u0131. Ko\u015farak ka\u00e7an iki kuzen, dengesini kaybederek d\u00fc\u015f\u00fcp, yuvarland\u0131. Kuzenler, haber verdikleri yak\u0131nlar\u0131nca \u0130spir Devlet Hastanesi'ne g\u00f6t\u00fcr\u00fcld\u00fc. Yap\u0131lan muayenede Yusuf Kara, eli ve kolundan yaralan\u0131rken, Ahmet Kara'n\u0131n ise v\u00fccudunda \u00e7atlaklar olu\u015ftu\u011fu, kafas\u0131 ve y\u00fcz\u00fcnde yaralanmalar oldu\u011fu belirlendi. Kuzenler hastanede tedaviye al\u0131nd\u0131.", "keywords": [], "meta_keywords": [""], "tags": [], "authors": [], "publish_date": "Tue Jun 23 23:17:39 2020", "summary": "", "article_html": "", "meta_description": "ERZURUM\u2019un \u0130spir il\u00e7esi Sar\u0131konaklar Mahallesi Babanoz Yaylas\u0131\u2019nda sald\u0131rgan ay\u0131dan ka\u00e7an 2 kuzen, ormanl\u0131k alanda d\u00fc\u015ferek yaraland\u0131.", "meta_lang": "tr", "meta_favicon": "/favicon.ico", "meta_data": {"image": "https://foto.sondakika.com/haber/2020/06/23/ispir-de-ayidan-kacan-kuzenler-duserek-yarala-13355611_amp.jpg", "description": "ERZURUM\u2019un \u0130spir il\u00e7esi Sar\u0131konaklar Mahallesi Babanoz Yaylas\u0131\u2019nda sald\u0131rgan ay\u0131dan ka\u00e7an 2 kuzen, ormanl\u0131k alanda d\u00fc\u015ferek yaraland\u0131.", "viewport": "width=1086, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "robots": "index, follow", "og": {"article": {"section": "Politics", "published_time": "2020-06-23T23:17:39+03:00"}, "title": "\u0130spir\u2019de ay\u0131dan ka\u00e7an kuzenler d\u00fc\u015ferek yaraland\u0131 - Son Dakika", "image": "https://foto.sondakika.com/haber/2020/06/23/ispir-de-ayidan-kacan-kuzenler-duserek-yarala-13355611_amp.jpg", "description": "ERZURUM\u2019un \u0130spir il\u00e7esi Sar\u0131konaklar Mahallesi Babanoz Yaylas\u0131\u2019nda sald\u0131rgan ay\u0131dan ka\u00e7an 2 kuzen, ormanl\u0131k alanda d\u00fc\u015ferek yaraland\u0131.", "type": "Article", "site_name": "Sondakika.com", "url": "https://www.sondakika.com/haber/haber-ispir-de-ayidan-kacan-kuzenler-duserek-yaralandi-13355611/", "locale": "tr"}, "msapplication-starturl": "https://www.sondakika.com", "article": {"modified": "2020-06-24T02:37:09+03:00"}, "fb": {"app_id": 1885607184994569}, "twitter": {"site": "@sondakikacom", "creator": "@sondakikacom", "card": "summary"}, "dateUpdated": "2020-06-24T02:37:09+03:00", "msvalidate.01": "C043A8E7202FBDE0AC7B60B68F77938B"}, "canonical_link": "https://www.sondakika.com/haber/haber-ispir-de-ayidan-kacan-kuzenler-duserek-yaralandi-13355611/"}