{"source_url": "https://wolnosc24.pl", "url": "https://wolnosc24.pl/2020/01/01/wiceminister-msz-jestesmy-w-stanie-odeprzec-atak-moskwy/", "title": "Wiceminister MSZ: Jeste\u015bmy w stanie odeprze\u0107 atak Moskwy", "top_image": "https://wolnosc24.pl/wp-content/uploads/2019/12/W\u0142adimir_putin1_nczas.jpg", "meta_img": "https://wolnosc24.pl/wp-content/uploads/2019/12/W\u0142adimir_putin1_nczas.jpg", "images": ["https://wolnosc24.pl/wp-content/uploads/2018/11/jaroslaw_kaczynski_donald_tusk_nczas.jpg", "https://wolnosc24.pl/wp-content/uploads/2020/01/policja_zakopane_nczas-100x70.jpg", "http://wolnosc24.pl/wp-content/uploads/2018/05/wesprzyj-wolne-media-wolnosc24-widok-artykulu.png", "https://wolnosc24.pl/wp-content/uploads/2019/12/W\u0142adimir_putin1_nczas-696x464.jpg", "http://wolnosc24.pl/wp-content/uploads/2016/10/l2.png", "https://wolnosc24.pl/wp-content/uploads/2020/01/jacek_sasin-100x70.jpg", "https://wolnosc24.pl/wp-content/uploads/2020/01/Anna_Maria_\u017bukowska_nczas.com_-100x70.jpg", "http://wolnosc24.pl/wp-content/uploads/2018/05/wesprzyj-wolne-media-wolnosc24-widok-artykulu-mobile.png", "https://wolnosc24.pl/wp-content/uploads/2020/01/jim_carrey_nczas-100x70.jpg", "https://wolnosc24.pl/wp-content/uploads/2020/01/mel_gibson_pfn_polska_fundacja_narodowa_nczas-100x70.jpg", "https://wolnosc24.pl/wp-content/uploads/2020/01/Dudowie-100x70.jpg", "https://wolnosc24.pl/wp-content/uploads/2019/10/krzysztof_bosak_debata_nczas-100x70.jpg", "http://wolnosc24.pl/wp-content/uploads/2016/10/ml1.png", "https://wolnosc24.pl/wp-content/uploads/2020/01/Kurz-100x70.jpg", "https://wolnosc24.pl/wp-content/uploads/2019/12/W\u0142adimir_putin1_nczas.jpg"], "movies": [], "text": "My wygrywamy to starcie na poziomie serc i rozum\u00f3w zwyk\u0142ych ludzi. Oni reaguj\u0105 w adekwatny spos\u00f3b \u2013 pukaj\u0105 si\u0119 w g\u0142ow\u0119 \u2013 stwierdzi\u0142 w programie \u201e#Jedziemy\u201d wiceminister MSZ Marcin Przydacz. By\u0142 to komentarz do s\u0142ownego ataku prezydenta Rosji na Polsk\u0119. Wed\u0142ug Przydacza jeste\u015bmy w stanie odeprze\u0107 ten atak Moskwy.\n\nWiceminister Marcin Przydacz by\u0142 go\u015bciem w TVP INFO, w programie \u201e#Jedziemy\u201d. Prowadz\u0105cy Micha\u0142 Racho\u0144 poprosi\u0142 go o komentarz s\u0142ownego ataku W\u0142adimira Putina na Polsk\u0119.\n\n\u2013 W\u0142adimir Putin pr\u00f3buje wywo\u0142a\u0107 now\u0105 dyskusj\u0119 nt. przyczyn wybuchu II Wojny \u015awiatowej, \u017ceby\u015bmy w Europie zacz\u0119li dyskutowa\u0107 o tym, kto by\u0142o po dobrej stronie, kto po z\u0142ej. Zwi\u0105zek sowiecki mia\u0142by by\u0107 w tej uk\u0142adance tylko wyzwolicielem \u2013 powiedzia\u0142 Przydacz.\n\nKontrowersje w ca\u0142ej sprawie wzbudzi\u0142 brak zdecydowanej reakcji ze strony prezydenta Andrzeja Dudy. R\u00f3wnie\u017c t\u0119 kwesti\u0119 skomentowa\u0142 Przydacz.\n\n\u2013 Stanowisko Pa\u0142acu Prezydenckiego i pana prezydenta jest s\u0142uszne. Nie w ka\u017cdej sprawie musimy wypowiada\u0107 si\u0119 z najwy\u017cszego poziomu, czyli z poziomu prezydenta. Wy\u017cszego przedstawiciela RP nie ma. Pr\u00f3ba sprowokowania prezydenta jest jako\u015b przez W\u0142adimira Putina, przez kremlowsk\u0105 propagand\u0119 pr\u00f3b\u0105 wt\u0142oczenia nas w dyskusj\u0119 na najwy\u017cszym poziomie. Odpowied\u017a premiera, bardzo dobrze przyj\u0119ta na \u015bwiecie, jest adekwatna.\n\nWed\u0142ug wiceministra Polska wygrywa to starcie o prawd\u0119 historyczn\u0105 i jest w stanie toczy\u0107 podobne boje w przysz\u0142o\u015bci.\n\nMy\u015bl\u0119, \u017ce my wygrywamy to starcie informacyjnie, na poziomie serc i rozum\u00f3w zwyk\u0142ych ludzi. Zwykli ludzie na ca\u0142ym globie reaguj\u0105 w adekwatny spos\u00f3b. Po prostu pukaj\u0105 si\u0119 troch\u0119 w g\u0142ow\u0119 \u2013 powiedzia\u0142. \u2013 Przy dzia\u0142aniach naszego rz\u0105du i dyplomacji jeste\u015bmy w stanie odeprze\u0107 atak moskiewskiej propagandy.\n\n\u0179r\u00f3d\u0142o: TVP INFO", "keywords": [], "meta_keywords": [""], "tags": [], "authors": [], "publish_date": "Wed Jan  1 00:00:00 2020", "summary": "", "article_html": "", "meta_description": "", "meta_lang": "pl", "meta_favicon": "http://wolnosc24.pl/wp-content/uploads/2016/10/favi.png", "meta_data": {"viewport": "width=device-width, initial-scale=1.0", "og": {"image": "https://wolnosc24.pl/wp-content/uploads/2019/12/W\u0142adimir_putin1_nczas.jpg"}, "author": "SG", "generator": "Powered by WPBakery Page Builder - drag and drop page builder for WordPress.", "onesignal": "wordpress-plugin"}, "canonical_link": "https://wolnosc24.pl/2020/01/01/wiceminister-msz-jestesmy-w-stanie-odeprzec-atak-moskwy/"}