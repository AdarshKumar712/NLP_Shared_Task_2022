{"source_url": "http://www.plotek.pl", "url": "http://www.plotek.pl/plotek/7,154063,25558271,sylwestrowy-wystep-michala-szpaka-wzbudzil-spore-kontrowersje.html?utm_source=RSS&utm_medium=RSS&utm_campaign=plotek", "title": "Sylwestrowy wyst\u0119p Micha\u0142a Szpaka wzbudzi\u0142 kontrowersje. Wszystko przez stroje jego tancerzy. W TVP to by nie przesz\u0142o", "top_image": "https://bi.im-g.pl/im/12/5f/18/z25558290IER,Michal-Szpak.jpg", "meta_img": "https://bi.im-g.pl/im/12/5f/18/z25558290IER,Michal-Szpak.jpg", "images": ["https://bi.im-g.pl/im/c6/5b/18/z25540294II,Anna-Lewandowska-i-Klara-Lewandowska.jpg", "https://bi.im-g.pl/im/12/5f/18/z25558290II,Michal-Szpak.jpg", "https://bi.im-g.pl/im/3a/4e/18/z25489210II,Violet-Oliferuk.jpg", "https://bi.im-g.pl/im/9e/5f/18/z25558174II,Sylwester-Marzen-TVP-2--Viki-Gabor-wchodzi-na-scen.jpg", "https://bi.im-g.pl/im/9b/60/18/z25560475II,Plisowana-spodnica.jpg", "https://bi.im-g.pl/im/12/5f/18/z25558290IH,Michal-Szpak.jpg", "https://bi.im-g.pl/im/42/60/18/z25559106II,Natalia-Oreiro.jpg", "https://bi.im-g.pl/im/42/60/18/z25559106F,Natalia-Oreiro.jpg", "https://bi.im-g.pl/im/35/60/18/z25560373II,Malgorzata-Rozenek.jpg", "https://bi.im-g.pl/im/b1/60/18/z25560497II,Sylwestrowa-Moc-Przebojow-2019.jpg", "https://bi.im-g.pl/im/2/17582/m17582722.png", "https://bi.im-g.pl/im/62/60/18/z25559394II,Jacek-Kurski.jpg", "https://bi.im-g.pl/im/98/5f/18/z25558680II,Sylwester-2019-w-Chorzowie.jpg", "https://static.im-g.pl/i/obrazki/awd/image_placeholder_small.svg", "https://bi.im-g.pl/im/60/43/18/z25442656II,-The-Voice-Of-Poland-.jpg", "https://bi.im-g.pl/im/62/60/18/z25559394F,Jacek-Kurski.jpg", "https://bi.im-g.pl/im/0a/21/17/z24253962II,Rolnik-szuka-zony--Malgosia-i-Pawel-w-odcinku-swia.jpg", "https://bi.im-g.pl/im/42/3d/18/z25417794II,Michal-Szpak-zaliczyl-wpadke-w-The-Voice-of-Poland.jpg", "https://bi.im-g.pl/im/55/60/18/z25559893II,Michal-Wisniewski.jpg", "https://bi.im-g.pl/im/c6/5b/18/z25540294F,Anna-Lewandowska-i-Klara-Lewandowska.jpg", "https://bi.im-g.pl/im/82/57/18/z25524098II,Edyta-Gorniak.jpg", "https://bi.im-g.pl/im/12/5f/18/z25558290IER,Michal-Szpak.jpg", "https://bi.im-g.pl/im/9e/5f/18/z25558174F,Sylwester-Marzen-TVP-2--Viki-Gabor-wchodzi-na-scen.jpg", "https://bi.im-g.pl/im/98/5f/18/z25558680F,Sylwester-2019-w-Chorzowie.jpg"], "movies": [], "text": "Micha\u0142 Szpak jest jedn\u0105 z najpopularniejszych gwiazd. S\u0142ynie ze swojego nietypowego stylu i pi\u0119knego wokalu. Mimo \u017ce do szalonych kreacji artysty jeste\u015bmy przyzwyczajeni, to nie by\u0142by sob\u0105, gdyby nie nas nie zaskoczy\u0142.\n\nREKLAMA\n\nMicha\u0142 Szpak podczas Sylwestra 2019\n\nKa\u017cdy wyst\u0119p artysty to niezwyk\u0142e szo\u0142. Podczas koncertu sylwestrowego Micha\u0142 Szpak za\u015bpiewa\u0142 najwi\u0119ksze przeboje i jak zawsze zaprezentowa\u0142 si\u0119 w przepi\u0119knych kreacjach. Podczas wyst\u0119pu mia\u0142 d\u0142ugi p\u0142aszcz z pi\u00f3rami i mocny czarny makija\u017c. Druga stylizacja by\u0142a r\u00f3wnie ciekawa. Wybra\u0142 pomara\u0144czowy garniturowy komplet, kt\u00f3ry po\u0142yskiwa\u0142 w blasku lamp.\n\nJednak to nie stylizacje, a aran\u017cacja wyst\u0119pu wzbudzi\u0142y najwi\u0119kszy podziw. Na scenie arty\u015bcie towarzyszyli tancerze i tancerki. Nie by\u0142oby w tym nic dziwnego, gdyby nie fakt, \u017ce tancerki ubrane by\u0142y w garnitury, a tancerze w d\u0142ugie suknie z wysokim stanem. Wida\u0107 wyra\u017anie, \u017ce stylizacje te nawi\u0105zywa\u0142y do zamiany r\u00f3l i tematyki gender, kt\u00f3ra - jak wiadomo - budzi niema\u0142e emocje i jest tematem tabu w wielu kr\u0119gach.\n\nBy\u0142o to bardzo odwa\u017cne i prowokacyjne, jednak arty\u015bci rz\u0105dz\u0105 si\u0119 swoimi prawami. Doceniamy, \u017ce telewizja Polsat pozwoli\u0142a zrealizowa\u0107 jego artystyczne wizje, bo jak wiemy, nie ka\u017cda stacja by si\u0119 na to zgodzi\u0142a.\n\nA wam podoba\u0142 si\u0119 wyst\u0119p Micha\u0142a Szpaka?\n\nBO\n\nMicha\u0142 Szpak o Tulii na Eurowizji: \"Trzymam kciuki. Nie ma czego\u015b takiego jak nieeurowizyjna kompozycja\".", "keywords": [], "meta_keywords": [""], "tags": [], "authors": ["Go\u015b\u0107"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "https://static.im-g.pl/i/obrazki/plotek/plotek_favicona.ico", "meta_data": {"ROBOTS": "NOARCHIVE", "Keywords": "Plotki, skandale, gwiazdy, \r\ncelebrities, seriale, Doda, \r\nG\u00f3rniak, \r\nCichopek, Wojew\u00f3dzki, Paris \r\nHilton", "news_keywords": "Plotki, skandale, gwiazdy, \r\ncelebrities, seriale, Doda, \r\nG\u00f3rniak, \r\nCichopek, Wojew\u00f3dzki, Paris \r\nHilton", "og": {"type": "article", "url": "http://www.plotek.pl/plotek/7,154063,25558271,sylwestrowy-wystep-michala-szpaka-wzbudzil-spore-kontrowersje.html", "title": "Sylwestrowy wyst\u0119p Micha\u0142a Szpaka wzbudzi\u0142 kontrowersje. Wszystko przez stroje jego tancerzy. W TVP to by nie przesz\u0142o", "description": "Micha\u0142 Szpak by\u0142 jedn\u0105 z najwi\u0119kszych gwiazd imprezy sylwestrowej zorganizowanej w Chorzowie przez telewizj\u0119 Polsat. Jak zawsze artysta zaskoczy\u0142 strojami, jednak tym razem to nie jego stylizacje wzbudzi\u0142y najwi\u0119ksze kontrowersje.", "image": "https://bi.im-g.pl/im/12/5f/18/z25558290IER,Michal-Szpak.jpg", "site_name": "plotek.pl", "locale": "pl_PL"}, "twitter": {"title": "Sylwestrowy wyst\u0119p Micha\u0142a Szpaka wzbudzi\u0142 kontrowersje. Wszystko przez stroje jego tancerzy. W TVP to by nie przesz\u0142o", "description": "Micha\u0142 Szpak by\u0142 jedn\u0105 z najwi\u0119kszych gwiazd imprezy sylwestrowej zorganizowanej w Chorzowie przez telewizj\u0119 Polsat. Jak zawsze artysta zaskoczy\u0142 strojami, jednak tym razem to nie jego stylizacje wzbudzi\u0142y najwi\u0119ksze kontrowersje.", "image": "https://bi.im-g.pl/im/12/5f/18/z25558290IER,Michal-Szpak.jpg", "card": "summary_large_image"}, "fb": {"app_id": 127354450674219}, "Description": "Micha\u0142 Szpak by\u0142 jedn\u0105 z najwi\u0119kszych gwiazd imprezy sylwestrowej zorganizowanej w Chorzowie przez telewizj\u0119 Polsat. Jak zawsze artysta zaskoczy\u0142 strojami, jednak tym razem to nie jego stylizacje wzbudzi\u0142y najwi\u0119ksze kontrowersje.", "google-site-verification": "Rc6y-67fwVpFkvpUNHAhCkbJDkgqW66BNO7bZfjlVjI", "viewport": "width=device-width, initial-scale=1.0, minimum-scale=1.0, maximum-scale=1.0, user-scalable=yes"}, "canonical_link": "http://www.plotek.pl/plotek/7,154063,25558271,sylwestrowy-wystep-michala-szpaka-wzbudzil-spore-kontrowersje.html"}