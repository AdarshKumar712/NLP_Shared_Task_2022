{"source_url": "http://www.haberler.com", "url": "http://www.haberler.com/inonu-de-baharin-mujdecisi-laleler-goz-13197091-haberi/", "title": "\u0130n\u00f6n\u00fc'de bahar\u0131n m\u00fcjdecisi laleler g\u00f6z kama\u015ft\u0131r\u0131yor", "top_image": "https://www.haberler.com/static/img/haberler/haberlercom_haberi_640.jpg", "meta_img": "https://www.haberler.com/static/img/haberler/haberlercom_haberi_640.jpg", "images": ["https://www.haberler.com/static/img/haberler/haberlercom_haberi_640.jpg", "http://mc.yandex.ru/watch/14231362", "https://www.facebook.com/tr?id=287433439304759&ev=PageView&noscript=1", "https://foto.haberler.com/haber/2020/05/07/inonu-de-baharin-mujdecisi-laleler-goz-13197091_o.jpg", "http://www.haberler.com/static/reklam/advertisement.gif?ads=1", "http://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg"], "movies": [], "text": "\u0130n\u00f6n\u00fc'de bahar\u0131n m\u00fcjdecisi laleler g\u00f6z kama\u015ft\u0131r\u0131yor \u0130n\u00f6n\u00fc Belediyesi Park ve Bah\u00e7eler M\u00fcd\u00fcrl\u00fc\u011f\u00fc ekipleri taraf\u0131ndan k\u0131\u015f aylar\u0131nda dikimini ger\u00e7ekle\u015ftirdi\u011fi laleler havalar\u0131n \u0131s\u0131nmas\u0131 ile birlikte a\u00e7arak il\u00e7eye ayr\u0131 bir g\u00f6r\u00fcn\u00fcm kazand\u0131rd\u0131.\n\n\u0130n\u00f6n\u00fc Belediyesi Park ve Bah\u00e7eler M\u00fcd\u00fcrl\u00fc\u011f\u00fc ekipleri taraf\u0131ndan k\u0131\u015f aylar\u0131nda dikimini ger\u00e7ekle\u015ftirdi\u011fi laleler havalar\u0131n \u0131s\u0131nmas\u0131 ile birlikte a\u00e7arak il\u00e7eye ayr\u0131 bir g\u00f6r\u00fcn\u00fcm kazand\u0131rd\u0131.\n\nEski\u015fehir \u0130n\u00f6n\u00fc il\u00e7esinde bahar\u0131n geli\u015fiyle birlikte belediye taraf\u0131ndan dikilen lale ve di\u011fer \u00e7i\u00e7ek t\u00fcrlerinin a\u00e7mas\u0131 il\u00e7ede g\u00f6rsel g\u00fczelli\u011fin olu\u015fmas\u0131na neden oldu. \u0130n\u00f6n\u00fc Belediyesi ekipleri taraf\u0131ndan il\u00e7ede bulunan 15 Temmuz \u015eehitler Park\u0131, An\u0131t Park, Cumhuriyet Meydan\u0131, Belediye Hizmet \u00c7ar\u015f\u0131s\u0131, Pazaryeri Park, Hamam\u00f6n\u00fc ve Karargah M\u00fczesi'ne Lale, S\u00fcmb\u00fcl, Y\u0131ld\u0131z \u00c7i\u00e7e\u011fi, Menek\u015fe ve Petunya dikildi. Havalar\u0131n \u0131s\u0131nmas\u0131yla birlikte a\u00e7an \u00e7i\u00e7ekler sayesinde il\u00e7ede bulunan park ve bah\u00e7eler rengarenk oldu. \u0130n\u00f6n\u00fc Belediyesi ekipleri taraf\u0131ndan park ve ye\u015fil alanlarda da bak\u0131m ve temizlik \u00e7al\u0131\u015fmalar\u0131 titizlikle s\u00fcrd\u00fcr\u00fcl\u00fcyor.\n\n\u0130l\u00e7e sakinleri park ve bah\u00e7elerde a\u00e7an \u00e7i\u00e7eklerin il\u00e7eye g\u00f6rsel g\u00fczellik katt\u0131klar\u0131n\u0131 belirterek \u00e7al\u0131\u015fmalar\u0131ndan dolay\u0131 \u0130n\u00f6n\u00fc Belediye Ba\u015fkan\u0131 Kadir Bozkurt'a ve belediye \u00e7al\u0131\u015fanlar\u0131na te\u015fekk\u00fcr etti. - ESK\u0130\u015eEH\u0130R\n\nKaynak: \u0130HA", "keywords": [], "meta_keywords": ["Cumhuriyet Meydan\u0131", "Eski\u015fehir", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "\u0130n\u00f6n\u00fc Belediyesi Park ve Bah\u00e7eler M\u00fcd\u00fcrl\u00fc\u011f\u00fc ekipleri taraf\u0131ndan k\u0131\u015f aylar\u0131nda dikimini ger\u00e7ekle\u015ftirdi\u011fi laleler havalar\u0131n \u0131s\u0131nmas\u0131 ile birlikte a\u00e7arak il\u00e7eye ayr\u0131 bir g\u00f6r\u00fcn\u00fcm kazand\u0131rd\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "\u0130n\u00f6n\u00fc Belediyesi Park ve Bah\u00e7eler M\u00fcd\u00fcrl\u00fc\u011f\u00fc ekipleri taraf\u0131ndan k\u0131\u015f aylar\u0131nda dikimini ger\u00e7ekle\u015ftirdi\u011fi laleler havalar\u0131n \u0131s\u0131nmas\u0131 ile birlikte a\u00e7arak il\u00e7eye ayr\u0131 bir g\u00f6r\u00fcn\u00fcm kazand\u0131rd\u0131.", "keywords": "Cumhuriyet Meydan\u0131, Eski\u015fehir, G\u00fcncel, Haber", "image": "https://www.haberler.com/static/img/haberler/haberlercom_haberi_640.jpg", "medium": "news", "dateCreated": "2020-05-07T13:23:32+03:00", "dateUpdated": "2020-05-07T13:23:55+03:00", "msapplication-starturl": "https://www.haberler.com", "article": {"id": 13197091, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Cumhuriyet Meydan\u0131, Eski\u015fehir, G\u00fcncel"}, "og": {"url": "https://www.haberler.com/inonu-de-baharin-mujdecisi-laleler-goz-13197091-haberi/", "site_name": "Haberler.com", "locale": "tr_TR", "type": "article", "title": "\u0130n\u00f6n\u00fc'de bahar\u0131n m\u00fcjdecisi laleler g\u00f6z kama\u015ft\u0131r\u0131yor", "description": "\u0130n\u00f6n\u00fc Belediyesi Park ve Bah\u00e7eler M\u00fcd\u00fcrl\u00fc\u011f\u00fc ekipleri taraf\u0131ndan k\u0131\u015f aylar\u0131nda dikimini ger\u00e7ekle\u015ftirdi\u011fi laleler havalar\u0131n \u0131s\u0131nmas\u0131 ile birlikte a\u00e7arak il\u00e7eye ayr\u0131 bir g\u00f6r\u00fcn\u00fcm kazand\u0131rd\u0131.", "image": {"identifier": "https://www.haberler.com/static/img/haberler/haberlercom_haberi_640.jpg", "secure_url": "https://www.haberler.com/static/img/haberler/haberlercom_haberi_640.jpg", "width": 1200, "height": 799}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/inonu-de-baharin-mujdecisi-laleler-goz-13197091-haberi/", "card": "summary_large_image", "site": "Haberler", "title": "\u0130n\u00f6n\u00fc'de bahar\u0131n m\u00fcjdecisi laleler g\u00f6z kama\u015ft\u0131r\u0131yor", "description": "\u0130n\u00f6n\u00fc Belediyesi Park ve Bah\u00e7eler M\u00fcd\u00fcrl\u00fc\u011f\u00fc ekipleri taraf\u0131ndan k\u0131\u015f aylar\u0131nda dikimini ger\u00e7ekle\u015ftirdi\u011fi laleler havalar\u0131n \u0131s\u0131nmas\u0131 ile birlikte a\u00e7arak il\u00e7eye ayr\u0131 bir g\u00f6r\u00fcn\u00fcm kazand\u0131rd\u0131.", "image": "https://www.haberler.com/static/img/haberler/haberlercom_haberi_640.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/inonu-de-baharin-mujdecisi-laleler-goz-13197091-haberi/"}