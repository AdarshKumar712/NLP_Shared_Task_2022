{"source_url": "https://web.archive.org", "url": "https://web.archive.org/web/20200326191507id_/https://www.sondakika.com/haber/haber-milletvekili-canbey-den-tarim-ve-hayvanciliga-13052832/", "title": "Milletvekili Canbey'den tar\u0131m ve hayvanc\u0131l\u0131\u011fa destek m\u00fcjdesi", "top_image": "https://foto.sondakika.com/haber/2020/03/25/milletvekili-canbey-den-tarim-ve-hayvanciliga-13052832_o.jpg", "meta_img": "https://foto.sondakika.com/haber/2020/03/25/milletvekili-canbey-den-tarim-ve-hayvanciliga-13052832_o.jpg", "images": ["https://mc.yandex.ru/watch/14078032", "https://web.archive.org/static/images/Desktop_icon_2x_ios.png", "https://web.archive.org/static/reklam/advertisement.gif?ads=1", "http://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/Desktop_icon_2x_android.png", "https://foto.sondakika.com/haber/2020/03/25/milletvekili-canbey-den-tarim-ve-hayvanciliga-13052832_osd.jpg", "https://web.archive.org/static/images/blank.gif", "https://foto.sondakika.com/haber/2020/03/26/al-nasr-sofiane-feghouli-nin-pesinde-13057764_8468_170.jpg", "https://web.archive.org/static/images/sosyal/icons/facebook.png", "https://foto.sondakika.com/haber/2020/03/26/ingiltere-de-oncelikli-hasta-degilsin-denilen-13057827_215_170.jpg", "https://web.archive.org/static/images/sosyal/icons/twitter.png", "https://foto.sondakika.com/haber/2020/03/26/arda-turan-dan-fatih-terim-paylasimi-zaten-13057771_644_170.jpg", "https://foto.sondakika.com/haber/2020/03/26/fransa-da-koronavirus-nedeniyle-olenlerin-sayisi-13057800_330_170.jpg", "https://foto.sondakika.com/haber/2020/03/25/milletvekili-canbey-den-tarim-ve-hayvanciliga-13052832_o.jpg", "https://web.archive.org/static/images/huawei-app-gallery-apk-download-link@2x.png", "https://web.archive.org/static/images/Logo2x.png", "https://web.archive.org/static/images/sosyal/icons/whatsapp.png"], "movies": [], "text": "AK Parti Bal\u0131kesir Milletvekili Dr. Mustafa Canbey, tar\u0131msal kalk\u0131nmay\u0131 desteklemek i\u00e7in haz\u0131rlanan tebli\u011fde Bal\u0131kesir'in de yer almas\u0131n\u0131n, ilin tar\u0131msal potansiyelinin g\u00fc\u00e7lenmesi bak\u0131m\u0131ndan \u00f6nemli oldu\u011funu bildirdi.\n\nTar\u0131m ve Orman Bakanl\u0131\u011f\u0131n\u0131n, TC Ziraat Bankas\u0131 ile Tar\u0131m Kredi Kooperatiflerince Tar\u0131msal \u00dcretime Dair D\u00fc\u015f\u00fck Faizli Yat\u0131r\u0131m ve \u0130\u015fletme Kredisi Kulland\u0131r\u0131lmas\u0131na \u0130li\u015fkin Uygulama Esaslar\u0131 Tebli\u011fi, Cumhurba\u015fkan\u0131 Recep Tayyip Erdo\u011fan'\u0131n onay\u0131yla Resmi Gazete'de yay\u0131nland\u0131.\n\nKapsaml\u0131 haz\u0131rlanan tebli\u011fe g\u00f6re, tar\u0131m, s\u00fct\u00e7\u00fc ve kombine s\u0131\u011f\u0131r yeti\u015ftiricili\u011fi, dam\u0131zl\u0131k d\u00fcve yeti\u015ftiricili\u011fi, b\u00fcy\u00fckba\u015f hayvan besicili\u011fi, k\u00fc\u00e7\u00fckba\u015f hayvanc\u0131l\u0131k, bal\u0131k\u00e7\u0131l\u0131k, ar\u0131c\u0131l\u0131k ve serac\u0131l\u0131k gibi alanlarda kredi ve yat\u0131r\u0131m imkanlar\u0131ndan yararlanacak iller aras\u0131na Bal\u0131kesir de yer ald\u0131.\n\nKonuyla ilgili yaz\u0131l\u0131 bir a\u00e7\u0131klama yapan Milletvekili Canbey, \u015funlar\u0131 kaydetti:\n\n\"Tebli\u011f tar\u0131m sekt\u00f6r\u00fcm\u00fcz i\u00e7in hayati \u00f6nem ta\u015f\u0131yor. Kredi ve yat\u0131r\u0131m a\u00e7\u0131s\u0131ndan de\u011ferlendirildi\u011finde d\u00fc\u015f\u00fck faizli yat\u0131r\u0131m kredileri ile sekt\u00f6re ciddi anlamda can suyu verilmi\u015f olacak. Bal\u0131kesir, tar\u0131m ve hayvanc\u0131l\u0131k a\u00e7\u0131s\u0131ndan \u00f6nc\u00fc \u015fehirlerden biri. T\u00fcrkiye'de kredi ve yat\u0131r\u0131m a\u00e7\u0131s\u0131ndan desteklenecek iller aras\u0131na Bal\u0131kesir'in de al\u0131nmas\u0131 \u015fehrimiz i\u00e7in \u00f6nemli bir olayd\u0131r. \u0130n\u015fallah, \u00f6n\u00fcm\u00fczdeki d\u00f6nemde bunun meyvelerini de sekt\u00f6r olarak alaca\u011f\u0131z. Bu destekler, \u015fehrimizin geli\u015fmesine b\u00fcy\u00fck katk\u0131 sunacak. \u00d6n\u00fcm\u00fczdeki s\u00fcre\u00e7te tar\u0131m ve hayvanc\u0131l\u0131k alanlar\u0131nda Bal\u0131kesir'e \u00e7ok \u015fey kazand\u0131raca\u011f\u0131n\u0131 d\u00fc\u015f\u00fcnd\u00fc\u011f\u00fcm\u00fcz tebli\u011f i\u00e7in Cumhurba\u015fkan\u0131m\u0131z Say\u0131n Recep Tayyip Erdo\u011fan'a, Tar\u0131m ve Orman Bakan\u0131m\u0131z Say\u0131n Bekir Pakdemirli'ye te\u015fekk\u00fcr ediyor, \u015fehrimize ve \u00fclkemize hay\u0131rl\u0131 olmas\u0131n\u0131 diliyorum.\"", "keywords": [], "meta_keywords": [""], "tags": [], "authors": [], "publish_date": "Wed Mar 25 16:20:09 2020", "summary": "", "article_html": "", "meta_description": "AK Parti Bal\u0131kesir Milletvekili Dr. Mustafa Canbey, tar\u0131msal kalk\u0131nmay\u0131 desteklemek i\u00e7in haz\u0131rlanan tebli\u011fde Bal\u0131kesir\u2019in de yer almas\u0131n\u0131n, ilin tar\u0131msal potansiyelinin g\u00fc\u00e7lenmesi bak\u0131m\u0131ndan \u00f6nemli oldu\u011funu bildirdi.", "meta_lang": "tr", "meta_favicon": "/favicon.ico", "meta_data": {"description": "AK Parti Bal\u0131kesir Milletvekili Dr. Mustafa Canbey, tar\u0131msal kalk\u0131nmay\u0131 desteklemek i\u00e7in haz\u0131rlanan tebli\u011fde Bal\u0131kesir\u2019in de yer almas\u0131n\u0131n, ilin tar\u0131msal potansiyelinin g\u00fc\u00e7lenmesi bak\u0131m\u0131ndan \u00f6nemli oldu\u011funu bildirdi.", "viewport": "width=1000, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "robots": "index, follow", "og": {"article": {"section": "Economy", "published_time": "2020-03-25T16:20:09+03:00"}, "title": "Milletvekili Canbey'den tar\u0131m ve hayvanc\u0131l\u0131\u011fa destek m\u00fcjdesi - Son Dakika Ekonomi", "description": "AK Parti Bal\u0131kesir Milletvekili Dr. Mustafa Canbey, tar\u0131msal kalk\u0131nmay\u0131 desteklemek i\u00e7in haz\u0131rlanan tebli\u011fde Bal\u0131kesir\u2019in de yer almas\u0131n\u0131n, ilin tar\u0131msal potansiyelinin g\u00fc\u00e7lenmesi bak\u0131m\u0131ndan \u00f6nemli oldu\u011funu bildirdi.", "type": "Article", "site_name": "Sondakika.com", "url": "https://www.sondakika.com/haber/haber-milletvekili-canbey-den-tarim-ve-hayvanciliga-13052832/", "locale": "tr", "image": "https://foto.sondakika.com/haber/2020/03/25/milletvekili-canbey-den-tarim-ve-hayvanciliga-13052832_o.jpg"}, "msapplication-starturl": "https://www.sondakika.com", "article": {"modified": "2020-03-25T16:52:37+03:00"}, "fb": {"app_id": 1796825793864208}, "twitter": {"site": "@sondakikacom", "creator": "@sondakikacom", "card": "summary"}, "dateUpdated": "2020-03-25T16:52:37+03:00", "msvalidate.01": "C043A8E7202FBDE0AC7B60B68F77938B"}, "canonical_link": "https://www.sondakika.com/haber/haber-milletvekili-canbey-den-tarim-ve-hayvanciliga-13052832/"}