{"source_url": "https://www.haberler.com", "url": "https://www.haberler.com/isparta-da-ogrenciye-tekme-attigi-iddia-edilen-12916044-haberi/", "title": "Isparta'da \u00f6\u011frenciye tekme att\u0131\u011f\u0131 iddia edilen \u00f6\u011fretmen: \"\u00c7ocu\u011fa tekme atmad\u0131m\"", "top_image": "https://foto.haberler.com/haber/2020/02/13/isparta-da-ogrenciye-tekme-attigi-iddia-edile-12916044_amp.jpg", "meta_img": "https://foto.haberler.com/haber/2020/02/13/isparta-da-ogrenciye-tekme-attigi-iddia-edile-12916044_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://foto.haberler.com/haber/2020/02/13/isparta-da-ogrenciye-tekme-attigi-iddia-edile-12916044_o.jpg", "https://www.haberler.com/static/images/sosyal/icons/google-news-icon-white.png", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://foto.haberler.com/haber/2020/02/13/isparta-da-ogrenciye-tekme-attigi-iddia-edile-12916044_amp.jpg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "13.02.2020 17:02 | Son G\u00fcncelleme: 13.02.2020 17:02\n\nIsparta'da ortaokul \u00f6\u011frencisine tekme att\u0131\u011f\u0131 iddia edilen okulun m\u00fcd\u00fcr\u00fc A.Y., \"G\u00f6r\u00fcnt\u00fcn\u00fcn cephesinden \u00f6yle g\u00f6r\u00fcn\u00fcyor, \u00e7ocu\u011fa tekme atmad\u0131m, ya\u015fananlar \u00e7ok g\u00fcc\u00fcme gitti\" dedi.\n\n\n\nIsparta'da, \u015eehit G\u00f6ksel Ko\u00e7 Ortaokulu 7'nci s\u0131n\u0131f \u00f6\u011frencisi 13 ya\u015f\u0131ndaki A.\u00d6.'n\u00fcn y\u00fcz\u00fcne tekme att\u0131\u011f\u0131 iddia edilen okul m\u00fcd\u00fcr\u00fc A.Y. hakk\u0131nda, Isparta Asliye Ceza Mahkemesi'nde 'basit yaralama' su\u00e7undan dava a\u00e7\u0131ld\u0131. Olay an\u0131 ise okulun g\u00fcvenlik kameras\u0131na yans\u0131m\u0131\u015ft\u0131.\n\n\n\nSu\u00e7lamalar\u0131 kabul etmeyen A.Y. (52) 30 y\u0131ll\u0131k idareci oldu\u011funu belirterek, \"\u0130lk kez ba\u015f\u0131ma b\u00f6yle bir i\u015f geldi. Bir anl\u0131k refleksle \u00e7ekimden \u00f6yle g\u00f6z\u00fckt\u00fc. Allah var, yemin ediyorum ki cepheden \u00f6yle g\u00f6z\u00fck\u00fcyor. Ben bu \u00e7ocu\u011fa tekme atmad\u0131m. Ger\u00e7ekten de rahmetli babam\u0131n \u00fczerine yemin ediyorum ki amac\u0131m kurtulmak de\u011fil. 52 ya\u015f\u0131nday\u0131m yar\u0131n emekli olur giderim gerekirse ama ben bu \u00e7ocu\u011fa tekme atmad\u0131m. \u00c7ok g\u00fcc\u00fcme gitti. Allah b\u00fcy\u00fckt\u00fcr\" dedi.\n\n\n\nK\u0131nama cezas\u0131 uyar\u0131ya \u00e7evrilen m\u00fcd\u00fcr A.Y., \u00fczerine at\u0131lan su\u00e7lamalar kar\u015f\u0131s\u0131nda b\u00fcy\u00fck \u00fcz\u00fcnt\u00fc duydu\u011funu s\u00f6zlerine ekledi. - ISPARTA\n\nKaynak: \u0130HA", "keywords": [], "meta_keywords": [""], "tags": ["Asliye Ceza Mahkemesi", "Isparta"], "authors": [], "publish_date": null, "summary": "", "article_html": "", "meta_description": "Isparta'da ortaokul \u00f6\u011frencisine tekme att\u0131\u011f\u0131 iddia edilen okulun m\u00fcd\u00fcr\u00fc A.Y., 'G\u00f6r\u00fcnt\u00fcn\u00fcn cephesinden \u00f6yle g\u00f6r\u00fcn\u00fcyor, \u00e7ocu\u011fa tekme atmad\u0131m, ya\u015fananlar \u00e7ok g\u00fcc\u00fcme gitti' dedi.", "meta_lang": "tr", "meta_favicon": "/touch-icon-iphone.png", "meta_data": {"description": "Isparta'da ortaokul \u00f6\u011frencisine tekme att\u0131\u011f\u0131 iddia edilen okulun m\u00fcd\u00fcr\u00fc A.Y., 'G\u00f6r\u00fcnt\u00fcn\u00fcn cephesinden \u00f6yle g\u00f6r\u00fcn\u00fcyor, \u00e7ocu\u011fa tekme atmad\u0131m, ya\u015fananlar \u00e7ok g\u00fcc\u00fcme gitti' dedi.", "image": "https://foto.haberler.com/haber/2020/02/13/isparta-da-ogrenciye-tekme-attigi-iddia-edile-12916044_amp.jpg", "medium": "news", "dateCreated": "2020-02-13T17:02:31+03:00", "dateUpdated": "2020-02-13T17:02:43+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Isparta'da \u00f6\u011frenciye tekme att\u0131\u011f\u0131 iddia edilen \u00f6\u011fretmen: '\u00c7ocu\u011fa tekme atmad\u0131m'", "description": "Isparta'da ortaokul \u00f6\u011frencisine tekme att\u0131\u011f\u0131 iddia edilen okulun m\u00fcd\u00fcr\u00fc A.Y., 'G\u00f6r\u00fcnt\u00fcn\u00fcn cephesinden \u00f6yle g\u00f6r\u00fcn\u00fcyor, \u00e7ocu\u011fa tekme atmad\u0131m, ya\u015fananlar \u00e7ok g\u00fcc\u00fcme gitti' dedi.", "url": "https://www.haberler.com/isparta-da-ogrenciye-tekme-attigi-iddia-edilen-12916044-haberi/", "image": {"identifier": "https://foto.haberler.com/haber/2020/02/13/isparta-da-ogrenciye-tekme-attigi-iddia-edile-12916044_amp.jpg", "secure_url": "https://foto.haberler.com/haber/2020/02/13/isparta-da-ogrenciye-tekme-attigi-iddia-edile-12916044_amp.jpg", "width": 1200, "height": 745}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/isparta-da-ogrenciye-tekme-attigi-iddia-edilen-12916044-haberi/"}