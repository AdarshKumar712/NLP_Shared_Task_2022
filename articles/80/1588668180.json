{"source_url": "https://www.money.pl", "url": "https://www.money.pl/gospodarka/zwolnienie-ze-skladek-zus-jak-zlozyc-wniosek-i-do-kiedy-6503351320340097a.html", "title": "Zwolnienie ze sk\u0142adek ZUS. Jak z\u0142o\u017cy\u0107 wniosek i do kiedy?", "top_image": "https://i.wpimg.pl/1200x0/filerepo.grupawp.pl/api/v1/display/embed/c7a02b15-754c-4240-8bc4-f11505a8be7f", "meta_img": "https://i.wpimg.pl/1200x0/filerepo.grupawp.pl/api/v1/display/embed/c7a02b15-754c-4240-8bc4-f11505a8be7f", "images": ["https://i.wpimg.pl/297x174/filerepo.grupawp.pl/api/v1/display/embed/9f164000-c587-40bf-a9b6-9c4a796b6d9c", "https://i.wpimg.pl/297x174/filerepo.grupawp.pl/api/v1/display/embed/c943a23d-4285-469e-86aa-934b17b7f24d", "https://i.wpimg.pl/70x70/filerepo.grupawp.pl/api/v1/display/embed/9e0ae13c-9068-4bc9-919f-683aaddf4ecd", "https://i.wpimg.pl/70x70/d.wpimg.pl/1587874907--1591465296/koronawirus.jpg", "https://i.wpimg.pl/1200x0/filerepo.grupawp.pl/api/v1/display/embed/c7a02b15-754c-4240-8bc4-f11505a8be7f", "https://i.wpimg.pl/297x174/filerepo.grupawp.pl/api/v1/display/embed/e9a43734-d844-493a-8811-bd2aa1b02858", "https://v.wpimg.pl/QUJDREVGfjQrJiR2eTxzIWh-cCYmLw44JSo3PGRlfXc_ZmhneSM4Jj5rITE3Mzg2ZSg9IjlqJTo-JT4oOSk0LGQ0PCJ0Og==", "https://i.wpimg.pl/297x174/filerepo.grupawp.pl/api/v1/display/embed/b442a792-bcc6-4fac-a124-c4e1a5d308fc", "https://v.wpimg.pl/QUJDREVGfjQrJiR2eTxzIWh-cCYmLw44JSo3PHRrcyBofnBqP2gwMWU3Ny41LTB6PiUgJiwmfmR4dGA9Z3JheH5qODUxZSw=", "https://i.wpimg.pl/70x70/filerepo.grupawp.pl/api/v1/display/embed/fe2130fa-ff05-4a58-ac0f-4d4c06c3b8e7", "https://i.wpimg.pl/297x174/filerepo.grupawp.pl/api/v1/display/embed/399b6844-95e6-4db4-9712-a9b07a7556d3", "https://v.wpimg.pl/QUJDREVGfjQrJiR2eTxzIWh-cCYmLw44JSo3PGRlfXc_ZmhneSM4Jj5rITE3Mzg2ZSg9IjlqPDokISt3Oyg_MDNqIisxZSw=", "https://v.wpimg.pl/QUJDREVGfjQrJiR2eTxzIWh-cCYmLw44JSo3PGRlfXc_ZmhneSM4Jj5rITE3Mzg2ZSg9IjlqMyA5LTwgJTQyOSMnOWsmKTZ3Nw==", "https://i.wpimg.pl/297x174/filerepo.grupawp.pl/api/v1/display/embed/48b9d40e-ea34-4d6e-aad6-d4379e36eb59", "https://i.wpimg.pl/70x70/filerepo.grupawp.pl/api/v1/display/embed/2a7c6ce6-46eb-40e0-8130-3f7056b9c551", "https://money.wp.pl/QUJDREVGfjQrJiR2eTxzIWh-cCE5ZX13P2ZoZ3k1Zno5LD0yeCA4M3U3IDNrKj47Lz0NKDkpNCxsJTExPyg_aCA3PSMwYSE5dyk9KzM-dyN3cXxxdDo=", "https://i.wpimg.pl/O/56x45/i.wp.pl/a/i/stg/pkf/bg.png"], "movies": [], "text": "Zwolnienie ze p\u0142acenia sk\u0142adek odprowadzanych do Zak\u0142adu Ubezpiecze\u0144 Spo\u0142ecznych to jeden z element\u00f3w tarczy antykryzysowej. Ma to pom\u00f3c przedsi\u0119biorcom przetrwa\u0107 kryzys zwi\u0105zany z rozprzestrzeniaj\u0105c\u0105 si\u0119 epidemi\u0105 koronawirusa.\n\nWielu w\u0142a\u015bcicieli firm ma problemy z utrzymaniem p\u0142ynno\u015bci finansowej i to mo\u017ce uratowa\u0107 ich biznesy.\n\nJak z\u0142o\u017cy\u0107 wniosek?\n\nNajwa\u017cniejszym warunkiem, jaki trzeba spe\u0142ni\u0107, by otrzyma\u0107 zwolnienie z obowi\u0105zku op\u0142acenia nale\u017cno\u015bci z tytu\u0142u sk\u0142adek ZUS, to z\u0142o\u017cenie wniosku. Mo\u017cna tego dokona\u0107 drog\u0105 elektroniczn\u0105, poprzez platform\u0119 PUE ZUS. Wniosek mo\u017cna pobra\u0107 tutaj.\n\nWniosek mo\u017ce by\u0107 z\u0142o\u017cony tak\u017ce osobi\u015bcie w plac\u00f3wce ZUS. Wystarczy wrzuci\u0107 wniosek do skrzynki na dokumenty, bez kontaktu z pracownikiem ZUS. Mo\u017cna tak\u017ce wys\u0142a\u0107 wydrukowany i wype\u0142niony wniosek poczt\u0105.\n\nDo kiedy mo\u017cna z\u0142o\u017cy\u0107 wniosek?\n\nJak informuje ZUS, wniosek o zwolnienie z op\u0142acania sk\u0142adek nale\u017cy z\u0142o\u017cy\u0107 najp\u00f3\u017aniej do 30 czerwca 2020 roku.\n\nObejrzyj i dowiedz si\u0119, jak chroni\u0107 si\u0119 przed koronawirusem\n\nJe\u015bli ZUS b\u0119dzie mia\u0142 w\u0105tpliwo\u015bci dotycz\u0105ce wniosku, skontaktuje si\u0119 z przedsi\u0119biorc\u0105 e-mailem lub telefonicznie. Firma dostanie informacj\u0119 o rozstrzygni\u0119ciu na PUE ZUS lub przes\u0142ana zostanie ona za po\u015brednictwem poczty.\n\nKomu przys\u0142uguje zwolnienie z ZUS?\n\nZwolnienie z ZUS za okres marzec-maj 2020 r. mo\u017cna uzyska\u0107 dla ca\u0142o\u015bci (100 proc.) lub dla po\u0142owy (50 proc.) \u0142\u0105cznej kwoty nale\u017cno\u015bci. Je\u015bli przedsi\u0119biorca op\u0142aci\u0142 ju\u017c sk\u0142adk\u0119 za marzec (dotyczy tylko tego miesi\u0105ca), a sk\u0142ada wniosek o zwolnienie ze sk\u0142adek na 3 miesi\u0105ce (marzec, kwiecie\u0144, maj), mo\u017ce wnioskowa\u0107 do ZUS o wyp\u0142at\u0119 nadp\u0142aconych \u015brodk\u00f3w. Musi to zrobi\u0107 najp\u00f3\u017aniej przed up\u0142ywem terminu op\u0142acenia sk\u0142adek za kwiecie\u0144.\n\nProwadz\u0105cy dzia\u0142alno\u015b\u0107 nie mo\u017ce mie\u0107 zaleg\u0142o\u015bci wobec ZUS za okresy wcze\u015bniejsze. Je\u015bli przedsi\u0119biorca nie zawnioskuje o zwrot \u015brodk\u00f3w (nadp\u0142ata za marzec) to rozliczy si\u0119 ona na sk\u0142adki za kwiecie\u0144. Nale\u017cy pami\u0119ta\u0107, \u017ce za kwiecie\u0144 i maj podlegaj\u0105 zwolnieniu tylko sk\u0142adki jeszcze nieop\u0142acone.\n\nZapisz si\u0119 na nasz specjalny newsletter o koronawirusie.\n\nMasz newsa, zdj\u0119cie, filmik? Wy\u015blij go nam na #dziejesie\n\nkomentarze +1 +1 wa\u017cne smutne ciekawe irytuj\u0105ce", "keywords": [], "meta_keywords": [""], "tags": [], "authors": ["\u0141ukasz Witczyk"], "publish_date": "Sat Apr 25 13:57:00 2020", "summary": "", "article_html": "", "meta_description": "Tarcza antykryzysowa zezwala na zwolnienie ze sk\u0142adek odprowadzanych do Zak\u0142adu Ubezpiecze\u0144 Spo\u0142ecznych. Niezb\u0119dne jest z\u0142o\u017cenie wniosku. Czas na to przedsi\u0119biorcy maj\u0105 do 30 czerwca 2020 roku.", "meta_lang": "pl", "meta_favicon": "", "meta_data": {"viewport": "width=device-width, initial-scale=1.0, user-scalable=no", "format-detection": "telephone=no", "theme-color": "#03357d", "logo": "https://money.wpcdn.pl/i/logo/money_pl_meta.png", "gaf": "NTE3Nzcw", "description": "Tarcza antykryzysowa zezwala na zwolnienie ze sk\u0142adek odprowadzanych do Zak\u0142adu Ubezpiecze\u0144 Spo\u0142ecznych. Niezb\u0119dne jest z\u0142o\u017cenie wniosku. Czas na to przedsi\u0119biorcy maj\u0105 do 30 czerwca 2020 roku.", "og": {"title": "Zwolnienie ze sk\u0142adek ZUS. Jak z\u0142o\u017cy\u0107 wniosek i do kiedy?", "description": "Tarcza antykryzysowa zezwala na zwolnienie ze sk\u0142adek odprowadzanych do Zak\u0142adu Ubezpiecze\u0144 Spo\u0142ecznych. Niezb\u0119dne jest z\u0142o\u017cenie wniosku. Czas na to przedsi\u0119biorcy maj\u0105 do 30 czerwca 2020 roku.", "image": "https://i.wpimg.pl/1200x0/filerepo.grupawp.pl/api/v1/display/embed/c7a02b15-754c-4240-8bc4-f11505a8be7f", "url": "https://www.money.pl/gospodarka/zwolnienie-ze-skladek-zus-jak-zlozyc-wniosek-i-do-kiedy-6503351320340097a.html", "type": "website", "site_name": "www.money.pl", "locale": "pl_PL"}, "twitter": {"card": "summary_large_image", "url": "https://www.money.pl/gospodarka/zwolnienie-ze-skladek-zus-jak-zlozyc-wniosek-i-do-kiedy-6503351320340097a.html", "site": "@Money_pl", "image": "https://i.wpimg.pl/1200x0/filerepo.grupawp.pl/api/v1/display/embed/c7a02b15-754c-4240-8bc4-f11505a8be7f", "description": "Tarcza antykryzysowa zezwala na zwolnienie ze sk\u0142adek odprowadzanych do Zak\u0142adu Ubezpiecze\u0144 Spo\u0142ecznych. Niezb\u0119dne jest z\u0142o\u017cenie wniosku. Czas na to przedsi\u0119biorcy maj\u0105 do 30 czerwca 2020 roku.", "domain": "www.money.pl"}, "author": "\u0141ukasz Witczyk", "article": {"publisher": "https://www.facebook.com/portal.Moneypl", "published_time": "2020-04-25 13:57:00", "modified_time": "2020-04-25 13:57:50", "tag": "tarczaantykryzysowa, koronawirus firmy, koronawirus, zus, sk\u0142adki, zwolnienie ze sk\u0142adek zus", "author": "\u0141ukasz Witczyk"}, "fb": {"app_id": 203880196374936, "pages": 203367529692524}}, "canonical_link": "https://www.money.pl/gospodarka/zwolnienie-ze-skladek-zus-jak-zlozyc-wniosek-i-do-kiedy-6503351320340097a.html"}