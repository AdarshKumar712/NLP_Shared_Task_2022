{"source_url": "https://pl.sputniknews.com", "url": "https://pl.sputniknews.com/opinie/2020010111596061-koalicji-obywatelskiej-plan-b-b-jak-barbara-nowacka-sputnik/", "title": "Koalicji Obywatelskiej Plan B. \u201eB\u201d jak Barbara Nowacka", "top_image": "https://cdnpl1.img.sputniknews.com/images/965/97/9659740.jpg", "meta_img": "https://cdnpl1.img.sputniknews.com/images/965/97/9659740.jpg", "images": ["https://cdnpl1.img.sputniknews.com/images/1157/80/11578098.png", "https://mc.yandex.ru/watch/28683981", "https://cdnpl2.img.sputniknews.com/images/880/96/8809637.jpg", "https://cdnpl1.img.sputniknews.com/images/965/97/9659740.jpg", "https://cdnpl1.img.sputniknews.com/images/923/22/9232292.jpg", "https://cdnpl1.img.sputniknews.com/i/avatar-default.png", "https://cdnpl2.img.sputniknews.com/images/965/97/9659731.jpg", "http://b.scorecardresearch.com/p?c1=2&c2=15352215&cv=2.0&cj=1", "https://mc.yandex.ru/watch/26863203", "https://cdnpl2.img.sputniknews.com/images/1159/23/11592353.jpg", "https://cdnpl2.img.sputniknews.com/images/904/93/9049371.jpg", "https://pl.sputniknews.com/services/captcha/", "https://pl.sputniknews.com/services/counter/?project=&obj_id=11596061&obj_type=article&action_type=&ts=1577897409", "https://cdnpl1.img.sputniknews.com/images/1159/51/11595106.jpg"], "movies": [], "text": "O liderce Inicjatywy Polskiej znowu zrobi\u0142o si\u0119 g\u0142o\u015bno. Dariusz Jo\u0144ski og\u0142osi\u0142 bowiem, \u017ce je\u017celi Ma\u0142gorzata Kidawa-B\u0142o\u0144ska nie poprze wi\u0119kszo\u015bci postulat\u00f3w swojego koalicjanta, w\u00f3wczas IPL b\u0119dzie rekomendowa\u0107 na prezydenta Barbar\u0119 Nowack\u0105.\n\nKim jest polityczka, kt\u00f3ra ma szans\u0119 w tej kadencji sporo namiesza\u0107?\n\nBarbara Nowacka to c\u00f3rka Izabeli Jarugi-Nowackiej, tragicznie zmar\u0142ej w katastrofie smole\u0144skiej. To matka przekaza\u0142a jej feministyczn\u0105 spu\u015bcizn\u0119 i zaszczepi\u0142a przekonanie o konieczno\u015bci walki o r\u00f3wnouprawnienie. Podobnie jak matka, Barbara widzia\u0142a siebie po lewej stronie sceny politycznej. Po katastrofie w 2010 by\u0142a wywa\u017conym g\u0142osem rodzin ofiar, sprzeciwia\u0142a si\u0119 wykorzystywaniu jej do bie\u017c\u0105cej polityki. Zacz\u0119\u0142a by\u0107 rozpoznawalna medialnie.\n\nSerce od zawsze po lewej stronie\n\nAdrian zaciekawi\u0142 mnie: intelekt, wiedza, umiej\u0119tno\u015b\u0107 jej u\u017cywania - to mi si\u0119 w ludziach podoba. Mia\u0142 18 lat, by\u0142 o 4 lata m\u0142odszy, taki ch\u0142opiec jeszcze. \u017bywy, weso\u0142y, serdecznie mnie bawi\u0142. Nie mieszkali\u015bmy razem. Cz\u0119sto si\u0119 sp\u00f3\u017ania\u0142 albo k\u0142\u00f3ci\u0142 do upad\u0142ego, by postawi\u0107 na swoim, a jak czego\u015b nie wiedzia\u0142, to b\u0142yskotliwie wymy\u015bla\u0142\n\nWcze\u015bniej zajmowa\u0142a si\u0119 informatyk\u0105, pracowa\u0142a jako kanclerz w Polsko-Japo\u0144skiej Akademii Technik Komputerowych, gdzie jej ojciec jest rektorem. Dzia\u0142a\u0142a tak\u017ce spo\u0142ecznie na rzecz praw kobiet \u2013 wsp\u00f3\u0142pracowa\u0142a mi\u0119dzy innymi z Federacj\u0105 na Rzecz Kobiet i Planowania Rodziny, dzia\u0142a\u0142a w Unii Pracy, wsp\u00f3\u0142tworzy\u0142a w 2005 roku ugrupowanie M\u0142odzi Socjali\u015bci. Tam pozna\u0142a Adriana Zandberga , z kt\u00f3rym przez jaki\u015b czas tworzy\u0142a par\u0119 w \u017cyciu prywatnym. Ich zwi\u0105zek jednak nie przetrwa\u0142 pr\u00f3by czasu. Byli ze sob\u0105 trzy lata.\n\n\u2013 przyzna\u0142a Nowacka w rozmowie z \u201eDu\u017cym Formatem\u201d po tym, jak elektryzuj\u0105cy polityczny romans wyci\u0105gn\u0105\u0142 na \u015bwiat\u0142o dzienne Przemys\u0142aw Wipler w 2016.\n\nBo w\u0142a\u015bnie wtedy Nowacka wesz\u0142a do og\u00f3lnokrajowej polityki. W 2015 najpierw do\u0142\u0105czy\u0142a do ekipy Janusza Palikota, aby w wyborach parlamentarnych i\u015b\u0107 jednak w bloku Zjednoczonej Lewicy. W\u00f3wczas jednak nie dosta\u0142a si\u0119 do Sejmu. Co nie znaczy, \u017ce przez kolejne cztery lata pr\u00f3\u017cnowa\u0142a.\n\nPrawa kobiet to priorytet\n\nPo obj\u0119ciu w\u0142adzy przez PiS Barbara Nowacka ca\u0142\u0105 swoj\u0105 energi\u0119 przeznaczy\u0142a na popraw\u0119 losu kobiet, zaanga\u017cowa\u0142a si\u0119 w czarne protesty, kt\u00f3re w 2016 ogarn\u0119\u0142y Polsk\u0119. Ju\u017c wtedy za\u0142o\u017cy\u0142a swoje stowarzyszenie Inicjatywa Polska. Do\u0142\u0105czy\u0142o do niej kilkoro rozpoznawalnych polityk\u00f3w lewicy mi\u0119dzy innymi Dariusz Jo\u0144ski i Paulina Piechna-Wi\u0119ckiewicz.\n\nNowacka do stycznia 2018 zbiera\u0142a podpisy pod przygotowanym przez siebie projektem ustawy, liberalizuj\u0105cym prawo aborcyjne. \u201eRatujmy Kobiety\u201d mia\u0142o by\u0107 odpowiedzi\u0105 na pr\u00f3by zaostrzenia kompromisu aborcyjnego przez PiS. Projekt Nowackiej zak\u0142ada\u0142 m.in. prawo do przerywania ci\u0105\u017cy na \u017c\u0105danie kobiety do ko\u0144ca 12. tygodnia oraz przywr\u00f3cenie tzw. antykoncepcji awaryjnej bez recepty.\n\nNiestety, pos\u0142owie nie docenili ogromnego wk\u0142adu jej pracy. Gdy Nowacka 10 stycznia 2018 prezentowa\u0142a w Sejmie projekt, przemawia\u0142a niemal do pustych \u0142aw. Ostatecznie projekt zosta\u0142 odrzucony, poniewa\u017c na sali plenarnej zabrak\u0142o polityk\u00f3w opozycji, kt\u00f3rzy mogliby skutecznie skierowa\u0107 go do dalszych prac. W\u00f3wczas po g\u0142osowaniu roz\u017calona Nowacka zabra\u0142a dzieci na ferie zimowe i wyjecha\u0142a, na urlop, by na chwil\u0119 odci\u0105\u0107 si\u0119 od polityki. Ruchy kobiece jednak jeszcze przez najbli\u017cszy tydzie\u0144 protestowa\u0142y, nie kryj\u0105c rozczarowania postaw\u0105 opozycji.\n\nNag\u0142y zwrot w kierunku centrum\n\nBarbara Nowacka zaskoczy\u0142a wielu swoj\u0105 decyzj\u0105, by przed wyborami do europarlamentu wzmocni\u0107 lewe skrzyd\u0142o Koalicji Obywatelskiej, zamiast pr\u00f3bowa\u0107 dalej negocjowa\u0107 swoj\u0105 pozycj\u0119 na lewicy. We wrze\u015bniowych wyborach parlamentarnych Nowacka by\u0142a \u201ejedynk\u0105\u201d KO w okr\u0119gu gdy\u0144skim i z powodzeniem dosta\u0142a si\u0119 do Sejmu.\n\nWielu dzia\u0142aczy zarzuca\u0142o jej, \u017ce zrobi\u0142a to \u201edla mandatu\u201d.\n\nJednak Nowacka, kt\u00f3ra uko\u0144czy\u0142a zarz\u0105dzanie, a p\u00f3\u017aniej studia MBA i od lat pracowa\u0142a w jednej z najbardziej presti\u017cowych prywatnych szk\u00f3\u0142 wy\u017cszych, na lewicy nie jest uznawana za szczeg\u00f3lnie wiarygodn\u0105 przedstawicielk\u0119 prekariatu. Po kl\u0119sce wyborczej komitetu lewicy w 2015 roku s\u0142ycha\u0107 by\u0142o wiele g\u0142os\u00f3w obwiniaj\u0105cych Nowack\u0105 i jej \u201eliberalne korzenie\u201d. Ruchy kobiece doceniaj\u0105 wk\u0142ad Nowackiej w kszta\u0142towanie prokobiecych postaw, jednak lewica spo\u0142eczna na czele swojego ruchu widzi raczej kogo\u015b w rodzaju Piotra Ikonowicza.\n\nPrawdopodobnie dlatego Nowacka nie wzi\u0119\u0142a udzia\u0142u w lewicowej uk\u0142adance z Czarzastym, Zandbergiem i Biedroniem w rolach g\u0142\u00f3wnych.\n\nMa\u0142gorzata Kidawa-B\u0142o\u0144ska to osoba konsensusu i porozumienia, jest antytez\u0105 Andrzeja Dudy, to ona lepiej ni\u017c Jacek Ja\u015bkowiak u\u0142o\u017cy Polsk\u0119 po wyborach\n\nWysz\u0142a z za\u0142o\u017cenia, \u017ce b\u0119dzie forsowa\u0107 sw\u00f3j przekaz w szeregach KO . Czy jej strategia by\u0142a s\u0142uszna, przekonamy si\u0119 w ci\u0105gu najbli\u017cszej kadencji, a by\u0107 mo\u017ce ju\u017c w maju. Przewodnicz\u0105ca IPL do tej pory deklarowa\u0142a bezwzgl\u0119dne poparcie kandydatury Ma\u0142gorzaty Kidawy-B\u0142o\u0144skiej na prezydenta.\n\n\u2013 m\u00f3wi\u0142a.\n\nJednak Rada Krajowa IPL w\u0142a\u015bnie Nowack\u0105 namawia do startu. W przypadku, gdyby kandydatka KO nie uwzgl\u0119dni\u0142a postulat\u00f3w koleg\u00f3w z lewego skrzyd\u0142a (jak wiemy, Kidawa-B\u0142o\u0144ska jest obyczajow\u0105 konserwatystk\u0105), do ugrania jest elektorat, kt\u00f3ry we wrze\u015bniu 2019 popar\u0142 Zielonych czy Nowoczesn\u0105.\n\nGdyby Nowacka jednak zdecydowa\u0142a si\u0119 wystartowa\u0107, ciekawie m\u00f3g\u0142by zaprezentowa\u0107 si\u0119 jej pojedynek z Szymonem Ho\u0142owni\u0105. Wbrew pozorom, oboje celuj\u0105 w podobn\u0105 grup\u0119 wyborc\u00f3w. Czy \u201ePlan B\u201d jak Barbara dojdzie do skutku? W tej chwili klucz do rozwi\u0105zania tej kwestii trzyma kandydatka KO.\n\nPogl\u0105dy i opinie zawarte w artykule mog\u0105 by\u0107 niezgodne ze stanowiskiem redakcji.", "keywords": [], "meta_keywords": ["koalicja obzwatelska w Sejmie RP", "Barbara Nowacka"], "tags": ["Polska", "polityka", "feminizm", "Sejm", "Adrian Zandberg", "Czarny Protest", "Barbara Nowacka", "Ma\u0142gorzata Kidawa-B\u0142o\u0144ska", "Koalicja Obywatelska", "Robert Biedro\u0144", "Janusz Palikot"], "authors": ["Antonina \u015awist. Sputnik Polska", "Antonina \u015awist"], "publish_date": null, "summary": "", "article_html": "", "meta_description": "O liderce Inicjatywy Polskiej znowu zrobi\u0142o si\u0119 g\u0142o\u015bno. Dariusz Jo\u0144ski og\u0142osi\u0142 bowiem, \u017ce je\u017celi Ma\u0142gorzata Kidawa-B\u0142o\u0144ska nie poprze wi\u0119kszo\u015bci postulat\u00f3w swojego koalicjanta, w\u00f3wczas IPL b\u0119dzie rekomendowa\u0107 na prezydenta Barbar\u0119 Nowack\u0105.", "meta_lang": "pl", "meta_favicon": "/i/sputnik.png", "meta_data": {"description": "O liderce Inicjatywy Polskiej znowu zrobi\u0142o si\u0119 g\u0142o\u015bno. Dariusz Jo\u0144ski og\u0142osi\u0142 bowiem, \u017ce je\u017celi Ma\u0142gorzata Kidawa-B\u0142o\u0144ska nie poprze wi\u0119kszo\u015bci postulat\u00f3w swojego koalicjanta, w\u00f3wczas IPL b\u0119dzie rekomendowa\u0107 na prezydenta Barbar\u0119 Nowack\u0105.", "keywords": "koalicja obzwatelska w Sejmie RP, Barbara Nowacka", "news_keywords": "koalicja obzwatelska w Sejmie RP, Barbara Nowacka", "robots": "all", "format-detection": "telephone=no", "analytics": {"site_domain": "pl.sputniknews.com", "article_id": 11596061, "p_ts": 1577883600, "author": "Antonina \u015awist. Sputnik Polska", "rubric": "opinie", "tags": "koalicja obzwatelska w Sejmie RP, Barbara Nowacka"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://pl.sputniknews.com/opinie/2020010111596061-koalicji-obywatelskiej-plan-b-b-jak-barbara-nowacka-sputnik/", "title": "Koalicji Obywatelskiej Plan B. \u201eB\u201d jak Barbara Nowacka", "description": "O liderce Inicjatywy Polskiej znowu zrobi\u0142o si\u0119 g\u0142o\u015bno. Dariusz Jo\u0144ski og\u0142osi\u0142 bowiem, \u017ce je\u017celi Ma\u0142gorzata Kidawa-B\u0142o\u0144ska nie poprze wi\u0119kszo\u015bci postulat\u00f3w swojego koalicjanta, w\u00f3wczas IPL b\u0119dzie rekomendowa\u0107 na prezydenta Barbar\u0119 Nowack\u0105.", "image": "https://pl.sputniknews.com/sharing_snippet/11596061.png?1577883600"}, "fb": {"app_id": 102846830059534, "pages": 998778393644558}, "author": "Antonina \u015awist. Sputnik Polska", "apple-itunes-app": "app-id=969452947, app-argument=com.sputniknews://article?issuer_id=36&issuer_article_id=11596061", "google-play-app": "app-id=com.sputniknews.sputnik", "og": {"title": "Koalicji Obywatelskiej Plan B. \u201eB\u201d jak Barbara Nowacka", "url": "https://pl.sputniknews.com/opinie/2020010111596061-koalicji-obywatelskiej-plan-b-b-jak-barbara-nowacka-sputnik/", "type": "website", "description": "O liderce Inicjatywy Polskiej znowu zrobi\u0142o si\u0119 g\u0142o\u015bno. Dariusz Jo\u0144ski og\u0142osi\u0142 bowiem, \u017ce je\u017celi Ma\u0142gorzata Kidawa-B\u0142o\u0144ska nie poprze wi\u0119kszo\u015bci postulat\u00f3w swojego koalicjanta, w\u00f3wczas IPL b\u0119dzie rekomendowa\u0107 na prezydenta Barbar\u0119 Nowack\u0105.", "image": {"identifier": "https://cdnpl1.img.sputniknews.com/images/965/97/9659740.jpg", "width": 700, "height": 440}}, "lastmod": "2020-01-01T12:25:29Z", "pubdate": "2020-01-01T14:00:00Z", "url_type": "usual"}, "canonical_link": "https://pl.sputniknews.com/opinie/2020010111596061-koalicji-obywatelskiej-plan-b-b-jak-barbara-nowacka-sputnik/"}