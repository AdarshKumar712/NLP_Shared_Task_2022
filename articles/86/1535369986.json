{"source_url": "https://web.archive.org", "url": "https://web.archive.org/web/20200302183911id_/https://www.sondakika.com/haber/haber-kanarya-adalari-ndaki-otelde-1-virus-vakasi-daha-12970186/", "title": "Kanarya Adalar\u0131'ndaki otelde 1 vir\u00fcs vakas\u0131 daha", "top_image": "https://foto.sondakika.com/haber/2020/03/01/kanarya-adalari-ndaki-otelde-1-virus-vakasi-d-12970186_o.jpg", "meta_img": "https://foto.sondakika.com/haber/2020/03/01/kanarya-adalari-ndaki-otelde-1-virus-vakasi-d-12970186_o.jpg", "images": ["https://mc.yandex.ru/watch/14078032", "https://web.archive.org/static/images/Desktop_icon_2x_ios.png", "https://web.archive.org/static/reklam/advertisement.gif?ads=1", "http://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/Desktop_icon_2x_android.png", "https://web.archive.org/static/images/blank.gif", "https://web.archive.org/static/images/sosyal/icons/facebook.png", "https://foto.sondakika.com/haber/2020/03/02/yunanistan-in-sinirdan-gecmek-isteyen-gocmeni-12972139_2182_170.jpg", "https://web.archive.org/static/images/sosyal/icons/twitter.png", "https://foto.sondakika.com/haber/2020/03/02/son-dakika-sinirdan-ayrilan-multeci-sayisi-117-12972477_3519_170.jpg", "https://foto.sondakika.com/haber/2020/03/02/petkim-den-3-4-milyon-ton-uretimle-tarihi-rekor-12971993_4053_170.jpg", "https://foto.sondakika.com/haber/2020/03/01/kanarya-adalari-ndaki-otelde-1-virus-vakasi-d-12970186_osd.jpg", "https://foto.sondakika.com/haber/2020/03/01/kanarya-adalari-ndaki-otelde-1-virus-vakasi-d-12970186_o.jpg", "https://web.archive.org/static/images/huawei-app-gallery-apk-download-link@2x.png", "https://web.archive.org/static/images/Logo2x.png", "https://foto.sondakika.com/haber/2020/03/02/banka-ucret-ve-komisyonlarina-sinirlama-geldi-12971253_831_170.jpg", "https://web.archive.org/static/images/sosyal/icons/whatsapp.png"], "movies": [], "text": "Kanarya Adalar\u0131'na ba\u011fl\u0131 Tenerife'de daha \u00f6nce karantinaya al\u0131nan otelde 1 ki\u015fide daha korona vir\u00fcs\u00fc tespit edildi\u011fi a\u00e7\u0131kland\u0131.\n\n\u0130spanya'n\u0131n g\u00fcneydo\u011fusundaki Kanarya Adalar\u0131'na ba\u011fl\u0131 Tenerife'de sa\u011fl\u0131k yetkilileri taraf\u0131ndan yap\u0131lan a\u00e7\u0131klamada, daha \u00f6nce 4 korona vir\u00fcs\u00fc vakas\u0131 tespit edilen ve karantina alt\u0131na al\u0131nan H10 Costa Adeje Palace adl\u0131 otelde 1 ki\u015fide daha korona vir\u00fcs\u00fc tespit edildi\u011fi duyuruldu. Vir\u00fcs ta\u015f\u0131d\u0131\u011f\u0131 te\u015fhis edilen hastan\u0131n \u0130talyan vatanda\u015f\u0131 oldu\u011fu belirtilirken, 24 \u015eubat'tan bu yana oteldeki odas\u0131nda izole edildi\u011fi ve hastaneye kald\u0131r\u0131laca\u011f\u0131 ifade edildi.\n\nOtelde, 14 g\u00fcnl\u00fck karantina s\u00fcresinin tamamlanmas\u0131n\u0131 bekleyen 700'den fazla turistin bulundu\u011fu belirtildi.\n\n\u00d6te yandan, Kanarya Adalar\u0131'ndaki toplam vaka say\u0131s\u0131n\u0131n Tenerife'de 5 ve La Gomera'da 1 olmak \u00fczere toplamda 6 oldu\u011fu aktar\u0131ld\u0131.\n\n(\u0130HA)", "keywords": [], "meta_keywords": [""], "tags": [], "authors": [], "publish_date": "Sun Mar  1 17:45:36 2020", "summary": "", "article_html": "", "meta_description": "Kanarya Adalar\u0131\u2019na ba\u011fl\u0131 Tenerife\u2019de daha \u00f6nce karantinaya al\u0131nan otelde 1 ki\u015fide daha korona vir\u00fcs\u00fc tespit edildi\u011fi a\u00e7\u0131kland\u0131.", "meta_lang": "tr", "meta_favicon": "/favicon.ico", "meta_data": {"description": "Kanarya Adalar\u0131\u2019na ba\u011fl\u0131 Tenerife\u2019de daha \u00f6nce karantinaya al\u0131nan otelde 1 ki\u015fide daha korona vir\u00fcs\u00fc tespit edildi\u011fi a\u00e7\u0131kland\u0131.", "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "apple-mobile-web-app-capable": "yes", "robots": "index, follow", "og": {"article": {"section": "Politics", "published_time": "2020-03-01T17:45:36+03:00"}, "title": "Kanarya Adalar\u0131'ndaki otelde 1 vir\u00fcs vakas\u0131 daha - Son Dakika", "description": "Kanarya Adalar\u0131\u2019na ba\u011fl\u0131 Tenerife\u2019de daha \u00f6nce karantinaya al\u0131nan otelde 1 ki\u015fide daha korona vir\u00fcs\u00fc tespit edildi\u011fi a\u00e7\u0131kland\u0131.", "type": "Article", "site_name": "Sondakika.com", "url": "https://www.sondakika.com/haber/haber-kanarya-adalari-ndaki-otelde-1-virus-vakasi-daha-12970186/", "locale": "tr", "image": "https://foto.sondakika.com/haber/2020/03/01/kanarya-adalari-ndaki-otelde-1-virus-vakasi-d-12970186_o.jpg"}, "msapplication-starturl": "https://www.sondakika.com", "article": {"modified": "2020-03-01T17:45:39+03:00"}, "fb": {"app_id": 1796825793864208}, "twitter": {"site": "@sondakikacom", "creator": "@sondakikacom", "card": "summary"}, "dateUpdated": "2020-03-01T17:45:39+03:00", "msvalidate.01": "C043A8E7202FBDE0AC7B60B68F77938B"}, "canonical_link": "https://www.sondakika.com/haber/haber-kanarya-adalari-ndaki-otelde-1-virus-vakasi-daha-12970186/"}