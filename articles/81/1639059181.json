{"source_url": "https://fakty.interia.pl", "url": "https://fakty.interia.pl/raporty/raport-matura-2020/aktualnosci/news-matura-2020-z-geografii-i-historii-sztuki,nId,4561532", "title": "Matura 2020 z geografii i historii sztuki", "top_image": "https://i.iplsc.com/-/000A7IVG6OYQSTQ8-C411.jpg", "meta_img": "https://i.iplsc.com/-/000A7IVG6OYQSTQ8-C411.jpg", "images": ["https://i.iplsc.com/1/000A6KVA3SUTKE95-C321-F4.jpg", "https://fakty.interia.pl/p.gif", "https://i.iplsc.com/w-piatek-19-czerwca-matura-z-geografii-i-historii-sztuki/000A7IVG6OYQSTQ8-C122-F4.jpg", "https://i.iplsc.com/interia-pl/0009A60QQ5I2TYF7-C301.jpg", "https://i.iplsc.com/omnibus-historia/000A7KF98SFN02DN-C122-F4.jpg", "https://i.iplsc.com/-/000A7IVG6OYQSTQ8-C411.jpg", "https://e.hub.com.pl/images/adx_fixed/close.svg", "https://fakty.interia.pl/i/service_logo_s.svg", "https://fakty.interia.pl/i/interia_logo_b.svg", "https://fakty.interia.pl/i/interia-logo-2-0.svg"], "movies": [], "text": "Drugi tydzie\u0144 maturalnej sesji 2020 ju\u017c prawie za nami. W pi\u0105tek o godz. 9:00 rozpocz\u0105\u0142 si\u0119 egzamin z geografii na poziomie rozszerzonym. Jest to jeden z przedmiot\u00f3w dodatkowych najch\u0119tniej wybieranych przez tegorocznych maturzyst\u00f3w. Z kolei o godz. 14:00 maturzy\u015bci rozpoczn\u0105 rozwi\u0105zywanie arkusza z historii sztuki.\n\nZdj\u0119cie W pi\u0105tek (19 czerwca) matura z geografii i historii sztuki /FOT. RADOSLAW DIMITROW/ POLSKA PRESS/GALLO IMAGES /Getty Images\n\nMatur\u0119 z geografii na poziomie rozszerzonym zdaje dzi\u015b oko\u0142o 72,5 tys. os\u00f3b, co stanowi ponad 26,6 proc. tegorocznych maturzyst\u00f3w. Egzamin rozpocz\u0105\u0142 si\u0119 o godz. 9:00.\n\nReklama\n\nJak wynika z danych Centralnej Komisji Egzaminacyjnej, geografia to drugi najpopularniejszy przedmiot dodatkowy. Na maturze 2020 wi\u0119ksz\u0105 popularno\u015bci\u0105 cieszy\u0142 si\u0119 tylko j\u0119zyk angielski na poziomie rozszerzonym ( arkusz i odpowiedzi publikowali\u015bmy tutaj ).\n\nPo po\u0142udniu, o godz. 14:00, maturzy\u015bci przyst\u0105pi\u0105 do matury z historii sztuki. Przedmiot ten nie cieszy si\u0119 tak du\u017cym zainteresowaniem, jak geografia. B\u0119dzie go zdawa\u0107 tylko 3,6 tys. tegorocznych absolwent\u00f3w.\n\nCztery obowi\u0105zkowe egzaminy\n\nPrzypomnijmy - ka\u017cdy maturzysta musi obowi\u0105zkowo przyst\u0105pi\u0107 do trzech pisemnych egzamin\u00f3w: z j\u0119zyka polskiego, j\u0119zyka obcego i matematyki na poziomie podstawowym, a ponadto do co najmniej jednego pisemnego egzaminu z grupy tzw. przedmiot\u00f3w do wyboru - mo\u017ce ich wybra\u0107 maksymalnie sze\u015b\u0107.\n\nW grupie przedmiot\u00f3w do wyboru s\u0105: biologia, chemia, filozofia, fizyka, geografia, historia, historia sztuki, historia muzyki, informatyka, j\u0119zyk \u0142aci\u0144ski i kultura antyczna, WOS, j\u0119zyki mniejszo\u015bci narodowych i etnicznych, j\u0119zyk regionalny, a tak\u017ce matematyka, j\u0119zyk polski i j\u0119zyki obce nowo\u017cytne. Egzaminy z przedmiotu do wyboru s\u0105 zdawane na poziomie rozszerzonym.\n\nMatura: Odpowiedzi z geografii i historii sztuki na Interii\n\nMaturzy\u015bci! Arkusz z geografii na poziomie rozszerzonym i proponowane odpowiedzi opublikujemy jeszcze dzi\u015b o godz. 14:00. Znajdziecie je w naszym raporcie specjalnym \" Matura 2020 \". O godz. 19:00 opublikujemy te\u017c arkusz i rozwi\u0105zania z historii sztuki. B\u0105d\u017acie z nami!\n\nW poprzednich dniach codziennie zamieszczali\u015bmy na stronach Interii arkusze i odpowiedzi z innych przedmiot\u00f3w. Znajdziecie je wszystkie tutaj .\n\nMatura 2020 w \"nowej rzeczywisto\u015bci\" 1 / 25 Podczas egzaminu trzeba przestrzega\u0107 wytycznych sanitarnych opracowanych przez Centraln\u0105 Komisj\u0119 Egzaminacyjn\u0105, Ministerstwo Edukacji Narodowej oraz G\u0142\u00f3wny Inspektorat Sanitarny. Na zdj\u0119ciu: Mierzenie temperatury uczniom w Zespole Szk\u00f3\u0142 nr 6 im. Miko\u0142aja Reja w Szczecinie. \u0179r\u00f3d\u0142o: PAP Autor: Marcin Bielecki udost\u0119pnij", "keywords": [], "meta_keywords": [""], "tags": [], "authors": ["Autor", "Marcin Bielecki"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Drugi, tydzie\u0144, maturalnej, sesji, 2020, prawie, nami, pi\u0105tek, godz, rozpocz\u0105\u0142, egzamin, geografii, poziomie, rozszerzonym, Jest, jeden, przedmiot\u00f3w, dodatkowych, najch\u0119tniej, wybieranych, przez, tegorocznych, maturzyst\u00f3w, kolei, 1400", "Description": "Matura 2020 z geografii i historii sztuki - fakty.interia.pl - Drugi tydzie\u0144 maturalnej sesji 2020 ju\u017c prawie za nami. W pi\u0105tek o godz. 9:00 rozpocz\u0105\u0142 si\u0119 egzamin z geografii na poziomie rozszerzonym. Jest to jeden z przedmiot\u00f3w dodatkowych najch\u0119tniej", "twitter": {"description": "Drugi tydzie\u0144 maturalnej sesji 2020 ju\u017c prawie za nami. W pi\u0105tek o godz. 9:00 rozpocz\u0105\u0142 si\u0119 egzamin z geografii na poziomie rozszerzonym. Jest to jeden z przedmiot\u00f3w dodatkowych najch\u0119tniej wybieranych przez tegorocznych maturzyst\u00f3w. Z kolei o godz. 14:00 maturzy\u015bci rozpoczn\u0105 rozwi\u0105zywanie arkusza z historii sztuki.", "card": "summary_large_image"}, "og": {"type": "article", "title": "Matura 2020 z geografii i historii sztuki", "description": "Kliknij i zobacz wi\u0119cej.", "image": "https://i.iplsc.com/-/000A7IVG6OYQSTQ8-C411.jpg", "url": "https://fakty.interia.pl/raporty/raport-matura-2020/aktualnosci/news-matura-2020-z-geografii-i-historii-sztuki,nId,4561532"}, "news_keywords": "fakty.interia.pl, Matura 2020, matura 2020, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/raporty/raport-matura-2020/aktualnosci/news-matura-2020-z-geografii-i-historii-sztuki,nId,4561532"}