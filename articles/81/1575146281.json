{"source_url": "https://web.archive.org", "url": "https://web.archive.org/web/20220207033028id_/https://www.haberler.com/abd-de-koronavirus-tespit-edilenlerin-sayisi-500-13111180-haberi/", "title": "ABD'de koronavir\u00fcs tespit edilenlerin say\u0131s\u0131 500 bini ge\u00e7ti", "top_image": "https://foto.haberler.com/haber/2020/04/11/abd-de-koronavirus-tespit-edilenlerin-sayisi-13111180_local.jpg", "meta_img": "https://foto.haberler.com/haber/2020/04/11/abd-de-koronavirus-tespit-edilenlerin-sayisi-13111180_local.jpg", "images": ["https://web.archive.org/static/reklam/advertisement.gif?ads=1", "https://www.haberler.com/_blank.gif", "data:image/svg+xml;base64,PHN2ZyB3aWR0aD0iMjQiIGhlaWdodD0iMjQiIHhtbG5zPSJodHRwOi8vd3d3LnczLm9yZy8yMDAwL3N2ZyI+CiA8dGl0bGUvPgoKIDxnPgogIDx0aXRsZT5iYWNrZ3JvdW5kPC90aXRsZT4KICA8cmVjdCBmaWxsPSJub25lIiBpZD0iY2FudmFzX2JhY2tncm91bmQiIGhlaWdodD0iNDAyIiB3aWR0aD0iNTgyIiB5PSItMSIgeD0iLTEiLz4KIDwvZz4KIDxnPgogIDx0aXRsZT5MYXllciAxPC90aXRsZT4KICA8cGF0aCBzdHJva2U9Im51bGwiIGlkPSJzdmdfMSIgZmlsbD0iI2ZmZmZmZiIgZD0ibTIyLjQ1ODMzMywxOC45NzMyMTdhNC4wNjcxMyw0LjA2NzEzIDAgMCAxIC04LjEzNDI1OSwwYTMuNzg4MjQxLDMuNzg4MjQxIDAgMCAxIDAuMTI3ODI0LC0wLjk2NDQ5MWwtNi4wODkwNzQsLTMuMDMyOTE3YTQuMDIwNjQ4LDQuMDIwNjQ4IDAgMCAxIC0yLjc1NDAyOCwxLjA5MjMxNWE0LjA2NzEzLDQuMDY3MTMgMCAwIDEgMCwtOC4xMzQyNTlhNC4wMjA2NDgsNC4wMjA2NDggMCAwIDEgMi43NTQwMjgsMS4wOTIzMTVsNi4wODkwNzQsLTMuMDMyOTE3YTMuNzg4MjQxLDMuNzg4MjQxIDAgMCAxIC0wLjEyNzgyNCwtMC45NjQ0OTFhNC4wNjcxMyw0LjA2NzEzIDAgMSAxIDQuMDY3MTMsNC4wNjcxM2E0LjAyMDY0OCw0LjAyMDY0OCAwIDAgMSAtMi43NTQwMjgsLTEuMDkyMzE1bC02LjA4OTA3NCwzLjAzMjkxN2EzLjcwNjg5OCwzLjcwNjg5OCAwIDAgMSAwLDEuOTI4OTgxbDYuMDg5MDc0LDMuMDMyOTE3YTQuMDIwNjQ4LDQuMDIwNjQ4IDAgMCAxIDIuNzU0MDI4LC0xLjA5MjMxNWE0LjA2NzEzLDQuMDY3MTMgMCAwIDEgNC4wNjcxMyw0LjA2NzEzeiIvPgogPC9nPgo8L3N2Zz4=", "https://foto.haberler.com/haber/2020/04/11/abd-de-koronavirus-tespit-edilenlerin-sayisi-13111180_local.jpg", "https://www.haberler.com/static/img/tasarim/haberler-logo.svg", "data:image/gif;base64,R0lGODlhAQABAAD/ACwAAAAAAQABAAACADs=", "https://www.haberler.com/mstatic/assets/img/haberler-logo.png"], "movies": [], "text": "Koronavir\u00fcs (Covid-19) salg\u0131n\u0131nda merkez \u00fcss\u00fcne d\u00f6nen ABD'de vir\u00fcs tespit edilenlerin say\u0131s\u0131 502 bin 876'ya y\u00fckseldi.\n\n\u00c7in'in Vuhan \u015fehrinde ortaya \u00e7\u0131kan koronavir\u00fcs nedeniyle vir\u00fcs tespit edilenlerin say\u0131s\u0131 502 bin 876'ya y\u00fckselirken \u00f6lenlerin say\u0131s\u0131 18 bin 747'ye y\u00fckseldi.\n\nNEW YORK'TA YAKLA\u015eIK 8 B\u0130N K\u0130\u015e\u0130 HAYATINI KAYBETT\u0130\n\nNew York eyaletinde vir\u00fcs tespit edilenlerin say\u0131s\u0131 172 bin 358'e ula\u015f\u0131rken eyalet genelinde 7 bin 844 ki\u015fi hayat\u0131n\u0131 kaybetti.\n\nTRUMP : BA\u011eI\u015eIKLIK S\u00dcRES\u0130N\u0130N NE KADAR DEVAM EDECE\u011e\u0130 BEL\u0130RS\u0130Z\n\nAmerika Birle\u015fik Devletleri Ba\u015fkan\u0131 Donald Trump Cuma g\u00fcn\u00fc yapt\u0131\u011f\u0131 a\u00e7\u0131klamada, koronavir\u00fcsten iyile\u015fen insanlar\u0131n hastal\u0131k i\u00e7in ba\u011f\u0131\u015f\u0131kl\u0131k geli\u015ftirdi\u011fini, ancak ba\u011f\u0131\u015f\u0131k s\u00fcresinin ne kadar olaca\u011f\u0131n\u0131n hala belirsiz oldu\u011funu vurgulad\u0131. Trump ayn\u0131 zamanda ba\u011f\u0131\u015f\u0131kl\u0131\u011f\u0131n 1-2 y\u0131l hatta bir \u00f6m\u00fcr s\u00fcrebilece\u011fini de iddia etti.\n\n\"T\u00dcM \u00dcLKEY\u0130 TEST ETMEYE GEREK YOK\"\n\n325-350 milyon olan ABD n\u00fcfusunun tamam\u0131n\u0131 koronavir\u00fcs i\u00e7in test etmeye gerek olmad\u0131\u011f\u0131n\u0131 s\u00f6yleyen Trump, test i\u00e7in New York ve Louisiana da dahil olmak \u00fczere s\u0131cak noktalara odaklan\u0131lmas\u0131 gerekti\u011fine dikkat \u00e7ekti.\n\n\"2 M\u0130LYONDAN FAZLA K\u0130\u015e\u0130YE TEST YAPILDI\"\n\nTrump, bug\u00fcne kadar \u00fclkede 2 milyondan fazla koronavir\u00fcs testinin yap\u0131ld\u0131\u011f\u0131n\u0131 s\u00f6yledi. Her g\u00fcn yakla\u015f\u0131k 100 bin vir\u00fcs testi yap\u0131ld\u0131\u011f\u0131n\u0131 da s\u00f6zlerine ekledi.\n\nDemir\u00f6ren Haber Ajans\u0131 - D\u00fcnya", "keywords": [], "meta_keywords": ["Amerika Birle\u015fik Devletleri Ba\u015fkan\u0131", "amerika-birlesik-devletleri-baskani", "\u00c7in Halk Cumhuriyeti", "cin-halk-cumhuriyeti", "Donald Trump", "donald-trump", "Koronavir\u00fcs", "koronavirus", "Louisiana", "louisiana", "New York", "new-york", "Wuhan", "wuhan", "D\u00fcnya", "Haber", "D\u00fcnya"], "tags": [], "authors": [], "publish_date": "Sat Apr 11 09:48:00 2020", "summary": "", "article_html": "", "meta_description": "Koronavir\u00fcs Covid-19 salg\u0131n\u0131nda merkez \u00fcss\u00fcne d\u00f6nen ABD\u2019de vir\u00fcs tespit edilenlerin say\u0131s\u0131 502 bin 876\u2019ya y\u00fckseldi.", "meta_lang": "tr", "meta_favicon": "https://www.haberler.com/mstatic/favicons/haberler_new_logo_2.ico?v=1", "meta_data": {"image": "https://foto.haberler.com/haber/2020/04/11/abd-de-koronavirus-tespit-edilenlerin-sayisi-13111180_local.jpg", "description": "Koronavir\u00fcs Covid-19 salg\u0131n\u0131nda merkez \u00fcss\u00fcne d\u00f6nen ABD\u2019de vir\u00fcs tespit edilenlerin say\u0131s\u0131 502 bin 876\u2019ya y\u00fckseldi.", "keywords": "Amerika Birle\u015fik Devletleri Ba\u015fkan\u0131,amerika-birlesik-devletleri-baskani,\u00c7in Halk Cumhuriyeti,cin-halk-cumhuriyeti,Donald Trump,donald-trump,Koronavir\u00fcs,koronavirus,Louisiana,louisiana,New York,new-york,Wuhan,wuhan,D\u00fcnya,Haber,D\u00fcnya", "news_keywords": "Amerika Birle\u015fik Devletleri Ba\u015fkan\u0131,amerika-birlesik-devletleri-baskani,\u00c7in Halk Cumhuriyeti,cin-halk-cumhuriyeti,Donald Trump,donald-trump,Koronavir\u00fcs,koronavirus,Louisiana,louisiana,New York,new-york,Wuhan,wuhan,D\u00fcnya,Haber,D\u00fcnya", "viewport": "width=device-width, initial-scale=1.0", "medium": "News", "dateCreated": "2020-04-11T09:48:00+03:00", "dateModified": "2020-04-11T09:48:00+03:00", "datePublished": "2020-04-11T09:48:00+03:00", "og": {"url": "https://www.haberler.com/abd-de-koronavirus-tespit-edilenlerin-sayisi-500-13111180-haberi/", "site_name": "Haberler.com", "locale": "tr_TR", "type": "article", "title": "ABD'de koronavir\u00fcs tespit edilenlerin say\u0131s\u0131 500 bini ge\u00e7ti", "description": "Koronavir\u00fcs Covid-19 salg\u0131n\u0131nda merkez \u00fcss\u00fcne d\u00f6nen ABD\u2019de vir\u00fcs tespit edilenlerin say\u0131s\u0131 502 bin 876\u2019ya y\u00fckseldi.", "image": {"identifier": "https://foto.haberler.com/haber/2020/04/11/abd-de-koronavirus-tespit-edilenlerin-sayisi-13111180_local.jpg", "alt": "ABD'de koronavir\u00fcs tespit edilenlerin say\u0131s\u0131 500 bini ge\u00e7ti", "secure_url": "https://foto.haberler.com/haber/2020/04/11/abd-de-koronavirus-tespit-edilenlerin-sayisi-13111180_local.jpg", "width": 1200, "height": 675, "type": "image/jpeg"}}, "article": {"content_tier": "free", "tag": "Amerika Birle\u015fik Devletleri Ba\u015fkan\u0131,amerika-birlesik-devletleri-baskani,\u00c7in Halk Cumhuriyeti,cin-halk-cumhuriyeti,Donald Trump,donald-trump,Koronavir\u00fcs,koronavirus,Louisiana,louisiana,New York,new-york,Wuhan,wuhan,D\u00fcnya,Haber,D\u00fcnya", "section": "Dunya", "publisher": "https://www.facebook.com/Haberler", "author": "https://www.facebook.com/Haberler", "published_time": "2020-04-11T09:48:00+03:00", "modified_time": "2020-04-11T09:48:00+03:00"}, "fb": {"pages": 116642265047044, "page_id": 116642265047044, "app_id": 1094461860619988}, "twitter": {"card": "summary_large_image", "creator": "@Haberler", "site": "@Haberler", "title": "ABD'de koronavir\u00fcs tespit edilenlerin say\u0131s\u0131 500 bini ge\u00e7ti", "description": "Koronavir\u00fcs (Covid-19) salg\u0131n\u0131nda merkez \u00fcss\u00fcne d\u00f6nen ABD\u2019de vir\u00fcs tespit edilenlerin say\u0131s\u0131 502 bin 876\u2019ya y\u00fckseldi.", "image": "https://foto.haberler.com/haber/2020/04/11/abd-de-koronavirus-tespit-edilenlerin-sayisi-13111180_local.jpg", "url": "https://www.haberler.com/abd-de-koronavirus-tespit-edilenlerin-sayisi-500-13111180-haberi/"}, "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "robots": "max-image-preview:large", "apple-mobile-web-app-status-bar-style": "black", "apple-mobile-web-app-title": "Haberler.com", "msapplication-TileColor": "#ffffff", "msapplication-TileImage": "/mstatic/favicons/apple-icon-152x152.png", "theme-color": "#ffffff"}, "canonical_link": "https://www.haberler.com/abd-de-koronavirus-tespit-edilenlerin-sayisi-500-13111180-haberi/"}