{"source_url": "https://www.haberler.com", "url": "https://www.haberler.com/mali-musavirlik-mesleginin-yasal-statuye-13316024-haberi/?utm_source=feedburner&utm_medium=feed&utm_campaign=Feed%3A+son-dakika-haberleri+%28Haberler.com+Son+Dakika+Haberleri%29", "title": "Mali m\u00fc\u015favirlik mesle\u011finin yasal stat\u00fcye kavu\u015fmas\u0131n\u0131n y\u0131l d\u00f6n\u00fcm\u00fc", "top_image": "https://foto.haberler.com/haber/2020/06/12/mali-musavirlik-mesleginin-yasal-statuye-13316024_local.jpg", "meta_img": "https://foto.haberler.com/haber/2020/06/12/mali-musavirlik-mesleginin-yasal-statuye-13316024_local.jpg", "images": ["https://www.haberler.com/static/reklam/advertisement.gif?ads=1", "https://foto.haberler.com/haber/2020/06/12/mali-musavirlik-mesleginin-yasal-statuye-13316024_local.jpg", "https://www.haberler.com/static/images/haberler.com.png", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Mali m\u00fc\u015favirlik mesle\u011finin yasal stat\u00fcye kavu\u015fmas\u0131n\u0131n y\u0131l d\u00f6n\u00fcm\u00fc\n\nT\u00fcrkiye Serbest Muhasebeci Mali M\u00fc\u015favirler ve Yeminli Mali M\u00fc\u015favirler Odalar\u0131 Birli\u011fi (T\u00dcRMOB) Genel Ba\u015fkan\u0131 Emre Kartalo\u011flu, meslek mensuplar\u0131n\u0131n ekonominin en \u00f6nemli payda\u015flar\u0131ndan biri olarak, \u00fclke ekonomisinin geli\u015fmesi ve g\u00fc\u00e7lenmesi i\u00e7in b\u00fcy\u00fck bir \u00f6zveriyle \u00e7al\u0131\u015ft\u0131\u011f\u0131n\u0131 bildirdi.\n\nT\u00fcrkiye Serbest Muhasebeci Mali M\u00fc\u015favirler ve Yeminli Mali M\u00fc\u015favirler Odalar\u0131 Birli\u011fi (T\u00dcRMOB) Genel Ba\u015fkan\u0131 Emre Kartalo\u011flu, meslek mensuplar\u0131n\u0131n ekonominin en \u00f6nemli payda\u015flar\u0131ndan biri olarak, \u00fclke ekonomisinin geli\u015fmesi ve g\u00fc\u00e7lenmesi i\u00e7in b\u00fcy\u00fck bir \u00f6zveriyle \u00e7al\u0131\u015ft\u0131\u011f\u0131n\u0131 bildirdi.\n\nKartalo\u011flu, yaz\u0131l\u0131 a\u00e7\u0131klamas\u0131nda, mali m\u00fc\u015favirlik ve yeminli mali m\u00fc\u015favirlik mesle\u011finin yasal stat\u00fcye kavu\u015fmas\u0131n\u0131n \u00fczerinden 31 y\u0131l ge\u00e7ti\u011fini hat\u0131rlatt\u0131.\n\n13 Haziran 1989'da Resmi Gazete'de yay\u0131mlanarak y\u00fcr\u00fcrl\u00fc\u011fe giren 3568 say\u0131l\u0131 Serbest Muhasebeci Mali M\u00fc\u015favirlik ve Yeminli Mali M\u00fc\u015favirlik Kanunu ile serbest muhasebeci mali m\u00fc\u015favirlik ve yeminli mali m\u00fc\u015favirlik mesleklerinin yasal stat\u00fcs\u00fcne kavu\u015ftu\u011funu belirten Kartalo\u011flu, \"Meslek yasam\u0131z\u0131n yasal stat\u00fcs\u00fcne kavu\u015fmas\u0131yla birlikte meslek mensuplar\u0131m\u0131z, muhasebe, denetim ve dan\u0131\u015fmanl\u0131k hizmetleriyle ekonominin en \u00f6nemli payda\u015flar\u0131ndan biri olarak, \u00fclke ekonomisinin geli\u015fmesi ve g\u00fc\u00e7lenmesi i\u00e7in b\u00fcy\u00fck bir \u00f6zveriyle \u00e7al\u0131\u015fm\u0131\u015f, \u00fcretti\u011fi ve yaratt\u0131\u011f\u0131 de\u011feri toplumla payla\u015fm\u0131\u015f, m\u00fckellef ile devlet aras\u0131nda k\u00f6pr\u00fc g\u00f6revini \u00fcstlenmi\u015ftir.\" ifadelerini kulland\u0131.\n\n\"Yap\u0131c\u0131 g\u00f6r\u00fc\u015flerimizi payla\u015ft\u0131k\"\n\nTeknolojinin h\u0131zl\u0131 geli\u015fimine her ko\u015fulda en h\u0131zl\u0131 \u015fekilde ayak uydurarak, devletin e-d\u00f6n\u00fc\u015f\u00fcm\u00fcn\u00fcn sa\u011flanmas\u0131 i\u00e7in y\u00fcr\u00fct\u00fclen \u00e7al\u0131\u015fmalarda en a\u011f\u0131r g\u00f6revleri b\u00fcy\u00fck bir toplumsal sorumluluk ve \u00f6zveriyle yerine getirdiklerini vurgulayan Kartalo\u011flu, \u015funlar\u0131 kaydetti:\n\n\"Meslek camiam\u0131z, \u00fclkemizde ve d\u00fcnyadaki t\u00fcm geli\u015fmeleri yak\u0131ndan izleyerek, yap\u0131c\u0131 g\u00f6r\u00fc\u015f ve d\u00fc\u015f\u00fcncelerini kamuoyuyla her zaman payla\u015fm\u0131\u015ft\u0131r. 1989 y\u0131l\u0131nda umutla, bug\u00fcn gururla, gelecekte geli\u015ferek var olacak mesle\u011fimizin yasal stat\u00fcye kavu\u015fmas\u0131n\u0131n 31'inci y\u0131l d\u00f6n\u00fcm\u00fcn\u00fc dolay\u0131s\u0131yla mesle\u011fin bug\u00fcnlere gelmesinde eme\u011fi ge\u00e7enlere te\u015fekk\u00fcr ederiz.\"\n\nKaynak: Anadolu Ajans\u0131", "keywords": [], "meta_keywords": ["Ekonomi", "Ekonomi"], "tags": [], "authors": [], "publish_date": null, "summary": "", "article_html": "", "meta_description": "T\u00fcrkiye Serbest Muhasebeci Mali M\u00fc\u015favirler ve Yeminli Mali M\u00fc\u015favirler Odalar\u0131 Birli\u011fi (T\u00dcRMOB) Genel Ba\u015fkan\u0131 Emre Kartalo\u011flu, meslek mensuplar\u0131n\u0131n ekonominin en \u00f6nemli payda\u015flar\u0131ndan biri olarak, \u00fclke ekonomisinin geli\u015fmesi ve g\u00fc\u00e7lenmesi i\u00e7in b\u00fcy\u00fck bir \u00f6zveriyle \u00e7al\u0131\u015ft\u0131\u011f\u0131n\u0131 bildirdi.", "meta_lang": "tr", "meta_favicon": "https://www.haberler.com/static/images/touch-icon-iphone.png", "meta_data": {"description": "T\u00fcrkiye Serbest Muhasebeci Mali M\u00fc\u015favirler ve Yeminli Mali M\u00fc\u015favirler Odalar\u0131 Birli\u011fi (T\u00dcRMOB) Genel Ba\u015fkan\u0131 Emre Kartalo\u011flu, meslek mensuplar\u0131n\u0131n ekonominin en \u00f6nemli payda\u015flar\u0131ndan biri olarak, \u00fclke ekonomisinin geli\u015fmesi ve g\u00fc\u00e7lenmesi i\u00e7in b\u00fcy\u00fck bir \u00f6zveriyle \u00e7al\u0131\u015ft\u0131\u011f\u0131n\u0131 bildirdi.", "keywords": "Ekonomi, Ekonomi", "image": "https://foto.haberler.com/haber/2020/06/12/mali-musavirlik-mesleginin-yasal-statuye-13316024_local.jpg", "robots": "max-image-preview:large", "medium": "news", "dateCreated": "2020-06-12T11:13:10+03:00", "dateUpdated": "2020-06-12T11:59:22+03:00", "msapplication-starturl": "https://www.haberler.com", "article": {"id": 13316024, "author": "Haberler.com", "section": {"identifier": "ekonomi", "type": "Detail Page", "list": "ekonomi"}, "tag": "Ekonomi"}, "og": {"url": "https://www.haberler.com/mali-musavirlik-mesleginin-yasal-statuye-13316024-haberi/", "site_name": "Haberler.com", "locale": "tr_TR", "type": "article", "title": "Mali m\u00fc\u015favirlik mesle\u011finin yasal stat\u00fcye kavu\u015fmas\u0131n\u0131n y\u0131l d\u00f6n\u00fcm\u00fc", "description": "T\u00fcrkiye Serbest Muhasebeci Mali M\u00fc\u015favirler ve Yeminli Mali M\u00fc\u015favirler Odalar\u0131 Birli\u011fi (T\u00dcRMOB) Genel Ba\u015fkan\u0131 Emre Kartalo\u011flu, meslek mensuplar\u0131n\u0131n ekonominin en \u00f6nemli payda\u015flar\u0131ndan biri olarak, \u00fclke ekonomisinin geli\u015fmesi ve g\u00fc\u00e7lenmesi i\u00e7in b\u00fcy\u00fck bir \u00f6zveriyle \u00e7al\u0131\u015ft\u0131\u011f\u0131n\u0131 bildirdi.", "image": {"identifier": "https://foto.haberler.com/haber/2020/06/12/mali-musavirlik-mesleginin-yasal-statuye-13316024_local.jpg", "secure_url": "https://foto.haberler.com/haber/2020/06/12/mali-musavirlik-mesleginin-yasal-statuye-13316024_local.jpg", "width": 1200, "height": 675}}, "fb": {"pages": 130833686950210, "app_id": 1094461860619988, "page_id": 116642265047044}, "twitter": {"url": "https://www.haberler.com/mali-musavirlik-mesleginin-yasal-statuye-13316024-haberi/", "card": "summary_large_image", "site": "Haberler", "title": "Mali m\u00fc\u015favirlik mesle\u011finin yasal stat\u00fcye kavu\u015fmas\u0131n\u0131n y\u0131l d\u00f6n\u00fcm\u00fc", "description": "T\u00fcrkiye Serbest Muhasebeci Mali M\u00fc\u015favirler ve Yeminli Mali M\u00fc\u015favirler Odalar\u0131 Birli\u011fi (T\u00dcRMOB) Genel Ba\u015fkan\u0131 Emre Kartalo\u011flu, meslek mensuplar\u0131n\u0131n ekonominin en \u00f6nemli payda\u015flar\u0131ndan biri olarak, \u00fclke ekonomisinin geli\u015fmesi ve g\u00fc\u00e7lenmesi i\u00e7in b\u00fcy\u00fck bir \u00f6zveriyle \u00e7al\u0131\u015ft\u0131\u011f\u0131n\u0131 bildirdi.", "image": "https://foto.haberler.com/haber/2020/06/12/mali-musavirlik-mesleginin-yasal-statuye-13316024_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "apple-mobile-web-app-status-bar-style": "black", "apple-mobile-web-app-title": "Haberler.com", "msapplication-TileColor": "#ffffff", "msapplication-TileImage": "/static/img/favicons/icon152.png?v=2", "theme-color": "#ffffff", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/mali-musavirlik-mesleginin-yasal-statuye-13316024-haberi/"}