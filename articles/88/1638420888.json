{"source_url": "https://www.haberler.com", "url": "https://www.haberler.com/soke-de-bekcilere-egitim-13338518-haberi/", "title": "S\u00f6ke'de bek\u00e7ilere e\u011fitim", "top_image": "https://foto.haberler.com/haber/2020/06/18/soke-de-bekcilere-egitim-13338518_amp.jpg", "meta_img": "https://foto.haberler.com/haber/2020/06/18/soke-de-bekcilere-egitim-13338518_amp.jpg", "images": ["https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://foto.haberler.com/haber/2020/06/18/soke-de-bekcilere-egitim-13338518_o.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362", "https://foto.haberler.com/haber/2020/06/18/soke-de-bekcilere-egitim-13338518_amp.jpg"], "movies": [], "text": "S\u00f6ke'de bek\u00e7ilere e\u011fitim Ayd\u0131n'\u0131n S\u00f6ke il\u00e7esinde 25 \u00e7ar\u015f\u0131 ve mahalle bek\u00e7isine e\u011fitim verildi.\n\nAyd\u0131n'\u0131n S\u00f6ke il\u00e7esinde 25 \u00e7ar\u015f\u0131 ve mahalle bek\u00e7isine e\u011fitim verildi.\n\nS\u00f6ke'de g\u00f6rev yapacak bek\u00e7i say\u0131s\u0131 art\u0131yor. Ge\u00e7en y\u0131l g\u00f6revlerine ba\u015flayan 12 bek\u00e7inin ard\u0131ndan yeni ba\u015flayacak olan 6 bek\u00e7i ile birlikte S\u00f6ke'deki say\u0131 18 olacak.\n\nBek\u00e7ilere y\u00f6nelik geli\u015ftirme program\u0131 e\u011fitimi S\u00f6ke B\u00f6lge Trafik istasyonunda ger\u00e7ekle\u015ftirildi. 15 Haziran'da ba\u015flay\u0131p, 17 Haziran'da sona eren e\u011fitimde atama ve adayl\u0131k s\u00fcre\u00e7leri, \u00f6zl\u00fck haklar\u0131, g\u00f6rev yetki ve sorumluluklar\u0131, insan haklar\u0131, etkili ileti\u015fim teknikleri, durdurma ve kimlik sorma, yakalama, zor kullanma yetkisi, disiplin mevzuat\u0131 ve uygulamalar\u0131 gibi konularda bilgiler verildi. E\u011fitime; 18'i S\u00f6ke \u0130l\u00e7e Emniyet M\u00fcd\u00fcrl\u00fc\u011f\u00fc, 7'si Germencik \u0130l\u00e7e Emniyet M\u00fcd\u00fcrl\u00fc\u011f\u00fcne ba\u011fl\u0131 toplam 25 \u00e7ar\u015f\u0131 ve mahalle bek\u00e7isi kat\u0131ld\u0131\u011f\u0131 \u00f6\u011frenildi. - AYDIN\n\nKaynak: \u0130HA", "keywords": [], "meta_keywords": ["Ayd\u0131n", "S\u00f6ke", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "S\u00f6ke'de bek\u00e7ilere e\u011fitim Ayd\u0131n'\u0131n S\u00f6ke il\u00e7esinde 25 \u00e7ar\u015f\u0131 ve mahalle bek\u00e7isine e\u011fitim verildi.", "meta_lang": "tr", "meta_favicon": "/touch-icon-iphone.png", "meta_data": {"description": "S\u00f6ke'de bek\u00e7ilere e\u011fitim Ayd\u0131n'\u0131n S\u00f6ke il\u00e7esinde 25 \u00e7ar\u015f\u0131 ve mahalle bek\u00e7isine e\u011fitim verildi.", "keywords": "Ayd\u0131n, S\u00f6ke, G\u00fcncel, Haber", "image": "https://foto.haberler.com/haber/2020/06/18/soke-de-bekcilere-egitim-13338518_amp.jpg", "medium": "news", "dateCreated": "2020-06-18T17:39:32+03:00", "dateUpdated": "2020-06-18T18:45:57+03:00", "msapplication-starturl": "https://www.haberler.com", "article": {"id": 13338518, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Ayd\u0131n, S\u00f6ke, G\u00fcncel"}, "og": {"url": "https://www.haberler.com/soke-de-bekcilere-egitim-13338518-haberi/", "site_name": "Haberler.com", "locale": "tr_TR", "type": "article", "title": "S\u00f6ke'de bek\u00e7ilere e\u011fitim", "description": "Ayd\u0131n'\u0131n S\u00f6ke il\u00e7esinde 25 \u00e7ar\u015f\u0131 ve mahalle bek\u00e7isine e\u011fitim verildi.", "image": {"identifier": "https://foto.haberler.com/haber/2020/06/18/soke-de-bekcilere-egitim-13338518_amp.jpg", "secure_url": "https://foto.haberler.com/haber/2020/06/18/soke-de-bekcilere-egitim-13338518_amp.jpg", "width": 1200, "height": 900}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/soke-de-bekcilere-egitim-13338518-haberi/", "card": "summary_large_image", "site": "Haberler", "title": "S\u00f6ke'de bek\u00e7ilere e\u011fitim", "description": "Ayd\u0131n'\u0131n S\u00f6ke il\u00e7esinde 25 \u00e7ar\u015f\u0131 ve mahalle bek\u00e7isine e\u011fitim verildi.", "image": "https://foto.haberler.com/haber/2020/06/18/soke-de-bekcilere-egitim-13338518_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/soke-de-bekcilere-egitim-13338518-haberi/"}