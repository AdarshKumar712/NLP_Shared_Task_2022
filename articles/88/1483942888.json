{"source_url": "https://archiwum.radiozet.pl", "url": "https://archiwum.radiozet.pl/Wiadomosci/Kraj/Sondaz-wyborczy-sondaz-partyjny-wybory-parlamentarne-00035382", "title": "Sonda\u017c wyborczy sonda\u017c partyjny wybory parlamentarne", "top_image": "http://gfx.archiwum.radiozet.pl/var/radiozetv3/storage/images/wiadomosci/kraj/sondaz-wyborczy-sondaz-partyjny-wybory-parlamentarne-00035382/1697907-1-pol-PL/PiS-rosnie-w-sile-dobry-wynik-Platformy.-Sondaz-dla-Radia-ZET.jpg", "meta_img": "http://gfx.archiwum.radiozet.pl/var/radiozetv3/storage/images/wiadomosci/kraj/sondaz-wyborczy-sondaz-partyjny-wybory-parlamentarne-00035382/1697907-1-pol-PL/PiS-rosnie-w-sile-dobry-wynik-Platformy.-Sondaz-dla-Radia-ZET.jpg", "images": ["http://gfx.archiwum.radiozet.pl/design/radiozet/images/linki-radiostacja/dladzieci.png", "http://gfx.archiwum.radiozet.pl/design/radiozet/images/layout/audio.svg", "http://gfx.archiwum.radiozet.pl/design/radiozet/images/linki-radiostacja/filmowa.png", "http://gfx.archiwum.radiozet.pl/var/radiozetv3/storage/images/wiadomosci/kraj/miedzynarodowy-strajk-kobiet-8-marca-w-warszawie-program-akcji-00037035/1873484-1-pol-PL/Miedzynarodowy-Strajk-Kobiet-8-marca-w-Warszawie-program_small.jpg", "http://gfx.archiwum.radiozet.pl/design/radiozet/images/linki-radiostacja/2000.png", "http://gfx.archiwum.radiozet.pl/var/radiozetv3/storage/images/wiadomosci/kraj/zatruta-woda-zywiec-to-nie-wina-producenta-twierdzi-prokuratura-00037047/1873957-1-pol-PL/Zatruta-woda-Zywiec-to-nie-wina-producenta-twierdzi-Prokuratura_small.jpg", "http://gfx.archiwum.radiozet.pl/design/radiozet/images/layout/logo.png", "http://gfx.archiwum.radiozet.pl/design/radiozet/images/layout/logo-footer.png", "http://gfx.archiwum.radiozet.pl/design/radiozet/images/linki-radiostacja/dance.png", "http://gfx.archiwum.radiozet.pl/design/radiozet/images/linki-radiostacja/pop.png", "http://gfx.archiwum.radiozet.pl/design/radiozet/images/banner-radiostacja/player-artykulowy-radio-zet-wersja-A.jpg", "http://gfx.archiwum.radiozet.pl/design/radiozet/images/linki-radiostacja/90s.png", "http://gfx.archiwum.radiozet.pl/var/radiozetv3/storage/images/wiadomosci/swiat/wbili-psu-gwozdz-w-glowe-i-zakopali.-dostali-4-miesiace-wiezienia-00037060/1874400-1-pol-PL/Wbili-psu-gwozdz-w-glowe-i-zakopali.-Dostali-4-miesiace-wiezienia_small.jpg", "http://gfx.archiwum.radiozet.pl/var/radiozetv3/storage/images/wiadomosci/kraj/berlinale-pokot-agnieszki-holland-walczy-o-zlotego-niedzwiedzia-00036662/1861187-1-pol-PL/Berlinale-Pokot-Agnieszki-Holland-walczy-o-Zlotego-Niedzwiedzia_small.jpg", "http://gfx.archiwum.radiozet.pl/design/radiozet/images/linki-radiostacja/hot.png", "http://gfx.archiwum.radiozet.pl/var/radiozetv3/storage/images/redakcja/redakcja-radia-zet/327821-4-pol-PL/Redakcja-Radia-ZET_avatar.png", "http://gfx.archiwum.radiozet.pl/var/radiozetv3/storage/images/wiadomosci/kraj/sondaz-wyborczy-sondaz-partyjny-wybory-parlamentarne-00035382/1697907-1-pol-PL/PiS-rosnie-w-sile-dobry-wynik-Platformy.-Sondaz-dla-Radia-ZET.jpg", "http://gfx.archiwum.radiozet.pl/var/radiozetv3/storage/images/media/images/15978306_1576575372358263_54141544_n/1697922-1-pol-PL/15978306_1576575372358263_54141544_n_article-content-max.png", "http://gfx.archiwum.radiozet.pl/var/radiozetv3/storage/images/wiadomosci/kraj/sondaz-radia-zet-polacy-chca-polski-silnej-ale-w-unii-europejskiej-00036591/1858915-1-pol-PL/Sondaz-Radia-ZET-Polacy-chca-Polski-silnej-ale-w-Unii-Europejskiej_small.jpg", "http://gfx.archiwum.radiozet.pl/design/radiozet/images/linki-radiostacja/hits.png", "http://gfx.archiwum.radiozet.pl/var/radiozetv3/storage/images/rozrywka/o-tym-sie-mowi/owsiak-do-konstantego-radziwilla-to-zbrodnia-na-polskich-dzieciach-00037003/1872636-1-pol-PL/Jurek-Owsiak-apeluje-do-konstantego-Radziwilla.-Tu-chodzi-o-zycie_small.jpg"], "movies": [], "text": "Gdyby wybory parlamentarne odby\u0142y si\u0119 w styczniu, w Sejmie znalaz\u0142oby si\u0119 sze\u015b\u0107 partii: Prawo i Sprawiedliwo\u015b\u0107, Nowoczesna, Platforma Obywatelska, Sojusz Lewicy Demokratycznej, Polskie Stronnictwo Ludowe i Kukiz'15 - wynika z sonda\u017cu przeprowadzonego przez Instytut IBRIS dla Radia ZET i Faktu.\n\nNa czele poparcia partii politycznych od wybor\u00f3w w 2015 roku bezsprzecznie utrzymuje si\u0119 PiS z wynikiem 34,9 proc. Zaufanie do ekipy rz\u0105dz\u0105cej niemal w ka\u017cdym sonda\u017cu oscyluje wok\u00f3\u0142 granicy 30 procent.\n\nMimo du\u017cej krytyki, kt\u00f3ra spad\u0142a na Platform\u0119 Obywatelsk\u0105 w zwi\u0105zku z okupowaniem sali plenarnej w Sejmie ugrupowanie Grzegorza Schetyny mog\u0142oby liczy\u0107 na 20,6 proc. g\u0142os\u00f3w. Ch\u0119\u0107 oddania g\u0142osu na Nowoczesn\u0105 Ryszarda Petru zadeklarowa\u0142o 14 procent badanych.\n\nDo Sejmu dosta\u0142oby si\u0119 tak\u017ce PSL i SLD , dla kt\u00f3rych poparcie wynosi odpowiednio 7,9 proc. i 5,8 proc. Minimalnie pr\u00f3g wyborczy z wynikiem 5,3 proc. przekroczy\u0142by ruch Paw\u0142a Kukiza, nazywaj\u0105cy si\u0119 ''opozycj\u0105 merytoryczn\u0105''.\n\nW parlamencie nie znalaz\u0142yby si\u0119 Partia Razem (2,9%), Wolno\u015b\u0107 Janusza Korwin-Mikke (1,4%), Kongres Nowej Prawicy (0,7%) oraz Prawica RP (0,7%).\n\nRadioZET.pl/DG", "keywords": [], "meta_keywords": [""], "tags": ["#PiS", "#Sonda\u017c", "#Polska", "#Wiadomosci"], "authors": ["Redakcja Radia Zet"], "publish_date": null, "summary": "", "article_html": "", "meta_description": "Wiadomo\u015bci Radia ZET - Gdyby wybory parlamentarne odby\u0142y si\u0119 w styczniu, w Sejmie znalaz\u0142oby si\u0119 sze\u015b\u0107 partii, wynika z sonda\u017cu Radia ZET i FAKTU", "meta_lang": "pl", "meta_favicon": "http://gfx.archiwum.radiozet.pl/design/radiozet/images/layout/logo.jpg", "meta_data": {"fb": {"app_id": 146351145385816}, "viewport": "width=device-width", "apple-itunes-app": "app-id=318696234", "google-play-app": "app-id=myPack.pack", "msvalidate.01": "BC8465339F433CCC6F403E4F419C549A", "description": "Wiadomo\u015bci Radia ZET - Gdyby wybory parlamentarne odby\u0142y si\u0119 w styczniu, w Sejmie znalaz\u0142oby si\u0119 sze\u015b\u0107 partii, wynika z sonda\u017cu Radia ZET i FAKTU", "author": "Redakcja Radia ZET", "robots": "index, follow", "og": {"title": "Sonda\u017c wyborczy sonda\u017c partyjny wybory parlamentarne", "type": "website", "url": "http://archiwum.radiozet.pl/Wiadomosci/Kraj/Sondaz-wyborczy-sondaz-partyjny-wybory-parlamentarne-00035382", "image": "http://gfx.archiwum.radiozet.pl/var/radiozetv3/storage/images/wiadomosci/kraj/sondaz-wyborczy-sondaz-partyjny-wybory-parlamentarne-00035382/1697907-1-pol-PL/PiS-rosnie-w-sile-dobry-wynik-Platformy.-Sondaz-dla-Radia-ZET.jpg", "site_name": "Sonda\u017c wyborczy sonda\u017c partyjny wybory parlamentarne - Wiadomo\u015bci", "description": "Gdyby wybory parlamentarne odby\u0142y si\u0119 w styczniu, w Sejmie znalaz\u0142oby si\u0119 sze\u015b\u0107 partii, wynika z sonda\u017cu Radia ZET i FAKTU"}, "google-site-verification": "dnay4yAwqr-IEyYhbylR8lxxQnP-keMUFXZZaYuYCJo"}, "canonical_link": "http://wiadomosci.radiozet.pl/Wiadomosci/Kraj/Sondaz-wyborczy-sondaz-partyjny-wybory-parlamentarne-00035382"}