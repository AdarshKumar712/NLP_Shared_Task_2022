{"source_url": "https://nczas.com", "url": "https://nczas.com/2020/03/31/strzezcie-dzieci-przed-edukacja-z-tvp-pani-tlumaczy-czym-jest-srednica-video/", "title": "Strze\u017ccie dzieci przed edukacj\u0105 z TVP! Pani t\u0142umaczy czym jest \u015brednica [VIDEO]", "top_image": "https://nczas.com/wp-content/uploads/2020/03/TVP-\u015arednica.jpg", "meta_img": "https://nczas.com/wp-content/uploads/2020/03/TVP-\u015arednica.jpg", "images": ["https://nczas.com/wp-content/uploads/2020/04/kaczynski_gowin_nczas-218x150.jpg", "https://nczas.com/wp-content/uploads/2020/03/koronawirus_covid-19-100x70.jpg", "https://nczas.com/wp-content/uploads/2019/07/logo_nczas_najwyzszy-czas.png", "https://nczas.com/wp-content/uploads/2020/04/Libia-Fot.-twitter-Rebecca-Murray-100x70.jpg", "https://nczas.com/wp-content/uploads/2020/03/TVP-\u015arednica-696x522.jpg", "https://nczas.com/wp-content/uploads/2020/01/Las_nczas.com_-218x150.jpg", "https://mc.yandex.ru/watch/52995412", "https://nczas.com/wp-content/uploads/2020/01/pilne-100x70.jpg", "https://nczas.com/wp-content/uploads/2020/04/szumowski_zona_nczas-100x70.jpg", "https://nczas.com/wp-content/uploads/2020/03/policjanci_pap-100x70.jpg", "https://nczas.com/wp-content/uploads/2020/02/Koronawirus-test-218x150.jpg", "https://nczas.com/wp-content/uploads/2020/01/ko\u015bci\u00f3\u0142_modlitwa_nczas-100x70.jpg", "https://nczas.com/wp-content/uploads/2020/02/kaczynski_tvn_sad_nczas-1-100x70.jpg", "https://nczas.com/wp-content/uploads/2020/03/Krzysztof-Bosak-218x150.jpg", "https://nczas.com/wp-content/uploads/2020/01/ko\u015bci\u00f3\u0142_modlitwa_nczas-218x150.jpg", "https://nczas.com/wp-content/uploads/2020/03/TVP-\u015arednica.jpg", "https://nczas.com/wp-content/uploads/2020/03/koronawirus_covid-19-218x150.jpg", "https://nczas.com/wp-content/uploads/2020/01/pilne-218x150.jpg", "https://nczas.com/wp-content/uploads/2020/02/kaczynski_tvn_sad_nczas-1-218x150.jpg", "https://nczas.com/wp-content/uploads/2020/01/sad_prawo_nczas-100x70.jpg", "https://nczas.com/wp-content/uploads/2016/10/logo_nczas.png"], "movies": ["https://www.youtube.com/embed/FGU8iMnZQUw?feature=oembed"], "text": "Pa\u0144stwowa telewizja rozpocz\u0119\u0142a cykl lekcji z TVP. Pierwsze z nich pora\u017caj\u0105 g\u0142upot\u0105.\n\n\u201eSzko\u0142a z TVP\u201d to uruchomiony w ramach rz\u0105dowego dzia\u0142ania antykryzysowego cykl, w kt\u00f3rym najm\u0142odsi otrzymuj\u0105 zaj\u0119cia w telewizji. Jednak poziom program\u00f3w TVP jest nie tylko s\u0142aby, ale i szkodliwy.\n\nPrzyk\u0142adem mo\u017ce by\u0107 lekcja z poniedzia\u0142ku. Prezenterka TVP uczy\u0142a dzieci czym jest \u015brednica.\n\n\u2013 Gniazdo jest zbudowane z ga\u0142\u0105zek, suchych traw, jest kolistego kszta\u0142tu i osi\u0105ga nawet 2 metry \u015brednicy. Teraz poka\u017ce wam na mojej ta\u015bmie, o co chodzi z t\u0105 \u015brednic\u0105 gniazda. Sp\u00f3jrzcie tutaj \u2013 mam zaznaczon\u0105 d\u0142ugo\u015b\u0107 2 metr\u00f3w, czyli nasze gniazdo b\u0119dzie mia\u0142o tak\u0105 \u015brednic\u0119 \u2013 m\u00f3wi prezenterka.\n\nMylenie \u015brednicy z obwodem to jednak nie koniec wpadek. Na programach TVP suchej nitki nie pozostawiaj\u0105 nauczyciele, kt\u00f3rzy wstydz\u0105 si\u0119 za g\u0142upoty w nich przedstawiane.\n\nSkarg\u0119 do ministra edukacji napisa\u0142 m.in. dr Karol Dudek- R\u00f3\u017cycki. Wyk\u0142adowca Uniwersytetu Jagiello\u0144skiego oceni\u0142, \u017ce lekcje chemii TVP to skandal. \u2013 Wi\u0119kszym po\u017cytkiem dla ucznia jest tego nie ogl\u0105da\u0107 \u2013 twierdzi zbulwersowany g\u0142upot\u0105 rz\u0105dowej telewizji doktor.\n\nTeraz nawet dzieci mog\u0105 przekona\u0107 si\u0119, na co rokrocznie id\u0105 2 mld z\u0142otych ich rodzic\u00f3w.\n\n\u0179r\u00f3d\u0142o: TVP / GW", "keywords": [], "meta_keywords": [""], "tags": [], "authors": [], "publish_date": "Tue Mar 31 00:00:00 2020", "summary": "", "article_html": "", "meta_description": "Pa\u0144stwowa telewizja rozpocz\u0119\u0142a cykl lekcji z TVP. Pierwsze z nich pora\u017caj\u0105 g\u0142upot\u0105. \u201eSzko\u0142a z TVP\u201d to uruchomiony w ramach rz\u0105dowego dzia\u0142ania", "meta_lang": "pl", "meta_favicon": "https://nczas.com/wp-content/uploads/2019/12/favicon-nczas.png", "meta_data": {"viewport": "width=device-width, initial-scale=1.0", "description": "Pa\u0144stwowa telewizja rozpocz\u0119\u0142a cykl lekcji z TVP. Pierwsze z nich pora\u017caj\u0105 g\u0142upot\u0105. \u201eSzko\u0142a z TVP\u201d to uruchomiony w ramach rz\u0105dowego dzia\u0142ania", "robots": "max-snippet:-1, max-image-preview:large, max-video-preview:-1", "og": {"locale": "pl_PL", "type": "article", "title": "Strze\u017ccie dzieci przed edukacj\u0105 z TVP! Pani t\u0142umaczy czym jest \u015brednica [VIDEO] - NCZAS.COM", "description": "Pa\u0144stwowa telewizja rozpocz\u0119\u0142a cykl lekcji z TVP. Pierwsze z nich pora\u017caj\u0105 g\u0142upot\u0105. \u201eSzko\u0142a z TVP\u201d to uruchomiony w ramach rz\u0105dowego dzia\u0142ania", "url": "https://nczas.com/2020/03/31/strzezcie-dzieci-przed-edukacja-z-tvp-pani-tlumaczy-czym-jest-srednica-video/", "site_name": "NCZAS.COM", "image": {"identifier": "https://nczas.com/wp-content/uploads/2020/03/TVP-\u015arednica.jpg", "secure_url": "https://nczas.com/wp-content/uploads/2020/03/TVP-\u015arednica.jpg", "width": 1200, "height": 900}}, "article": {"publisher": "https://www.facebook.com/nczas", "section": "edukacja", "published_time": "2020-03-31T16:49:21+00:00"}, "twitter": {"card": "summary_large_image", "description": "Pa\u0144stwowa telewizja rozpocz\u0119\u0142a cykl lekcji z TVP. Pierwsze z nich pora\u017caj\u0105 g\u0142upot\u0105. \u201eSzko\u0142a z TVP\u201d to uruchomiony w ramach rz\u0105dowego dzia\u0142ania", "title": "Strze\u017ccie dzieci przed edukacj\u0105 z TVP! Pani t\u0142umaczy czym jest \u015brednica [VIDEO] - NCZAS.COM", "image": "https://nczas.com/wp-content/uploads/2020/03/TVP-\u015arednica.jpg"}, "generator": "WordPress 5.3.2", "onesignal": "wordpress-plugin"}, "canonical_link": "https://nczas.com/2020/03/31/strzezcie-dzieci-przed-edukacja-z-tvp-pani-tlumaczy-czym-jest-srednica-video/"}