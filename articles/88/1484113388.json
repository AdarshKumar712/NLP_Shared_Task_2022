{"source_url": "http://wiadomosci.gazeta.pl", "url": "http://wiadomosci.gazeta.pl/wiadomosci/7,114881,25559464,irak-protestujacy-wycofali-sie-spod-amerykanskiej-ambasady.html?utm_source=RSS&utm_medium=RSS&utm_campaign=10199882", "title": "Irak. Protestuj\u0105cy wycofali si\u0119 spod ameryka\u0144skiej ambasady", "top_image": "https://bi.im-g.pl/im/bb/60/18/z25559483IER,Ambasada-USA-w-Iraku.jpg", "meta_img": "https://bi.im-g.pl/im/bb/60/18/z25559483IER,Ambasada-USA-w-Iraku.jpg", "images": ["https://bi.im-g.pl/im/bb/60/18/z25559483IH,Ambasada-USA-w-Iraku.jpg", "https://bi.im-g.pl/im/cb/46/18/z25453259F,Stanislaw-Piotrowicz.jpg", "https://bi.im-g.pl/im/76/e9/fb/z16509302II,Paragony--zdjecie-ilustracyjne-.jpg", "https://bi.im-g.pl/im/c1/5f/18/z25556161II,Irak--Protestujacy-zwolennicy-wspieranej-przez-Ira.jpg", "https://bi.im-g.pl/im/5/17253/m17253105.png", "https://bi.im-g.pl/im/5c/59/18/z25534044II,Tomasz-Grodzki.jpg", "https://bi.im-g.pl/im/22/5f/18/z25558818F,Incydent-na-placu-Swietego-Piotra.jpg", "https://bi.im-g.pl/im/6/8741/z8741256F,Wypadek--zdjecie-ilustracyjne-.jpg", "https://static.im-g.pl/i/obrazki/awd/image_placeholder_small.svg", "https://bi.im-g.pl/im/90/c9/17/z24943760F,Na-warszawskich-lotniskach-uruchomiono-bramki-biom.jpg", "https://bi.im-g.pl/im/15/5f/18/z25555733II,Zwolnicy-szyickiej-milicji-pod-ambasada-USA-w-Bagd.jpg", "https://bi.im-g.pl/im/97/60/18/z25559447F,Martwy-dzieciol.jpg", "https://bi.im-g.pl/im/c3/60/18/z25561539II,Korek-na-zakopiance--Zdjecie-ilustracyjne.jpg", "https://bi.im-g.pl/im/bb/60/18/z25559483IER,Ambasada-USA-w-Iraku.jpg", "https://bi.im-g.pl/im/ba/5f/18/z25556154II,Irak--Protestujacy-zwolennicy-wspieranej-przez-Ira.jpg"], "movies": [], "text": "Protesty przed ambasad\u0105 Stan\u00f3w Zjednoczonych w Bagdadzie zacz\u0119\u0142y si\u0119 we wtorek 31 grudnia po ameryka\u0144skich nalotach na cele wspieranej przez Iran szyickiej milicji Kataib Hezbollah w Iraku i w Syrii, w kt\u00f3rych zgin\u0119\u0142o 25 os\u00f3b. Irackie w\u0142adze oznajmi\u0142y, \u017ce naloty by\u0142y pogwa\u0142ceniem suwerenno\u015bci ich kraju i zapowiedzia\u0142y rewizj\u0119 relacji ze Stanami Zjednoczonymi.\n\nREKLAMA\n\nAtak na ameryka\u0144sk\u0105 ambasad\u0119 w Iraku\n\nProtestuj\u0105cy rozbili oko\u0142o 50 namiot\u00f3w przed ameryka\u0144sk\u0105 ambasad\u0105. Zebrany t\u0142um skandowa\u0142 antyameryka\u0144skie has\u0142a. Demonstranci spalili ameryka\u0144skie flagi i obrzucili ambasad\u0119 kamieniami. Broni\u0105cy plac\u00f3wki \u017co\u0142nierze u\u017cyli gazu \u0142zawi\u0105cego, aby rozproszy\u0107 demonstrant\u00f3w. Kilkana\u015bcie os\u00f3b zosta\u0142o rannych. Pracownik\u00f3w plac\u00f3wki ewakuowano. Ambasada og\u0142osi\u0142a r\u00f3wnie\u017c, \u017ce zawiesza swoje funkcjonowanie do odwo\u0142ania.\n\nAmeryka\u0144skie w\u0142adze uwa\u017caj\u0105, \u017ce za atakiem na ambasad\u0119 USA w Bagdadzie stoi Iran. Teheran temu zaprzecza. Stany Zjednoczone zapowiadaj\u0105, \u017ce b\u0119d\u0105 broni\u0107 swoich obywateli, znajduj\u0105cych si\u0119 w Iraku. B\u0119d\u0105 tak\u017ce zdecydowanie reagowa\u0107 na ka\u017cdy przejaw agresji wymierzonej zar\u00f3wno w ambasady ameryka\u0144skie, jak i innych pa\u0144stw. We wtorek sekretarz obrony Mark Esper zapowiedzia\u0142, \u017ce do Iraku skierowano 750 \u017co\u0142nierzy z 82. Dywizji Powietrznodesantowej stacjonuj\u0105cej w Fort Bragg w Karolinie P\u00f3\u0142nocnej.\n\n>>> Zobacz czym jest \"zielona strefa\" w Iraku:", "keywords": [], "meta_keywords": [""], "tags": [], "authors": ["Aplk"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/img/gazeta.ico", "meta_data": {"ROBOTS": "NOARCHIVE", "google-site-verification": "5085Ij1x9RsFKORhZyjV5Q9U_gK39xdwTOTC9E1qmkE", "fb": {"pages": 159693330707372, "app_id": 159195584135753}, "og": {"type": "article", "url": "http://wiadomosci.gazeta.pl/wiadomosci/7,114881,25559464,irak-protestujacy-wycofali-sie-spod-amerykanskiej-ambasady.html", "title": "Irak. Protestuj\u0105cy wycofali si\u0119 spod ameryka\u0144skiej ambasady", "description": "Jak informuj\u0105 irackie si\u0142y zbrojne, uczestnicy demonstracji wycofali si\u0119 z s\u0105siaduj\u0105cego z ambasad\u0105 terenu. Spod ambasady znikn\u0119\u0142o kilkadziesi\u0105t rozstawionych wcze\u015bniej namiot\u00f3w, a teren zabezpieczy\u0142y irackie s\u0142u\u017cby porz\u0105dkowe. Do wycofania si\u0119 z terenu ambasady wezwali demonstruj\u0105cych m.in. przedstawiciele milicji Kataib Hezbollah.", "image": "https://bi.im-g.pl/im/bb/60/18/z25559483IER,Ambasada-USA-w-Iraku.jpg", "site_name": "gazetapl", "locale": "pl_PL"}, "twitter": {"title": "Irak. Protestuj\u0105cy wycofali si\u0119 spod ameryka\u0144skiej ambasady", "description": "Jak informuj\u0105 irackie si\u0142y zbrojne, uczestnicy demonstracji wycofali si\u0119 z s\u0105siaduj\u0105cego z ambasad\u0105 terenu. Spod ambasady znikn\u0119\u0142o kilkadziesi\u0105t rozstawionych wcze\u015bniej namiot\u00f3w, a teren zabezpieczy\u0142y irackie s\u0142u\u017cby porz\u0105dkowe. Do wycofania si\u0119 z terenu ambasady wezwali demonstruj\u0105cych m.in. przedstawiciele milicji Kataib Hezbollah.", "image": "https://bi.im-g.pl/im/bb/60/18/z25559483IER,Ambasada-USA-w-Iraku.jpg", "card": "summary_large_image"}, "Description": "Jak informuj\u0105 irackie si\u0142y zbrojne, uczestnicy demonstracji wycofali si\u0119 z s\u0105siaduj\u0105cego z ambasad\u0105 terenu. Spod ambasady znikn\u0119\u0142o kilkadziesi\u0105t rozstawionych wcze\u015bniej namiot\u00f3w, a teren zabezpieczy\u0142y irackie s\u0142u\u017cby porz\u0105dkowe. Do wycofania si\u0119 z terenu ambasady wezwali demonstruj\u0105cych m.in. przedstawiciele milicji Kataib Hezbollah.", "Keywords": "informacje ze \u015bwiata, newsy, aktualno\u015bci, wydarzenia, Europa, USA, Chiny, Rosja, Anglia, UK, Wielka Brytania", "news_keywords": "informacje ze \u015bwiata, newsy, aktualno\u015bci, wydarzenia, Europa, USA, Chiny, Rosja, Anglia, UK, Wielka Brytania", "viewport": "width=device-width, initial-scale=1.0, minimum-scale=1.0, maximum-scale=1.0, user-scalable=yes"}, "canonical_link": "http://wiadomosci.gazeta.pl/wiadomosci/7,114881,25559464,irak-protestujacy-wycofali-sie-spod-amerykanskiej-ambasady.html"}