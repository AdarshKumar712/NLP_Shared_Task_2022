{"source_url": "https://wiadomosci.onet.pl", "url": "https://wiadomosci.onet.pl/swiat/masakra-mormonow-w-meksyku-kolejne-aresztowania/gr3jr2c", "title": "Prokuratura w Meksyku: kolejne aresztowania w zwi\u0105zku z zab\u00f3jstwem mormon\u00f3w", "top_image": "https://ocdn.eu/pulscms-transforms/1/jick9ktTURBXy82NTg4ZDA3MS04ODRhLTRmODYtOGNmMS1hMzAyNmI2Njg3MDIuanBnk5UDAA3NAerNAROTCaYyNWIyOTEGkwXNAjrNASyBoTAB/.jpg", "meta_img": "https://ocdn.eu/pulscms-transforms/1/jick9ktTURBXy82NTg4ZDA3MS04ODRhLTRmODYtOGNmMS1hMzAyNmI2Njg3MDIuanBnk5UDAA3NAerNAROTCaYyNWIyOTEGkwXNAjrNASyBoTAB/.jpg", "images": ["https://ocdn.eu/weather/weather_state_icons/2.svg", "https://ocdn.eu/wiadomosciucs/static/logo2017svg/desktop/logo_wiadomosci.svg", "https://ocdn.eu/pulscms-transforms/1/jick9ktTURBXy82NTg4ZDA3MS04ODRhLTRmODYtOGNmMS1hMzAyNmI2Njg3MDIuanBnk5UDAA3NAerNAROTCaYyNWIyOTEGkwXNAjrNASyBoTAB/.jpg", "https://ocdn.eu/pulscms-transforms/1/k35k9ktTURBXy82NTg4ZDA3MS04ODRhLTRmODYtOGNmMS1hMzAyNmI2Njg3MDIuanBnk5UDAA3NAerNAROTBc0DFM0BvJMJpjI1YjI5MQaBoTAB/.jpg", "https://ocdn.eu/weather/weather_state_icons/3.svg", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D"], "movies": [], "text": "Chodzi m.in. o handel narkotykami. Zarzut zab\u00f3jstwa nie zosta\u0142 jeszcze postawiony - pisze agencja Reutera. Cztery osoby aresztowane wcze\u015bniej podlegaj\u0105 aresztowi domowemu - dodaje.\n\nJak zauwa\u017ca Reuters, nazwisko jednego z podejrzanych zamieszczone na li\u015bcie opublikowanej we wtorek przez prokuratur\u0119 jest zbie\u017cne z nazwiskiem szefa policji w miasteczku Janos w stanie Chihuahua w p\u00f3\u0142nocnej cz\u0119\u015bci kraju.\n\nLokalna prasa sugerowa\u0142a, \u017ce komendant policji z Janos by\u0142 op\u0142acany przez kartel narkotywy La Linea i to on zorganizowa\u0142 morderstwo rodziny LeBaron.\n\nMasakra na pograniczu stan\u00f3w Chihuahua i Sonora\n\nDo masakry dosz\u0142o w regionie, w kt\u00f3rym walcz\u0105 ze sob\u0105 kartele narkotykowe - na pograniczu stan\u00f3w Chihuahua i Sonora przy granicy z USA. Zgin\u0119\u0142o w niej dziewi\u0119\u0107 os\u00f3b: trzy kobiety i sze\u015bcioro dzieci. Jedna dziewczynka uciek\u0142a do lasu i zagin\u0119\u0142a. Pi\u0119cioro dzieci, z kt\u00f3rych jedno zosta\u0142o postrzelone, zdo\u0142a\u0142o uciec i dotrze\u0107 do domu.\n\nWed\u0142ug lokalnych medi\u00f3w ofiary nale\u017ca\u0142y do rodziny LeBaron, powi\u0105zanej ze spo\u0142eczno\u015bci\u0105 mormon\u00f3w, kt\u00f3rych przodkowie osiedlili si\u0119 w p\u00f3\u0142nocnym Meksyku pod koniec XIX wieku, uciekaj\u0105c z USA przed prze\u015bladowaniami ze wzgl\u0119du na ich tradycje, m.in. poligami\u0119. Wielu mormon\u00f3w w Meksyku posiada podw\u00f3jne obywatelstwo meksyka\u0144skie i ameryka\u0144skie.\n\nLokalny aktywista i krewny zamordowanych Julian LeBaron opisa\u0142 wydarzenie jako \"masakr\u0119\" i doda\u0142, \u017ce niekt\u00f3re ofiary sp\u0142on\u0119\u0142y \u017cywcem. Doda\u0142, \u017ce jego bliscy odnale\u017ali spalony samoch\u00f3d, w kt\u00f3rym by\u0142y zw\u0142oki. Po kilku godzinach odnaleziono kolejne dwa samochody, w kt\u00f3rych by\u0142y cia\u0142a dw\u00f3ch kobiet i dwojga dzieci.\n\n(dp)", "keywords": [], "meta_keywords": [""], "tags": [], "authors": [], "publish_date": "Wed Jan  1 07:01:07 2020", "summary": "", "article_html": "", "meta_description": "Liczba os\u00f3b, kt\u00f3re trafi\u0142y do aresztu w zwi\u0105zku ze \u015bledztwem ws. zab\u00f3jstwa dziewi\u0119ciu ameryka\u0144skich mormon\u00f3w 4 listopada br. wzros\u0142a do siedmiu os\u00f3b - poinformowa\u0142a we wtorek prokuratura Meksyku. W ostatnich dniach aresztowano trzy osoby, ci\u0105\u017c\u0105 na nich jednak inne zarzuty.", "meta_lang": "pl", "meta_favicon": "", "meta_data": {"DC.Identifier": "ce88337b-3342-420e-af0a-64ac09f26242", "pkg-uuid": "ce88337b-3342-420e-af0a-64ac09f26242", "detailType": "article", "serviceUuid": "b177a2c9-166f-4113-9b28-185bbe554807", "description": "Liczba os\u00f3b, kt\u00f3re trafi\u0142y do aresztu w zwi\u0105zku ze \u015bledztwem ws. zab\u00f3jstwa dziewi\u0119ciu ameryka\u0144skich mormon\u00f3w 4 listopada br. wzros\u0142a do siedmiu os\u00f3b - poinformowa\u0142a we wtorek prokuratura Meksyku. W ostatnich dniach aresztowano trzy osoby, ci\u0105\u017c\u0105 na nich jednak inne zarzuty.", "og": {"title": "Prokuratura w Meksyku: kolejne aresztowania w zwi\u0105zku z zab\u00f3jstwem mormon\u00f3w", "description": "Liczba os\u00f3b, kt\u00f3re trafi\u0142y do aresztu w zwi\u0105zku ze \u015bledztwem ws. zab\u00f3jstwa dziewi\u0119ciu ameryka\u0144skich mormon\u00f3w 4 listopada br. wzros\u0142a do siedmiu os\u00f3b - poinformowa\u0142a we wtorek prokuratura Meksyku. W ostatnich dniach aresztowano trzy osoby, ci\u0105\u017c\u0105 na nich jednak inne zarzuty.", "image": {"identifier": "https://ocdn.eu/pulscms-transforms/1/jick9ktTURBXy82NTg4ZDA3MS04ODRhLTRmODYtOGNmMS1hMzAyNmI2Njg3MDIuanBnk5UDAA3NAerNAROTCaYyNWIyOTEGkwXNAjrNASyBoTAB/.jpg", "width": 570, "height": 300, "type": "image/jpeg"}, "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-01-01 07:01:07+0100"}, "fb": {"pages": 185265414715}, "twitter": {"card": "summary_large_image", "description": "Liczba os\u00f3b, kt\u00f3re trafi\u0142y do aresztu w zwi\u0105zku ze \u015bledztwem ws. zab\u00f3jstwa dziewi\u0119ciu ameryka\u0144skich mormon\u00f3w 4 listopada br. wzros\u0142a do siedmiu os\u00f3b - poinformowa\u0142a we wtorek prokuratura Meksyku. W ostatnich dniach aresztowano trzy osoby, ci\u0105\u017c\u0105 na nich jednak inne zarzuty.", "title": "Prokuratura w Meksyku: kolejne aresztowania w zwi\u0105zku z zab\u00f3jstwem mormon\u00f3w", "site": "OnetWiadomosci", "image": "https://ocdn.eu/pulscms-transforms/1/eAwktktTURBXy82NTg4ZDA3MS04ODRhLTRmODYtOGNmMS1hMzAyNmI2Njg3MDIuanBnkpUDAA3NAerNAROTBc0EsM0CWA"}}, "canonical_link": "https://wiadomosci.onet.pl/swiat/masakra-mormonow-w-meksyku-kolejne-aresztowania/gr3jr2c"}