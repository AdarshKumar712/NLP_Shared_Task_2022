{"source_url": "https://www.haberler.com", "url": "https://www.haberler.com/caddeyi-saksafon-sesiyle-senlendirdi-13172708-haberi/", "title": "Caddeyi saksafon sesiyle \u015fenlendirdi", "top_image": "https://foto.haberler.com/haber/2020/04/29/caddeyi-saksafon-sesiyle-senlendirdi-13172708_amp.jpg", "meta_img": "https://foto.haberler.com/haber/2020/04/29/caddeyi-saksafon-sesiyle-senlendirdi-13172708_amp.jpg", "images": ["https://www.haberler.com/static/reklam/advertisement.gif?ads=1", "https://foto.haberler.com/haber/2020/04/29/caddeyi-saksafon-sesiyle-senlendirdi-13172708_amp.jpg", "https://www.haberler.com/static/img/tasarim/bosluk.gif", "https://foto.haberler.com/haber/2020/04/29/caddeyi-saksafon-sesiyle-senlendirdi-13172708_o.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Caddeyi saksafon sesiyle \u015fenlendirdi\n\nK\u0131rklareli'nin L\u00fcleburgaz il\u00e7esinde m\u00fczisyen Gurbet M\u0131nar'\u0131 (54) korona vir\u00fcs bile engelleyemedi.\n\nK\u0131rklareli'nin L\u00fcleburgaz il\u00e7esinde m\u00fczisyen Gurbet M\u0131nar'\u0131 (54) korona vir\u00fcs bile engelleyemedi. 15 ya\u015f\u0131ndan beri m\u00fczikle u\u011fra\u015fan M\u0131nar, \u0130stanbul Caddesi'nde saksafonuyla \u00e7ald\u0131\u011f\u0131 m\u00fcziklerle L\u00fcleburgazl\u0131lara moral konserleri veriyor. M\u0131nar, \"\u00c7ald\u0131\u011f\u0131m \u015fark\u0131lar insanlara moral oluyor\" dedi.\n\nL\u00fcleburgaz'da 15 ya\u015f\u0131ndan beri m\u00fczisyenlik yapan ve bu i\u015ften hem keyif alan hem de ekme\u011fini kazanan Gurbet M\u0131nar'\u0131 korona vir\u00fcs salg\u0131n\u0131 bile engelleyemedi. L\u00fcleburgaz'\u0131n en i\u015flek caddesi olan \u0130stanbul Caddesi'nde saksafonuyla unutulmaz \u015fark\u0131lar\u0131 seslendiren M\u0131nar, hem ekme\u011fini m\u00fczikten kazan\u0131yor hem de L\u00fcleburgazl\u0131lara moral veriyor.\n\n\"Ekmek paras\u0131 i\u00e7in \u00e7al\u0131yorum\"\n\nKorona vir\u00fcs g\u00fcnlerinde insanlara bir nebze olsun moral vermek istedi\u011fini s\u00f6yleyen M\u0131nar, \"Allah'tan herkesin yard\u0131mc\u0131s\u0131 olmas\u0131n\u0131 istiyorum. \u00c7oluk \u00e7ocu\u011fumuza bir par\u00e7a ekmek g\u00f6t\u00fcreyim diye m\u00fczik \u00e7al\u0131yorum. Mahallede durmaktansa buras\u0131 daha g\u00fczel geliyor. \u0130nsanlara hem moral oluyor. \u0130nsanlar art\u0131k hastal\u0131k nedeniyle moral olarak \u00e7\u00f6km\u00fc\u015f\" diye konu\u015ftu. Repertuvar\u0131nda say\u0131s\u0131z eser bulunan M\u0131nar, \u00f6\u011flen saatlerinde a\u00e7t\u0131\u011f\u0131 \"M\u00fczik tezgah\u0131nda\" mini konserler veriyor. Bak\u0131ml\u0131 saksafonuyla vatanda\u015flar\u0131n da ilgisini \u00e7eken M\u0131nar, sosyal mesafe ve maske kural\u0131n\u0131 da g\u00f6zetti\u011fini s\u00f6yledi. M\u0131nar, \"Ezberimde olan b\u00fct\u00fcn \u015fark\u0131lar\u0131 \u00e7al\u0131yorum. \u00c7ald\u0131\u011f\u0131m \u015fark\u0131lar insanlara moral oluyor. Sosyal mesafe ve maske kural\u0131na uyuyorum. M\u00fczi\u011fimi \u00e7almad\u0131\u011f\u0131m zamanlarda maskemi tak\u0131yorum\" ifadelerini kulland\u0131. - KIRKLAREL\u0130\n\nKaynak: \u0130HA", "keywords": [], "meta_keywords": ["\u0130stanbul Caddesi", "K\u0131rklareli", "L\u00fcleburgaz", "G\u00fcncel", "Haberler"], "tags": [], "authors": [], "publish_date": null, "summary": "", "article_html": "", "meta_description": "Caddeyi saksafon sesiyle \u015fenlendirdi K\u0131rklareli'nin L\u00fcleburgaz il\u00e7esinde m\u00fczisyen Gurbet M\u0131nar'\u0131 (54) korona vir\u00fcs bile engelleyemedi.", "meta_lang": "tr", "meta_favicon": "/touch-icon-iphone.png", "meta_data": {"description": "Caddeyi saksafon sesiyle \u015fenlendirdi K\u0131rklareli'nin L\u00fcleburgaz il\u00e7esinde m\u00fczisyen Gurbet M\u0131nar'\u0131 (54) korona vir\u00fcs bile engelleyemedi.", "keywords": "\u0130stanbul Caddesi, K\u0131rklareli, L\u00fcleburgaz, G\u00fcncel, Haberler", "image": "https://foto.haberler.com/haber/2020/04/29/caddeyi-saksafon-sesiyle-senlendirdi-13172708_amp.jpg", "Googlebot-News": "noindex, nofollow", "medium": "news", "dateCreated": "2020-04-29T15:01:32+03:00", "dateUpdated": "2020-04-29T15:01:52+03:00", "msapplication-starturl": "https://www.haberler.com", "article": {"id": 13172708, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "\u0130stanbul Caddesi, K\u0131rklareli, L\u00fcleburgaz, G\u00fcncel"}, "og": {"url": "https://www.haberler.com/caddeyi-saksafon-sesiyle-senlendirdi-13172681-haberi/", "site_name": "Haberler.com", "locale": "tr_TR", "type": "article", "title": "Caddeyi saksafon sesiyle \u015fenlendirdi", "description": "K\u0131rklareli'nin L\u00fcleburgaz il\u00e7esinde m\u00fczisyen Gurbet M\u0131nar'\u0131 (54) korona vir\u00fcs bile engelleyemedi.", "image": {"identifier": "https://foto.haberler.com/haber/2020/04/29/caddeyi-saksafon-sesiyle-senlendirdi-13172708_amp.jpg", "secure_url": "https://foto.haberler.com/haber/2020/04/29/caddeyi-saksafon-sesiyle-senlendirdi-13172708_amp.jpg", "width": 1200, "height": 794}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/caddeyi-saksafon-sesiyle-senlendirdi-13172681-haberi/", "card": "summary_large_image", "site": "Haberler", "title": "Caddeyi saksafon sesiyle \u015fenlendirdi", "description": "K\u0131rklareli'nin L\u00fcleburgaz il\u00e7esinde m\u00fczisyen Gurbet M\u0131nar'\u0131 (54) korona vir\u00fcs bile engelleyemedi.", "image": "https://foto.haberler.com/haber/2020/04/29/caddeyi-saksafon-sesiyle-senlendirdi-13172708_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/caddeyi-saksafon-sesiyle-senlendirdi-13172681-haberi/"}