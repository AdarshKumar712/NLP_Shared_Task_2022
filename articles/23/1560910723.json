{"source_url": "https://www.haberler.com", "url": "https://www.haberler.com/icisleri-bakanligi-park-mesire-piknik-alanlari-ile-13061154-haberi/", "title": "\u0130\u00e7i\u015fleri Bakanl\u0131\u011f\u0131, \"Park, Mesire, Piknik\" alanlar\u0131 ile ilgili genelge yay\u0131mlad\u0131", "top_image": "https://foto.haberler.com/haber/2020/03/27/icisleri-bakanligi-park-mesire-piknik-alanlar-13061154_local.jpg", "meta_img": "https://foto.haberler.com/haber/2020/03/27/icisleri-bakanligi-park-mesire-piknik-alanlar-13061154_local.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://foto.haberler.com/haber/2020/03/27/icisleri-bakanligi-park-mesire-piknik-alanlar-13061154_local.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "\u0130\u00e7i\u015fleri Bakanl\u0131\u011f\u0131, \"Park, Mesire, Piknik\" alanlar\u0131 ile ilgili genelge yay\u0131mlad\u0131 \u0130\u00e7i\u015fleri Bakanl\u0131\u011f\u0131, 81 \u0130l Valili\u011fine korona vir\u00fcs tedbirleri kapsam\u0131nda \"Park, Mesire, Piknik\" alanlar\u0131 ile ilgili yeni bir genelge yay\u0131mlad\u0131.\n\n\u0130\u00e7i\u015fleri Bakanl\u0131\u011f\u0131, 81 \u0130l Valili\u011fine korona vir\u00fcs tedbirleri kapsam\u0131nda \"Park, Mesire, Piknik\" alanlar\u0131 ile ilgili yeni bir genelge yay\u0131mlad\u0131.\n\n\u0130\u00e7i\u015fleri Bakanl\u0131\u011f\u0131, 81 \u0130l Valili\u011fine korona vir\u00fcs tedbirleri kapsam\u0131nda \"Park, Mesire, Piknik\" alanlar\u0131 ile ilgili yeni bir genelge yay\u0131mlad\u0131. Genelgeye g\u00f6re, 28-29 Mart tarihleri ba\u015fta olmak \u00fczere vir\u00fcsle m\u00fccadele sa\u011flan\u0131ncaya kadar hafta sonlar\u0131nda, il ve il\u00e7elerde vatanda\u015flar\u0131n sahil bantlar\u0131, mesire ve \u00f6ren yerlerinde, piknik alanlar\u0131nda; piknik yapmak, bal\u0131k tutmak, spor, y\u00fcr\u00fcy\u00fc\u015f vb. faaliyette bulunmak yasaklanacak.\n\nBu karar il ve il\u00e7elerin durumuna g\u00f6re hafta i\u00e7i g\u00fcnlerine de yayg\u0131nla\u015ft\u0131r\u0131labilecek.\n\nAl\u0131nan kararlara uymayanlara Umumi H\u0131fz\u0131ss\u0131hha Kanununun 282'inci maddesi gere\u011fince idari para cezas\u0131 ya da T\u00fcrk Ceza Kanununun 195'inci maddesi kapsam\u0131nda gerekli adli i\u015flem ba\u015flat\u0131lacak.\n\nYeni tip korona vir\u00fcs (Covid-19) salg\u0131n\u0131n\u0131n yay\u0131larak vatanda\u015flar\u0131n hayat\u0131n\u0131 tehdit etmesini engellemek ve vatanda\u015flar\u0131n evlerinde sosyal izolasyona ge\u00e7melerini sa\u011flamak \u00fczere \u0130\u00e7i\u015fleri Bakanl\u0131\u011f\u0131, 81 \u0130l Valili\u011fine bir genelge daha g\u00f6nderdi.\n\nGenelgede, sosyal izolasyonu sa\u011flamak i\u00e7in bir\u00e7ok tedbir al\u0131nd\u0131\u011f\u0131 ve uyulmas\u0131 gereken kurallar belirlenerek vatanda\u015flarla payla\u015f\u0131ld\u0131\u011f\u0131 dikkat \u00e7ekilerek, ancak illerde ba\u015fta gen\u00e7ler olmak \u00fczere orta ya\u015ftaki vatanda\u015flar\u0131n vir\u00fcs\u00fcn etkisi alan\u0131 i\u00e7inde olmad\u0131klar\u0131 duygusu ile y\u00fcr\u00fct\u00fclen \u00e7al\u0131\u015fmalar\u0131n aksine cadde ve sokaklarda sosyal hareketlilik i\u00e7inde olduklar\u0131n\u0131n g\u00f6zlemlendi\u011fi belirtildi.\n\nGenelgede, korona vir\u00fcs\u00fcn 65 ya\u015f ve \u00fczeri ile kronik rahats\u0131zl\u0131\u011f\u0131 olan vatanda\u015flar\u0131 daha \u00e7ok etkilemekle birlikte t\u00fcm ya\u015f gruplar\u0131ndaki insanlar\u0131n sosyal hareketlilikle vir\u00fcs\u00fcn yay\u0131lmas\u0131n\u0131 h\u0131zland\u0131rd\u0131\u011f\u0131na dikkat \u00e7ekildi.\n\nHafta sonlar\u0131nda vatanda\u015flar\u0131n sahil bantlar\u0131, mesire, piknik, alanlar\u0131nda; piknik yapmak, bal\u0131k tutmak, spor, y\u00fcr\u00fcy\u00fc\u015f vb. faaliyetler nedeni ile \u00e7ok yak\u0131n mesafede bir arada bulunabilecekleri, bu durumun hem kendi sa\u011fl\u0131klar\u0131 hem de ba\u015fta vir\u00fcsle m\u00fccadelede en temel \u00f6nlem olan vatanda\u015flar\u0131n evde kalma duygusunu zaafa u\u011fratarak toplum sa\u011fl\u0131\u011f\u0131 a\u00e7\u0131s\u0131ndan risk olu\u015fturabilece\u011fi belirten Bakanl\u0131k, valiliklere g\u00f6nderdi\u011fi genelgede al\u0131nmas\u0131 gereken \u00f6nlemleri \u015fu \u015fekilde s\u0131ralad\u0131:\n\n28-29 Mart 2020 tarihleri ba\u015fta olmak \u00fczere vir\u00fcsle m\u00fccadele sa\u011flan\u0131ncaya kadar hafta sonlar\u0131nda, il ve il\u00e7elerde vatanda\u015flar\u0131n sahil bantlar\u0131, mesire ve \u00f6ren yerlerinde, piknik alanlar\u0131nda; piknik yapmak, bal\u0131k tutmak, spor, y\u00fcr\u00fcy\u00fc\u015f vb. faaliyette bulunmak yasaklanacak. \u0130l ve il\u00e7elerin durumuna g\u00f6re bu tedbirler hafta i\u00e7i g\u00fcnlerine de yayg\u0131nla\u015ft\u0131r\u0131labilecek.\n\n\"\u0130kaz anonslar\u0131 yap\u0131lacak\"\n\n\u0130l/il\u00e7elerde vali ve kaymakamlar taraf\u0131ndan belediye merkezi sistemleri, camiler ve kolluk birimlerinin kulland\u0131\u011f\u0131 ara\u00e7lardan s\u00fcrekli olarak vatanda\u015flar\u0131m\u0131z\u0131n gerekli olmad\u0131\u011f\u0131 s\u00fcrece d\u0131\u015far\u0131 \u00e7\u0131kmamalar\u0131 ve evde kalmalar\u0131 i\u00e7in ikaz/anons yap\u0131lacak.\n\nKolluk g\u00f6revlileri taraf\u0131ndan da cadde ve sokaklarda zorunlu olmad\u0131k\u00e7a sosyal hareketlilik i\u00e7inde olanlar evlerinde kalmalar\u0131 konusunda uyar\u0131lacak.\n\nS\u00f6z konusu tedbirlere ili\u015fkin Vali/Kaymakamlar taraf\u0131ndan Umumi H\u0131fz\u0131ss\u0131hha Kanununun 23'\u00fcnc\u00fc ve 72'inci maddeleri gere\u011fince gerekli kararlar\u0131n al\u0131nacak. \u0130l ve il\u00e7e belediyeleri ile i\u015fbirli\u011fi i\u00e7inde gerekli \u00e7al\u0131\u015fmalar\u0131n/tedbirlerin ivedilikle planlanarak uygulanacak.\n\nAl\u0131nan kararlara uymayan vatanda\u015flara Umumi H\u0131fz\u0131ss\u0131hha Kanununun 282'inci maddesi gere\u011fince idari para cezas\u0131 verilmesi ba\u015fta olmak \u00fczere ayk\u0131r\u0131l\u0131\u011f\u0131n durumuna g\u00f6re Kanunun ilgili maddeleri gere\u011fince i\u015flem yap\u0131lmas\u0131, konusu su\u00e7 te\u015fkil eden davran\u0131\u015flara ili\u015fkin T\u00fcrk Ceza Kanununun 195'inci maddesi kapsam\u0131nda gerekli adli i\u015flemler ba\u015flat\u0131lacak. - ANKARA\n\nKaynak: \u0130HA", "keywords": [], "meta_keywords": ["\u0130\u00e7i\u015fleri Bakanl\u0131\u011f\u0131", "Koronavir\u00fcs", "Ankara", "Yak\u0131n", "\u00d6ren"], "tags": [], "authors": [], "publish_date": null, "summary": "", "article_html": "", "meta_description": "\u0130\u00e7i\u015fleri Bakanl\u0131\u011f\u0131, 81 \u0130l Valili\u011fine korona vir\u00fcs tedbirleri kapsam\u0131nda 'Park, Mesire, Piknik' alanlar\u0131 ile ilgili yeni bir genelge yay\u0131mlad\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "\u0130\u00e7i\u015fleri Bakanl\u0131\u011f\u0131, 81 \u0130l Valili\u011fine korona vir\u00fcs tedbirleri kapsam\u0131nda 'Park, Mesire, Piknik' alanlar\u0131 ile ilgili yeni bir genelge yay\u0131mlad\u0131.", "keywords": "\u0130\u00e7i\u015fleri Bakanl\u0131\u011f\u0131, Koronavir\u00fcs, Ankara, Yak\u0131n, \u00d6ren", "image": "https://foto.haberler.com/haber/2020/03/27/icisleri-bakanligi-park-mesire-piknik-alanlar-13061154_local.jpg", "robots": "index, follow", "medium": "news", "dateCreated": "2020-03-27T20:36:33+03:00", "dateUpdated": "2020-03-27T20:36:33+03:00", "msapplication-starturl": "https://www.haberler.com", "article": {"id": 13061154, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "\u0130\u00e7i\u015fleri Bakanl\u0131\u011f\u0131, Koronavir\u00fcs, Ankara, Yak\u0131n, \u00d6ren"}, "og": {"url": "https://www.haberler.com/icisleri-bakanligi-park-mesire-piknik-alanlari-ile-13061154-haberi/", "site_name": "Haberler.com", "locale": "tr_TR", "type": "article", "title": "\u0130\u00e7i\u015fleri Bakanl\u0131\u011f\u0131, 'Park, Mesire, Piknik' alanlar\u0131 ile ilgili genelge yay\u0131mlad\u0131", "description": "\u0130\u00e7i\u015fleri Bakanl\u0131\u011f\u0131, 81 \u0130l Valili\u011fine korona vir\u00fcs tedbirleri kapsam\u0131nda 'Park, Mesire, Piknik' alanlar\u0131 ile ilgili yeni bir genelge yay\u0131mlad\u0131.", "image": {"identifier": "https://foto.haberler.com/haber/2020/03/27/icisleri-bakanligi-park-mesire-piknik-alanlar-13061154_local.jpg", "secure_url": "https://foto.haberler.com/haber/2020/03/27/icisleri-bakanligi-park-mesire-piknik-alanlar-13061154_local.jpg", "width": 640, "height": 359}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/icisleri-bakanligi-park-mesire-piknik-alanlari-ile-13061154-haberi/", "card": "summary_large_image", "site": "Haberler", "title": "\u0130\u00e7i\u015fleri Bakanl\u0131\u011f\u0131, 'Park, Mesire, Piknik' alanlar\u0131 ile ilgili genelge yay\u0131mlad\u0131", "description": "\u0130\u00e7i\u015fleri Bakanl\u0131\u011f\u0131, 81 \u0130l Valili\u011fine korona vir\u00fcs tedbirleri kapsam\u0131nda 'Park, Mesire, Piknik' alanlar\u0131 ile ilgili yeni bir genelge yay\u0131mlad\u0131.", "image": "https://foto.haberler.com/haber/2020/03/27/icisleri-bakanligi-park-mesire-piknik-alanlar-13061154_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/icisleri-bakanligi-park-mesire-piknik-alanlari-ile-13061154-haberi/"}