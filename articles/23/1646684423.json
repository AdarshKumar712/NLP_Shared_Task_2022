{"source_url": "http://www.haberler.com", "url": "http://www.haberler.com/son-dakika-malavi-de-devlet-baskanligi-seciminin-galibi-13368263-haberi/", "title": "Son dakika! Malavi'de devlet ba\u015fkanl\u0131\u011f\u0131 se\u00e7iminin galibi Chakwera", "top_image": "https://foto.haberler.com/haber/2020/06/28/malavi-de-devlet-baskanligi-seciminin-galibi-13368263_local.jpg", "meta_img": "https://foto.haberler.com/haber/2020/06/28/malavi-de-devlet-baskanligi-seciminin-galibi-13368263_local.jpg", "images": ["https://foto.haberler.com/haber/2020/06/28/malavi-de-devlet-baskanligi-seciminin-galibi-13368263_local.jpg", "http://mc.yandex.ru/watch/14231362", "https://www.facebook.com/tr?id=287433439304759&ev=PageView&noscript=1", "http://www.haberler.com/static/reklam/advertisement.gif?ads=1", "http://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg"], "movies": [], "text": "Son dakika! Malavi'de devlet ba\u015fkanl\u0131\u011f\u0131 se\u00e7iminin galibi Chakwera Son dakika g\u00fcncel haberine g\u00f6re Do\u011fu Afrika \u00fclkesi Malavi'de sal\u0131 g\u00fcn\u00fc d\u00fczenlenen devlet ba\u015fkan\u0131 se\u00e7imini, Lazarus Chakwera'n\u0131n kazand\u0131\u011f\u0131 bildirildi.\n\nDo\u011fu Afrika \u00fclkesi Malavi'de sal\u0131 g\u00fcn\u00fc d\u00fczenlenen devlet ba\u015fkan\u0131 se\u00e7imini, Lazarus Chakwera'n\u0131n kazand\u0131\u011f\u0131 bildirildi.\n\nUlusal Se\u00e7im Komisyonundan yap\u0131lan a\u00e7\u0131klamada, 65 ya\u015f\u0131ndaki ana muhalefet Malavi Kongre Partisi (MCP) aday\u0131 eski papaz Chakwera'n\u0131n, oylar\u0131n y\u00fczde 58,6's\u0131n\u0131 alarak se\u00e7imin galibi oldu\u011fu duyuruldu.\n\nA\u00e7\u0131klamada, Demokratik \u0130lerici Parti Ba\u015fkan\u0131 ve mevcut Devlet Ba\u015fkan\u0131 Peter Mutharika y\u00fczde 39,4'\u00fcn\u00fcn al\u0131rken Mbakuwaku Kalk\u0131nma Hareketi Partisi aday\u0131 Saulos Chilima'n\u0131n da oylar\u0131n 0,73'\u00fcn\u00fc ald\u0131\u011f\u0131 kaydedildi.\n\nUlusal Se\u00e7im Komisyonu Ba\u015fkan\u0131 Chifundo Kachale, yapt\u0131\u011f\u0131 a\u00e7\u0131klamada, \"Komisyon, Chakwera'n\u0131n se\u00e7menlerin zorunlu \u00e7o\u011funlu\u011funa ula\u015ft\u0131\u011f\u0131n\u0131 ve usul\u00fcne g\u00f6re ba\u015fkan se\u00e7ildi\u011fini a\u00e7\u0131klad\u0131.\" dedi.\n\nGe\u00e7en seneki se\u00e7im, \"yolsuzluk yap\u0131ld\u0131\u011f\u0131\" gerek\u00e7esiyle iptal edilmi\u015fti\n\nMalavi Anayasa Mahkemesi, 21 May\u0131s 2019'da d\u00fczenlenen devlet ba\u015fkanl\u0131\u011f\u0131 se\u00e7imini, \"yayg\u0131n bi\u00e7imde yolsuzluk yap\u0131ld\u0131\u011f\u0131\" gerek\u00e7esiyle iptal etmi\u015fti.\n\nS\u00f6z konusu se\u00e7imde, Demokratik \u0130lerici Parti Ba\u015fkan\u0131 ve Devlet Ba\u015fkan\u0131 Mutharika, oylar\u0131n y\u00fczde 38,57'sini alarak birinci \u00e7\u0131km\u0131\u015ft\u0131.\n\nAna muhalefet MCP aday\u0131 eski papaz Chakwera oylar\u0131n y\u00fczde 35,4'\u00fcn\u00fc, Mbakuwaku Kalk\u0131nma Hareketi Partisi aday\u0131 Chilima ise y\u00fczde 20,2'sini alm\u0131\u015ft\u0131.\n\nKaynak: AA", "keywords": [], "meta_keywords": ["Afrika", "Malavi", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Son dakika g\u00fcncel haberine g\u00f6re Do\u011fu Afrika \u00fclkesi Malavi'de sal\u0131 g\u00fcn\u00fc d\u00fczenlenen devlet ba\u015fkan\u0131 se\u00e7imini, Lazarus Chakwera'n\u0131n kazand\u0131\u011f\u0131 bildirildi.", "meta_lang": "tr", "meta_favicon": "/touch-icon-iphone.png", "meta_data": {"description": "Son dakika g\u00fcncel haberine g\u00f6re Do\u011fu Afrika \u00fclkesi Malavi'de sal\u0131 g\u00fcn\u00fc d\u00fczenlenen devlet ba\u015fkan\u0131 se\u00e7imini, Lazarus Chakwera'n\u0131n kazand\u0131\u011f\u0131 bildirildi.", "keywords": "Afrika, Malavi, G\u00fcncel, Haber", "image": "https://foto.haberler.com/haber/2020/06/28/malavi-de-devlet-baskanligi-seciminin-galibi-13368263_local.jpg", "medium": "news", "dateCreated": "2020-06-28T02:31:05+03:00", "dateUpdated": "2020-06-28T08:42:38+03:00", "msapplication-starturl": "https://www.haberler.com", "article": {"id": 13368263, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Afrika, Malavi, G\u00fcncel"}, "og": {"url": "https://www.haberler.com/son-dakika-malavi-de-devlet-baskanligi-seciminin-galibi-13368263-haberi/", "site_name": "Haberler.com", "locale": "tr_TR", "type": "article", "title": "Son dakika! Malavi'de devlet ba\u015fkanl\u0131\u011f\u0131 se\u00e7iminin galibi Chakwera", "description": "Son dakika g\u00fcncel haberine g\u00f6re Do\u011fu Afrika \u00fclkesi Malavi'de sal\u0131 g\u00fcn\u00fc d\u00fczenlenen devlet ba\u015fkan\u0131 se\u00e7imini, Lazarus Chakwera'n\u0131n kazand\u0131\u011f\u0131 bildirildi.", "image": {"identifier": "https://foto.haberler.com/haber/2020/06/28/malavi-de-devlet-baskanligi-seciminin-galibi-13368263_local.jpg", "secure_url": "https://foto.haberler.com/haber/2020/06/28/malavi-de-devlet-baskanligi-seciminin-galibi-13368263_local.jpg", "width": 1200, "height": 675}}, "fb": {"pages": 130833686950210, "app_id": 1094461860619988}, "twitter": {"url": "https://www.haberler.com/son-dakika-malavi-de-devlet-baskanligi-seciminin-galibi-13368263-haberi/", "card": "summary_large_image", "site": "Haberler", "title": "Son dakika! Malavi'de devlet ba\u015fkanl\u0131\u011f\u0131 se\u00e7iminin galibi Chakwera", "description": "Son dakika g\u00fcncel haberine g\u00f6re Do\u011fu Afrika \u00fclkesi Malavi'de sal\u0131 g\u00fcn\u00fc d\u00fczenlenen devlet ba\u015fkan\u0131 se\u00e7imini, Lazarus Chakwera'n\u0131n kazand\u0131\u011f\u0131 bildirildi.", "image": "https://foto.haberler.com/haber/2020/06/28/malavi-de-devlet-baskanligi-seciminin-galibi-13368263_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/son-dakika-malavi-de-devlet-baskanligi-seciminin-galibi-13368263-haberi/"}