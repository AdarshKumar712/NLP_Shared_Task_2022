{"source_url": "https://wiadomosci.onet.pl", "url": "https://wiadomosci.onet.pl/swiat/koronawirus-hiszpania-liczba-zgonow-na-koronawirusa-wzrosla-o-812/v5x7ygv", "title": "Hiszpania: dobowa liczba zgon\u00f3w na koronawirusa wzros\u0142a o 812", "top_image": "https://ocdn.eu/pulscms-transforms/1/V-bk9kuTURBXy80YzhlYjUyMS0wZGQzLTRkODYtYWQyZS0yNzJlNWQxMzBiNGIuanBlZ5OVA__Mos0OYM0IF5MJpjczYTU2MgaTBc0COs0BLIGhMAE/koronawirus-w-hiszpanii.jpg", "meta_img": "https://ocdn.eu/pulscms-transforms/1/V-bk9kuTURBXy80YzhlYjUyMS0wZGQzLTRkODYtYWQyZS0yNzJlNWQxMzBiNGIuanBlZ5OVA__Mos0OYM0IF5MJpjczYTU2MgaTBc0COs0BLIGhMAE/koronawirus-w-hiszpanii.jpg", "images": ["https://ocdn.eu/weather/weather_state_icons/2.svg", "https://ocdn.eu/wiadomosciucs/static/logo2017svg/desktop/logo_wiadomosci.svg", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D", "https://ocdn.eu/pulscms-transforms/1/AApk9kuTURBXy80YzhlYjUyMS0wZGQzLTRkODYtYWQyZS0yNzJlNWQxMzBiNGIuanBlZ5OVA__Mos0OYM0IF5MFzQMUzQG8kwmmNzNhNTYyBoGhMAE/koronawirus-w-hiszpanii.jpg", "https://ocdn.eu/pulscms-transforms/1/V-bk9kuTURBXy80YzhlYjUyMS0wZGQzLTRkODYtYWQyZS0yNzJlNWQxMzBiNGIuanBlZ5OVA__Mos0OYM0IF5MJpjczYTU2MgaTBc0COs0BLIGhMAE/koronawirus-w-hiszpanii.jpg"], "movies": [], "text": "Z szacunk\u00f3w resortu zdrowia wynika, \u017ce w ci\u0105gu ostatnich 24 godzin liczba zaka\u017ce\u0144 koronawirusem zwi\u0119kszy\u0142a si\u0119 w Hiszpanii o ponad 6,3 tys. - do prawie 85,2 tys.\n\nPodczas konferencji prasowej statystyki resortu zdrowia przedstawi\u0142a nieoczekiwanie rzeczniczka rz\u0105dowego Centrum Koordynacji Ostrzegania i Nag\u0142ych Przypadk\u00f3w (CCAES), wyja\u015bniaj\u0105c, \u017ce jej szef, Fernando Simon, zachorowa\u0142 wskutek zaka\u017cenia koronawirusem.\n\nTymczasem minister zdrowia Salvador Illa przypomnia\u0142 w poniedzia\u0142ek, \u017ce od rana do 9 kwietnia w Hiszpanii obowi\u0105zuje zakaz opuszczania dom\u00f3w przez pracownik\u00f3w instytucji i firm, kt\u00f3rych dzia\u0142alno\u015b\u0107 nie jest niezb\u0119dna dla funkcjonowania pa\u0144stwa.\n\nIlla przedstawi\u0142 te\u017c nowe zasady organizacji obrz\u0119d\u00f3w pogrzebowych, maj\u0105ce na celu ograniczenie zaka\u017ce\u0144 podczas tych wydarze\u0144. Zapowiedzia\u0142, \u017ce w ca\u0142ym kraju do odwo\u0142ania zakazane zosta\u0142o otwieranie trumien ofiar koronawirusa oraz organizowanie przy nich przed poch\u00f3wkiem spotkania dla bliskich zmar\u0142ego.\n\nMinister zdrowia wyja\u015bni\u0142, \u017ce od poniedzia\u0142ku w ca\u0142ej Hiszpanii w pogrzebie zmar\u0142ego wskutek pandemii koronawirusa uczestniczy\u0107 b\u0119d\u0105 mog\u0142y tylko trzy osoby z jego rodziny lub grona przyjaci\u00f3\u0142.\n\nIlla przypomnia\u0142 te\u017c, \u017ce w zwi\u0105zku z obowi\u0105zuj\u0105cym w Hiszpanii stanem zagro\u017cenia epidemicznego zak\u0142ady pogrzebowe nie mog\u0105 podnosi\u0107 cen poch\u00f3wku powy\u017cej tych praktykowanych przed 14 marca. Odnotowa\u0142, \u017ce niekt\u00f3re firmy pr\u00f3bowa\u0142y wykorzysta\u0107 wi\u0119ksz\u0105 liczb\u0119 pogrzeb\u00f3w wynikaj\u0105c\u0105 z pandemii do podniesienia koszt\u00f3w poch\u00f3wku.\n\n(sp, PG)", "keywords": [], "meta_keywords": [""], "tags": [], "authors": [], "publish_date": "Mon Mar 30 12:00:28 2020", "summary": "", "article_html": "", "meta_description": "Pomi\u0119dzy niedziel\u0105 a poniedzia\u0142kiem liczba ofiar \u015bmiertelnych wskutek COVID-19 wzros\u0142a w Hiszpanii o 812 - do 7340, poinformowa\u0142o ministerstwo zdrowia tego kraju.", "meta_lang": "pl", "meta_favicon": "", "meta_data": {"DC.Identifier": "147c9de8-64db-44c8-870d-71824e08120c", "pkg-uuid": "147c9de8-64db-44c8-870d-71824e08120c", "detailType": "article", "serviceUuid": "b177a2c9-166f-4113-9b28-185bbe554807", "description": "Pomi\u0119dzy niedziel\u0105 a poniedzia\u0142kiem liczba ofiar \u015bmiertelnych wskutek COVID-19 wzros\u0142a w Hiszpanii o 812 - do 7340, poinformowa\u0142o ministerstwo zdrowia tego kraju.", "og": {"title": "Hiszpania: dobowa liczba zgon\u00f3w na koronawirusa wzros\u0142a o 812", "description": "Pomi\u0119dzy niedziel\u0105 a poniedzia\u0142kiem liczba ofiar \u015bmiertelnych wskutek COVID-19 wzros\u0142a w Hiszpanii o 812 - do 7340, poinformowa\u0142o ministerstwo zdrowia tego kraju.", "image": {"identifier": "https://ocdn.eu/pulscms-transforms/1/V-bk9kuTURBXy80YzhlYjUyMS0wZGQzLTRkODYtYWQyZS0yNzJlNWQxMzBiNGIuanBlZ5OVA__Mos0OYM0IF5MJpjczYTU2MgaTBc0COs0BLIGhMAE/koronawirus-w-hiszpanii.jpg", "width": 570, "height": 300, "type": "image/jpeg"}, "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-03-30 12:00:28+0200"}, "fb": {"pages": 185265414715}, "twitter": {"card": "summary_large_image", "description": "Pomi\u0119dzy niedziel\u0105 a poniedzia\u0142kiem liczba ofiar \u015bmiertelnych wskutek COVID-19 wzros\u0142a w Hiszpanii o 812 - do 7340, poinformowa\u0142o ministerstwo zdrowia tego kraju.", "title": "Hiszpania: dobowa liczba zgon\u00f3w na koronawirusa wzros\u0142a o 812", "site": "OnetWiadomosci", "image": "https://ocdn.eu/pulscms-transforms/1/fMwktkuTURBXy80YzhlYjUyMS0wZGQzLTRkODYtYWQyZS0yNzJlNWQxMzBiNGIuanBlZ5KVA__Mos0OYM0IF5MFzQSwzQJY"}}, "canonical_link": "https://wiadomosci.onet.pl/swiat/koronawirus-hiszpania-liczba-zgonow-na-koronawirusa-wzrosla-o-812/v5x7ygv"}