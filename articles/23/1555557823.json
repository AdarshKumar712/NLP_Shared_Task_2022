{"source_url": "https://web.archive.org", "url": "https://web.archive.org/web/20220303044549id_/https://www.haberler.com/sokaga-cikamayan-sehit-babasinin-ihtiyacini-polis-13040840-haberi/", "title": "Soka\u011fa \u00e7\u0131kamayan \u015fehit babas\u0131n\u0131n ihtiyac\u0131n\u0131 polis kar\u015f\u0131lad\u0131", "top_image": "https://foto.haberler.com/haber/2020/03/22/sokaga-cikamayan-sehit-babasinin-ihtiyacini-p-13040840_amp.jpg", "meta_img": "https://foto.haberler.com/haber/2020/03/22/sokaga-cikamayan-sehit-babasinin-ihtiyacini-p-13040840_amp.jpg", "images": ["https://foto.haberler.com/haber/2020/03/22/sokaga-cikamayan-sehit-babasinin-ihtiyacini-p-13040840_amp.jpg", "https://web.archive.org/static/reklam/advertisement.gif?ads=1", "https://www.haberler.com/_blank.gif", "data:image/svg+xml;base64,PHN2ZyB3aWR0aD0iMjQiIGhlaWdodD0iMjQiIHhtbG5zPSJodHRwOi8vd3d3LnczLm9yZy8yMDAwL3N2ZyI+CiA8dGl0bGUvPgoKIDxnPgogIDx0aXRsZT5iYWNrZ3JvdW5kPC90aXRsZT4KICA8cmVjdCBmaWxsPSJub25lIiBpZD0iY2FudmFzX2JhY2tncm91bmQiIGhlaWdodD0iNDAyIiB3aWR0aD0iNTgyIiB5PSItMSIgeD0iLTEiLz4KIDwvZz4KIDxnPgogIDx0aXRsZT5MYXllciAxPC90aXRsZT4KICA8cGF0aCBzdHJva2U9Im51bGwiIGlkPSJzdmdfMSIgZmlsbD0iI2ZmZmZmZiIgZD0ibTIyLjQ1ODMzMywxOC45NzMyMTdhNC4wNjcxMyw0LjA2NzEzIDAgMCAxIC04LjEzNDI1OSwwYTMuNzg4MjQxLDMuNzg4MjQxIDAgMCAxIDAuMTI3ODI0LC0wLjk2NDQ5MWwtNi4wODkwNzQsLTMuMDMyOTE3YTQuMDIwNjQ4LDQuMDIwNjQ4IDAgMCAxIC0yLjc1NDAyOCwxLjA5MjMxNWE0LjA2NzEzLDQuMDY3MTMgMCAwIDEgMCwtOC4xMzQyNTlhNC4wMjA2NDgsNC4wMjA2NDggMCAwIDEgMi43NTQwMjgsMS4wOTIzMTVsNi4wODkwNzQsLTMuMDMyOTE3YTMuNzg4MjQxLDMuNzg4MjQxIDAgMCAxIC0wLjEyNzgyNCwtMC45NjQ0OTFhNC4wNjcxMyw0LjA2NzEzIDAgMSAxIDQuMDY3MTMsNC4wNjcxM2E0LjAyMDY0OCw0LjAyMDY0OCAwIDAgMSAtMi43NTQwMjgsLTEuMDkyMzE1bC02LjA4OTA3NCwzLjAzMjkxN2EzLjcwNjg5OCwzLjcwNjg5OCAwIDAgMSAwLDEuOTI4OTgxbDYuMDg5MDc0LDMuMDMyOTE3YTQuMDIwNjQ4LDQuMDIwNjQ4IDAgMCAxIDIuNzU0MDI4LC0xLjA5MjMxNWE0LjA2NzEzLDQuMDY3MTMgMCAwIDEgNC4wNjcxMyw0LjA2NzEzeiIvPgogPC9nPgo8L3N2Zz4=", "https://www.haberler.com/static/img/tasarim/haberler-logo.svg", "data:image/gif;base64,R0lGODlhAQABAAD/ACwAAAAAAQABAAACADs=", "https://www.haberler.com/mstatic/assets/img/haberler-logo.png"], "movies": [], "text": "T\u00fcrkiye'de 65 ya\u015f \u00fcst\u00fc ve kronik rahats\u0131zl\u0131\u011f\u0131 bulunan vatanda\u015flara y\u00f6nelik soka\u011fa \u00e7\u0131kma yasa\u011f\u0131 getirilmesinin ard\u0131ndan Mu\u011fla'da 76 ya\u015f\u0131ndaki \u015fehit babas\u0131 Kaz\u0131m Alsan'\u0131n market ihtiyac\u0131 polis ekipleri taraf\u0131ndan kar\u015f\u0131land\u0131.\n\nMu\u011fla'n\u0131n Mente\u015fe \u0130l\u00e7esi'nde \u015fehit babas\u0131, ayn\u0131 zamanda Mu\u011fla \u015eehit Aileleri Yard\u0131mla\u015fma ve Dayan\u0131\u015fma Derne\u011fi Ba\u015fkan\u0131 Kaz\u0131m Alsan (76) d\u0131\u015far\u0131 \u00e7\u0131kma yasa\u011f\u0131n\u0131n ard\u0131ndan market ihtiyac\u0131 i\u00e7in Mente\u015fe \u0130l\u00e7e Emniyet M\u00fcd\u00fcrl\u00fc\u011f\u00fc'n\u00fc telefonla arad\u0131. \u0130l\u00e7e Emniyet M\u00fcd\u00fcr\u00fc T\u00fcmer Y\u0131lmaz'la telefonda g\u00f6r\u00fc\u015fen Alsan'\u0131n market ihtiyac\u0131 polis ekipleri taraf\u0131ndan giderildi.\n\n\u015eehit Babas\u0131 Alsan, \"Emekli polis memuruyum. Ya\u015f\u0131m 76, d\u0131\u015far\u0131 \u00e7\u0131kamad\u0131\u011f\u0131m\u0131zdan Emniyet m\u00fcd\u00fcr\u00fcm\u00fcze telefon ettim. Bize sa\u011folsunlar ekme\u011fimizi g\u00f6nderdiler. Allah devletimize, milletimize zeval vermesin. \u00d6zellikle ya\u015fl\u0131lar\u0131m\u0131zdan rica ediyorum. Ben de ya\u015fl\u0131y\u0131m. D\u0131\u015far\u0131 \u00e7\u0131km\u0131yorum. Herkes yasalara uysun\" dedi. - MU\u011eLA", "keywords": [], "meta_keywords": ["Market", "Mu\u011fla", "Polis", "\u015eehit", "G\u00fcncel"], "tags": [], "authors": [], "publish_date": "Sun Mar 22 15:46:00 2020", "summary": "", "article_html": "", "meta_description": "T\u00fcrkiye\u2019de 65 ya\u015f \u00fcst\u00fc ve kronik rahats\u0131zl\u0131\u011f\u0131 bulunan vatanda\u015flara y\u00f6nelik soka\u011fa \u00e7\u0131kma yasa\u011f\u0131 getirilmesinin ard\u0131ndan Mu\u011fla\u2019da 76 ya\u015f\u0131ndaki \u015fehit babas\u0131 Kaz\u0131m Alsan\u2019\u0131n market ihtiyac\u0131 polis ekipleri taraf\u0131ndan kar\u015f\u0131land\u0131.", "meta_lang": "tr", "meta_favicon": "https://www.haberler.com/mstatic/favicons/haberler_new_logo_2.ico?v=1", "meta_data": {"image": "https://foto.haberler.com/haber/2020/03/22/sokaga-cikamayan-sehit-babasinin-ihtiyacini-p-13040840_amp.jpg", "description": "T\u00fcrkiye\u2019de 65 ya\u015f \u00fcst\u00fc ve kronik rahats\u0131zl\u0131\u011f\u0131 bulunan vatanda\u015flara y\u00f6nelik soka\u011fa \u00e7\u0131kma yasa\u011f\u0131 getirilmesinin ard\u0131ndan Mu\u011fla\u2019da 76 ya\u015f\u0131ndaki \u015fehit babas\u0131 Kaz\u0131m Alsan\u2019\u0131n market ihtiyac\u0131 polis ekipleri taraf\u0131ndan kar\u015f\u0131land\u0131.", "keywords": "Market,Mu\u011fla,Polis,\u015eehit,G\u00fcncel", "news_keywords": "Market,Mu\u011fla,Polis,\u015eehit,G\u00fcncel", "viewport": "width=device-width, initial-scale=1.0", "medium": "News", "dateCreated": "2020-03-22T15:46:00+03:00", "dateModified": "2020-03-22T15:46:00+03:00", "datePublished": "2020-03-22T15:46:00+03:00", "dateupdated": "2020-03-22T15:46:00+03:00", "og": {"url": "https://www.haberler.com/sokaga-cikamayan-sehit-babasinin-ihtiyacini-polis-13040840-haberi/", "site_name": "Haberler", "locale": "tr_TR", "type": "article", "title": "Soka\u011fa \u00e7\u0131kamayan \u015fehit babas\u0131n\u0131n ihtiyac\u0131n\u0131 polis kar\u015f\u0131lad\u0131", "description": "T\u00fcrkiye\u2019de 65 ya\u015f \u00fcst\u00fc ve kronik rahats\u0131zl\u0131\u011f\u0131 bulunan vatanda\u015flara y\u00f6nelik soka\u011fa \u00e7\u0131kma yasa\u011f\u0131 getirilmesinin ard\u0131ndan Mu\u011fla\u2019da 76 ya\u015f\u0131ndaki \u015fehit babas\u0131 Kaz\u0131m Alsan\u2019\u0131n market ihtiyac\u0131 polis ekipleri taraf\u0131ndan kar\u015f\u0131land\u0131.", "image": {"identifier": "https://foto.haberler.com/haber/2020/03/22/sokaga-cikamayan-sehit-babasinin-ihtiyacini-p-13040840_amp.jpg", "alt": "Soka\u011fa \u00e7\u0131kamayan \u015fehit babas\u0131n\u0131n ihtiyac\u0131n\u0131 polis kar\u015f\u0131lad\u0131", "secure_url": "https://foto.haberler.com/haber/2020/03/22/sokaga-cikamayan-sehit-babasinin-ihtiyacini-p-13040840_amp.jpg", "width": 1200, "height": 900, "type": "image/jpeg"}}, "article": {"content_tier": "free", "tag": "Market,Mu\u011fla,Polis,\u015eehit,G\u00fcncel", "section": "Guncel", "publisher": "https://www.facebook.com/Haberler", "author": "https://www.facebook.com/Haberler", "published_time": "2020-03-22T15:46:00+03:00", "modified_time": "2020-03-22T15:46:00+03:00"}, "fb": {"pages": 116642265047044, "page_id": 116642265047044, "app_id": 1094461860619988}, "twitter": {"card": "summary_large_image", "creator": "@Haberler", "site": "@Haberler", "title": "Soka\u011fa \u00e7\u0131kamayan \u015fehit babas\u0131n\u0131n ihtiyac\u0131n\u0131 polis kar\u015f\u0131lad\u0131", "description": "T\u00fcrkiye\u2019de 65 ya\u015f \u00fcst\u00fc ve kronik rahats\u0131zl\u0131\u011f\u0131 bulunan vatanda\u015flara y\u00f6nelik soka\u011fa \u00e7\u0131kma yasa\u011f\u0131 getirilmesinin ard\u0131ndan Mu\u011fla\u2019da 76 ya\u015f\u0131ndaki \u015fehit babas\u0131 Kaz\u0131m Alsan\u2019\u0131n market ihtiyac\u0131 polis ekipleri taraf\u0131ndan kar\u015f\u0131land\u0131.", "image": "https://foto.haberler.com/haber/2020/03/22/sokaga-cikamayan-sehit-babasinin-ihtiyacini-p-13040840_amp.jpg", "url": "https://www.haberler.com/sokaga-cikamayan-sehit-babasinin-ihtiyacini-polis-13040840-haberi/"}, "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler", "robots": "max-image-preview:large", "apple-mobile-web-app-status-bar-style": "black", "apple-mobile-web-app-title": "Haberler", "msapplication-TileColor": "#ffffff", "msapplication-TileImage": "/mstatic/favicons/apple-icon-152x152.png", "theme-color": "#ffffff"}, "canonical_link": "https://www.haberler.com/sokaga-cikamayan-sehit-babasinin-ihtiyacini-polis-13040840-haberi/"}