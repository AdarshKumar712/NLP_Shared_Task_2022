{"source_url": "https://www.haberler.com", "url": "https://www.haberler.com/yarim-biraktigi-hukuk-egitimini-63-yasinda-12836550-haberi/", "title": "Yar\u0131m b\u0131rakt\u0131\u011f\u0131 hukuk e\u011fitimini 63 ya\u015f\u0131nda tamamlad\u0131", "top_image": "https://foto.haberler.com/haber/2020/01/21/yarim-biraktigi-hukuk-egitimini-63-yasinda-12836550_2355_amp.jpg", "meta_img": "https://foto.haberler.com/haber/2020/01/21/yarim-biraktigi-hukuk-egitimini-63-yasinda-12836550_2355_amp.jpg", "images": ["https://foto.haberler.com/haber/2020/01/21/yarim-biraktigi-hukuk-egitimini-63-yasinda-12836550_2355_o.jpg", "https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/google.png", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://www.haberler.com/static/images/blank.gif", "https://foto.haberler.com/haber/2020/01/21/yarim-biraktigi-hukuk-egitimini-63-yasinda-12836550_2355_amp.jpg", "https://www.haberler.com/static/images/haberler_logo_vektor.svg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "21.01.2020 09:21 | Son G\u00fcncelleme: 21.01.2020 09:21\n\nBir y\u0131ll\u0131k avukatl\u0131k staj\u0131n\u0131 Hatay Barosu Avukatlar\u0131ndan Av. Emre Ar\u0131k'\u0131n yan\u0131nda tamamlayan Hasan Akkoyun, D\u00f6rtyol adliyesinded\u00fczenlenen t\u00f6renle yeminini ederek ruhsatnamesini ald\u0131 ve c\u00fcbbesini giydi.\n\nAvukat Hasan Akkoyun i\u00e7in d\u00fczenlenen t\u00f6rene Hatay Baro Ba\u015fkan\u0131 Ekrem D\u00f6nmez olmak \u00fczere baroya ba\u011fl\u0131 avukatlar ve Akkoyun ailesi kat\u0131larak mutlulu\u011fa ortak oldular.\n\nD\u00fczenlenen t\u00f6rende konu\u015fan Hasan Akkoyun ; \"5 Mart 1957 y\u0131l\u0131nda Hatay'\u0131n D\u00f6rtyol il\u00e7esi Ocakl\u0131 mahallesinde d\u00fcnyaya geldim. \u0130lkokulu Ocakl\u0131da, Ortaokulu Karahasan Pa\u015fa (Merkez) ortaokulunda lise e\u011fitimimi D\u00f6rtyol deneme lisesinde tamamlad\u0131ktan sonra 1975 y\u0131l\u0131nda Ankara \u00dcniversitesi Hukuk Fak\u00fcltesini Hatay ikincisi olarak kazanarak girdim. 2017 \u2013 2018 e\u011fitim \u00f6\u011fretim y\u0131l\u0131nda Ankara \u00dcniversitesi Hukuk Fak\u00fcltesinden mezun oldum.Avukatl\u0131k staj\u0131m\u0131 \u0130skenderun adliyesi adli b\u00f6l\u00fcm\u00fcnde ve D\u00f6rtyol il\u00e7esinde Avukat Emre Ar\u0131k'\u0131n ofisinde tamamlad\u0131m. \u0130n\u015fallah bug\u00fcnde Hatay baro ba\u015fkan\u0131m\u0131z\u0131n da kat\u0131ld\u0131\u011f\u0131 bir t\u00f6renle avukatl\u0131k belgemi alman\u0131n heyecan\u0131n\u0131 ya\u015f\u0131yorum\" dedi.\n\nHatay Barosu Ba\u015fkan\u0131 Avukat Ekrem D\u00f6nmez d\u00fczenlenen ruhsat verme t\u00f6renindeyapt\u0131\u011f\u0131 konu\u015fmada;\"Her hafta yakla\u015f\u0131k 10 yeni meslekta\u015f\u0131m\u0131zHatay baromuza yani aram\u0131za kat\u0131l\u0131yor. Tabi ki bu iyi mi, k\u00f6t\u00fcm\u00fc diye soruyorlar.Art\u0131k her meslekte oldu\u011fu gibibizim meslekte de nitelik art\u0131\u015f\u0131 istiyoruz. Nitelik art\u0131\u015f\u0131 \u00e7ok \u00f6nemli bu y\u00fczden her ge\u00e7en g\u00fcn aram\u0131za yeni meslekta\u015flar\u0131m\u0131z kat\u0131l\u0131yor. Onlar\u0131n heyecanlar\u0131na ortak oluyoruz. Yeni meslekta\u015flar\u0131m\u0131z\u0131n da aram\u0131za kat\u0131lmas\u0131yla gen\u00e7 bir baroyuz.Ancak bu sadece bizim baromuza ait bir \u015fey de\u011fil, \u00fclkemizdeki 1350 bin meslekta\u015f\u0131m\u0131z\u0131n b\u00fcy\u00fck bir \u00e7o\u011funlu\u011fu gen\u00e7lerden olu\u015fuyor. \u0130\u015fte bu niteliksel art\u0131\u015f\u0131 ayn\u0131 zamanda bizim yetene\u011fe d\u00f6n\u00fc\u015ft\u00fcrmek gibibir derdimiz var.\u0130yi avukatlar, iyi savc\u0131lar, iyi hakimler yeti\u015ftirmek gibi bir derdimiz var. Her arkada\u015f\u0131m\u0131z stajlar\u0131 s\u0131ras\u0131nda avukatl\u0131k ruhunu, mesle\u011finin kurallar\u0131n\u0131, daha iyi avukatl\u0131\u011f\u0131n nas\u0131l yap\u0131ld\u0131\u011f\u0131n\u0131 arkada\u015flar\u0131m\u0131za \u00f6\u011fretmeye ve anlatmaya \u00e7ok \u00e7aba g\u00f6steriyoruz. \u00c7\u00fcnk\u00fc onlaravukatl\u0131k mesle\u011finin kendilerine sa\u011flad\u0131\u011f\u0131 yetkileri, bilgi ve birikimlerini vatanda\u015flar\u0131m\u0131z\u0131n hiz-metinde sunmaya ba\u015flayacaklar.Bu kapsamda bug\u00fcn kendisine takdim edece\u011fimiz avukatl\u0131k belgesi ile aram\u0131za kat\u0131lacak olan Hasan Akkoyun karde\u015fimiz de bizim mesle\u011fe sonradan kat\u0131lan bir karde\u015fimiz. Kendisini \u00f6ncelikle bir y\u0131l\u0131k staj\u0131 esnas\u0131nda kendinden ya\u015f\u00e7a k\u00fc\u00e7\u00fck olan karde\u015flerimizle birlikte hi\u00e7 aksatmadan tamamlad\u0131\u011f\u0131 i\u00e7in kutluyorum\" \u015feklinde konu\u015ftu.\n\nArd\u0131ndan Hatay Baro Ba\u015fkan\u0131 Avukat Ekrem D\u00f6nmez, Hasan Akkoyun'a avukatl\u0131k yeminini ettirerek avukatl\u0131k ruhsatnamesini takdim etti.\n\nAv.?Emre Ar\u0131k'da yan\u0131nda staj yapan en enerjik ve istekli insanlardan biri olarak tam\u0131nlad\u0131\u011f\u0131 Hasan Akkoyun i\u00e7in;?\"Hasan?Bey ya\u015f\u0131n bir engel olmad\u0131\u011f\u0131n\u0131, azim ve kararl\u0131l\u0131\u011f\u0131n ba\u015far\u0131y\u0131 getirece\u011fini bizleri bir kere daha ispatlam\u0131\u015f oldu. Kendisini ortaya koydu\u011fu bu kararl\u0131l\u0131ktan \u00f6t\u00fcr\u00fc tebrik etmek istiyorum\" dedi.\n\nHasan Akkoyun'un c\u00fcbbesini Av. Emre Ar\u0131k, Av. Abdullah?Ar\u0131can ve Av.?Mustafa Erdem birlikte giydirdi.\n\nKaynak: B\u00fcltenler", "keywords": [], "meta_keywords": [""], "tags": ["Hatay"], "authors": [], "publish_date": null, "summary": "", "article_html": "", "meta_description": "Hatay \u0130li D\u00f6rtyol il\u00e7esinde ya\u015fayan Hasan Akkoyun (63) hukuk fak\u00fcltesinden mezun olduktan sonra bir y\u0131ll\u0131k staj\u0131n\u0131 da ba\u015far\u0131yla tamamlayarak, etti\u011fi Avukatl\u0131k yemininin ard\u0131ndan Hatay Barosu avukatlar\u0131 aras\u0131na kat\u0131ld\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Hatay \u0130li D\u00f6rtyol il\u00e7esinde ya\u015fayan Hasan Akkoyun (63) hukuk fak\u00fcltesinden mezun olduktan sonra bir y\u0131ll\u0131k staj\u0131n\u0131 da ba\u015far\u0131yla tamamlayarak, etti\u011fi Avukatl\u0131k yemininin ard\u0131ndan Hatay Barosu avukatlar\u0131 aras\u0131na kat\u0131ld\u0131.", "image": "https://foto.haberler.com/haber/2020/01/21/yarim-biraktigi-hukuk-egitimini-63-yasinda-12836550_2355_amp.jpg", "medium": "news", "dateCreated": "2020-01-21T09:21:17+03:00", "dateUpdated": "2020-01-21T09:21:22+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Yar\u0131m b\u0131rakt\u0131\u011f\u0131 hukuk e\u011fitimini 63 ya\u015f\u0131nda tamamlad\u0131", "description": "Hatay \u0130li D\u00f6rtyol il\u00e7esinde ya\u015fayan Hasan Akkoyun (63) hukuk fak\u00fcltesinden mezun olduktan sonra bir y\u0131ll\u0131k staj\u0131n\u0131 da ba\u015far\u0131yla tamamlayarak, etti\u011fi Avukatl\u0131k yemininin ard\u0131ndan Hatay Barosu avukatlar\u0131 aras\u0131na kat\u0131ld\u0131.", "url": "https://www.haberler.com/yarim-biraktigi-hukuk-egitimini-63-yasinda-12836550-haberi/", "image": {"identifier": "https://foto.haberler.com/haber/2020/01/21/yarim-biraktigi-hukuk-egitimini-63-yasinda-12836550_2355_amp.jpg", "secure_url": "https://foto.haberler.com/haber/2020/01/21/yarim-biraktigi-hukuk-egitimini-63-yasinda-12836550_2355_amp.jpg", "width": 1200, "height": 800}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/yarim-biraktigi-hukuk-egitimini-63-yasinda-12836550-haberi/"}