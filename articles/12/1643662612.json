{"source_url": "https://pikio.pl", "url": "https://pikio.pl/azyl-2406202-sg-dla-zwierzat/", "title": "16-latek otworzy\u0142 azyl dla zwierz\u0105t. Nieznany sprawca pozbawi\u0142 je \u017cycia", "top_image": "https://pikio.pl/static/media/images/2216/221669/c/azyl-chlopak-featured.jpg", "meta_img": "https://pikio.pl/static/media/images/2216/221669/c/azyl-chlopak-featured.jpg", "images": ["https://pikio.pl/desktop/static/images/placeholder.svg", "https://pikio.pl/static/media/images/2216/221669/c/azyl-chlopak-featured.jpg", "https://pikio.pl/static/media/images/1464/146499/c/monika-majko-thumb-s.jpg", "https://pikio.pl/desktop/static/images/iberion-logo-bl.svg", "https://pikio.pl/desktop/static/images/logo-color.png"], "movies": ["https://www.youtube.com/embed/sd7hWlGCOQA"], "text": "Azyl dla zwierz\u0105t by\u0142 marzeniem 16-latka. Kiedy w ko\u0144cu uda\u0142o mu si\u0119 je spe\u0142ni\u0107, nieznany sprawca w\u0142ama\u0142 si\u0119 i pozbawi\u0142 zwierzaki \u017cycia w bestialski spos\u00f3b.\n\nAzyl dla zwierz\u0105t w Miastku w wojew\u00f3dztwie pomorskim zosta\u0142 zaatakowany przez nieznanego sprawc\u0119, kt\u00f3ry w bestialski spos\u00f3b pozbawi\u0142 wszystkie zwierzaki \u017cycia. O\u015brodek otworzy\u0142 16-letni Nikodem. Trudno uwierzy\u0107 w to, co spotka\u0142o jego ma\u0142ych podopiecznych.\n\nAzyl dla zwierz\u0105t w Miastku zosta\u0142 zniszczony. Kto\u015b brutalnie zabi\u0142 zwierz\u0119ta\n\nAzyl by\u0142 spe\u0142nieniem jego marze\u0144, Nikodem otworzy\u0142 go w szopie, kt\u00f3r\u0105 podarowali mu na ten cel s\u0105siedzi. Nastolatek uczy si\u0119 na fryzjera, a wszystkie swoje oszcz\u0119dno\u015bci, kt\u00f3re odk\u0142ada\u0142 z praktyk, zainwestowa\u0142 w schronisko. By\u0142a tam m.in. zagroda dla owieczki, go\u0142\u0119bnik oraz klatki dla kr\u00f3lik\u00f3w. Niestety, nieznany sprawca w\u0142ama\u0142 si\u0119 do azylu i pozbawi\u0142 \u017cycia ma\u0142ych podopiecznych 16-latka.\n\n- \u015awink\u0119 morsk\u0105 przebito \u015brubokr\u0119tem, a szpak ze skr\u0119conym karkiem powieszony na gwo\u017adziu pod sufitem. Szopka, kt\u00f3ra by\u0142a dla nich schronieniem, zosta\u0142a ca\u0142kowicie zdemolowana - przekaza\u0142 portal WP.\n\nDALSZA CZ\u0118\u015a\u0106 TEKSTU POD GALERI\u0104\n\nAzyl by\u0142 dla nastolatka spe\u0142nieniem marzenia. Ch\u0142opak jest za\u0142amany\n\nZabitych zosta\u0142o 6 kr\u00f3lik\u00f3w, \u015bwinka morska oraz szpak. Podopieczni Nikodema pochodzili z miejsc, w kt\u00f3rych w\u0142a\u015bciciele chcieli si\u0119 ich pozby\u0107. Nastolatek bezinteresownie przygarnia\u0142 niechciane zwierz\u0119ta i dawa\u0142 im bezpieczne schronienie. Jest za\u0142amany tym, co go spotka\u0142o.\n\nDzisiaj grzeje: 1. Widzieli\u015bmy na w\u0142asne oczy. Gr\u00f3b Kr\u00f3likowskiego po 4 miesi\u0105cach od \u015bmierci jest w pora\u017caj\u0105cym stanie\n\n2. Nie \u017cyje 22-latek. Nie pom\u00f3g\u0142 nawet szybki transport \u015bmig\u0142owcem do szpitala\n\nWstrz\u0105saj\u0105c\u0105 spraw\u0105 zajmuje si\u0119 lokalna policja w Miastku. W internecie powsta\u0142a r\u00f3wnie\u017c inicjatywa zbi\u00f3rki funduszy na odbudow\u0119 azylu. Pieni\u0105dze maj\u0105 zosta\u0107 przeznaczone na zakup profesjonalnej zagrody dla zwierz\u0105t oraz monitoring obiektu, kt\u00f3ry mia\u0142by zapewni\u0107 bezpiecze\u0144stwo ma\u0142ym podopiecznym 16-letniego Nikodema.\n\nNajlepsze newsy dnia:\n\n\n\n\n\n\u0179r\u00f3d\u0142o: WP\n\nNie przegap \u017cadnych najciekawszych artyku\u0142\u00f3w! Kliknij obserwuj pikio.pl na:\n\nGoogle News", "keywords": [], "meta_keywords": [""], "tags": ["azyl", "miastko", "zwierz\u0119ta"], "authors": [], "publish_date": "Wed Jun 24 16:36:00 2020", "summary": "", "article_html": "", "meta_description": "Azyl otworzy\u0142 16-latek, chcia\u0142 ratowa\u0107 zwierz\u0119ta. Nieznany sprawca w\u0142ama\u0142 si\u0119 do schroniska i w brutalny spos\u00f3b pozabija\u0142 zwierz\u0119ta.", "meta_lang": "pl", "meta_favicon": "https://pikio.pl/desktop/static/images/apple-touch-icon.png", "meta_data": {"description": "Azyl otworzy\u0142 16-latek, chcia\u0142 ratowa\u0107 zwierz\u0119ta. Nieznany sprawca w\u0142ama\u0142 si\u0119 do schroniska i w brutalny spos\u00f3b pozabija\u0142 zwierz\u0119ta.", "original-source": "https://pikio.pl/azyl-2406202-sg-dla-zwierzat/", "og": {"locale": "pl_PL", "type": "article", "title": "16-latek otworzy\u0142 azyl dla zwierz\u0105t. Nieznany sprawca pozbawi\u0142 je \u017cycia", "description": "Azyl dla zwierz\u0105t by\u0142 spe\u0142nieniem marze\u0144 16-latka, niestety kto\u015b w\u0142ama\u0142 si\u0119 do schroniska i brutalnie zabi\u0142 jego ma\u0142ych podopiecznych.", "url": "https://pikio.pl/azyl-2406202-sg-dla-zwierzat/", "site_name": "Pikio.pl", "updated_time": "2020-06-24T16:36:00+02:00", "image": {"identifier": "https://pikio.pl/static/media/images/2216/221669/c/azyl-chlopak-featured.jpg", "secure_url": "https://pikio.pl/static/media/images/2216/221669/c/azyl-chlopak-featured.jpg", "width": 1245, "height": 576}}, "article": {"section": "Z kraju", "published_time": "2020-06-24T16:36:00+02:00", "modified_time": "2020-06-24T16:36:00+02:00", "tag": "zwierz\u0119ta"}, "twitter": {"card": "summary_large_image", "description": "Azyl dla zwierz\u0105t by\u0142 spe\u0142nieniem marze\u0144 16-latka, niestety kto\u015b w\u0142ama\u0142 si\u0119 do schroniska i brutalnie zabi\u0142 jego ma\u0142ych podopiecznych.", "title": "16-latek otworzy\u0142 azyl dla zwierz\u0105t. Nieznany sprawca pozbawi\u0142 je \u017cycia", "image": "https://pikio.pl/static/media/images/2216/221669/c/azyl-chlopak-featured.jpg", "creator": "@pikiopl"}, "fb": {"pages": 1403829359835700, "app_id": 1128954437169801}, "robots": "max-snippet:-1, max-image-preview:large, max-video-preview:-1", "googlebot": "index,follow", "viewport": "width=device-width, initial-scale=1", "format-detection": "telephone=no", "skype_toolbar": "skype_toolbar_parser_compatible", "msapplication-TileColor": "#ffffff", "msapplication-config": "https://pikio.pl/desktop/browserconfig.xml", "theme-color": "#5FCBF4", "google-site-verification": "AHiTTvoSbLMsni3JMDA5gCn-mMdhLlO8EzqDeLPJ7nM"}, "canonical_link": "https://pikio.pl/azyl-2406202-sg-dla-zwierzat/"}