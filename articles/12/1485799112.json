{"source_url": "https://www.aksam.com.tr", "url": "https://www.aksam.com.tr/dunya/suleymaninin-yerine-gecen-kaniden-ilk-mesaj-amerikalilarin-cesetlerini-gormek-icin-sabirli-olun/haber-1035123", "title": "S\u00fcleymani'nin yerine ge\u00e7en Kani'den ilk mesaj: Amerikal\u0131lar\u0131n cesetlerini g\u00f6rmek i\u00e7in sab\u0131rl\u0131 olun", "top_image": "https://img1.aksam.com.tr/imgsdisk/2020/01/03/030120202221544981701_2.jpg", "meta_img": "https://img1.aksam.com.tr/imgsdisk/2020/01/03/030120202221544981701_2.jpg", "images": ["https://www.aksam.com.tr/images/apple-store.png", "https://img1.aksam.com.tr/imgsdisk/2020/01/03/030120202221544981701_2.jpg", "https://www.aksam.com.tr/images/google-play.png", "https://img1.aksam.com.tr/imgsdisk/2020/01/04/040120200844485299425_7.jpg", "https://www.facebook.com/tr?id=904296129942347&ev=PageView&noscript=1", "https://img-aksam.mncdn.com/aksam/folders/header-logo/platin.png?v=13", "https://img-aksam.mncdn.com/aksam/folders/header-logo/alem.png?v=13", "https://img-aksam.mncdn.com/aksam/folders/header-logo/aksam-tv.png?v=14", "https://www.aksam.com.tr/images/footersitelogo.jpg", "https://img1.aksam.com.tr/imgsdisk/2020/01/03/030120201711503412133_8.jpg", "http://b.scorecardresearch.com/p?c1=2&c2=15547101&cv=2.0&cj=1", "https://www.aksam.com.tr/images/aksam-logo.svg?v=6", "https://img-aksam.mncdn.com/aksam/folders/header-logo/ben-bilirim.png", "https://img-aksam.mncdn.com/aksam/folders/header-logo/life-magazin2x.png?v=13", "https://www.aksam.com.tr/images/whatsapp.png", "https://certify.alexametrics.com/atrk.gif?account=FRo8o1IWNa10vg", "https://img-aksam.mncdn.com/aksam/folders/header-logo/canli-yayin.png?v=13", "https://img-aksam.mncdn.com/aksam/folders/header-logo/mor-papatya2x.png?v=13", "https://www.aksam.com.tr/images/bip.png"], "movies": [], "text": "\u0130ran Devrim Muhaf\u0131zlar\u0131'na ba\u011fl\u0131 Kud\u00fcs G\u00fcc\u00fc komutan\u0131 Kas\u0131m S\u00fcleymani'nin \u00f6ld\u00fcr\u00fclmesinin ard\u0131ndan S\u00fcleymani'nin yerine komutan yard\u0131mc\u0131s\u0131 Tu\u011fgeneral \u0130smail Kani getirildi.\n\nTu\u011fgeneral \u0130smail Kani, yapt\u0131\u011f\u0131 a\u00e7\u0131klamada ABD'ye sert mesajlar verdi. Kani, \"Herkese Orta Do\u011fu\u0092nun d\u00f6rt bir yan\u0131nda Amerikal\u0131lar\u0131n cesetlerini g\u00f6rmek i\u00e7in sab\u0131rla beklemesini s\u00f6yl\u00fcyoruz\" a\u00e7\u0131klamas\u0131 yapt\u0131.\n\nNE OLMU\u015eTU?\n\nKas\u0131m S\u00fcleymani \u00d6ld\u00fcr\u00fcld\u00fc\n\nIrak'\u0131n ba\u015fkenti Ba\u011fdat'ta havaalan\u0131na d\u00fczenlenen f\u00fcze sald\u0131r\u0131s\u0131nda \u0130ran Devrim Muhaf\u0131zlar\u0131 Ordusu'na ba\u011fl\u0131 Kud\u00fcs G\u00fcc\u00fc Komutan\u0131 Kas\u0131m S\u00fcleymani ve \u0130ran yanl\u0131s\u0131 Ha\u015fdi \u015eabi \u00f6rg\u00fct\u00fcn\u00fcn Ba\u015fkan Yard\u0131mc\u0131s\u0131 Ebu Mehdi el-M\u00fchendis'in \u00f6ld\u00fcr\u00fcld\u00fc\u011f\u00fc bildirildi.\n\nIrak devlet televizyonunun haberinde, \"Ha\u015fdi \u015eabi bas\u0131n kaynaklar\u0131na g\u00f6re, \u0130ran Devrim Muhaf\u0131zlar\u0131 Ordusu'na ba\u011fl\u0131 Kud\u00fcs G\u00fcc\u00fc Komutan\u0131 Kas\u0131m S\u00fcleymani ve Ha\u015fdi \u015eabi Ba\u015fkan Yard\u0131mc\u0131s\u0131 Ebu Mehdi el-M\u00fchendis, Ba\u011fdat'ta havaliman\u0131 yolunda ara\u00e7lar\u0131na y\u00f6nelik sald\u0131r\u0131da \u00f6ld\u00fcr\u00fcld\u00fc.\" ifadelerine yer verildi.\n\nIrak y\u00f6netimi, Ba\u011fdat Havaliman\u0131 ve \u00e7evresine f\u00fcze sald\u0131r\u0131 d\u00fczenlendi\u011fini ve yaral\u0131lar bulundu\u011funu a\u00e7\u0131klam\u0131\u015ft\u0131.\n\n\u0130ran televizyonu S\u00fcleymani'nin ABD sald\u0131r\u0131s\u0131nda \u00f6ld\u00fcr\u00fcld\u00fc\u011f\u00fcn\u00fc do\u011frulad\u0131\n\n\u0130ran devlet televizyonu, \u0130ran Devrim Muhaf\u0131zlar\u0131 Ordusu'na ba\u011fl\u0131 Kud\u00fcs G\u00fcc\u00fc Komutan\u0131 Kas\u0131m S\u00fcleymani ve Ha\u015fdi \u015eabi Ba\u015fkan Yard\u0131mc\u0131s\u0131 Ebu Mehdi el-M\u00fchendis'in, ABD'nin Ba\u011fdat Havaalan\u0131'nda ara\u00e7lar\u0131na d\u00fczenledi\u011fi f\u00fcze sald\u0131r\u0131s\u0131nda \u00f6ld\u00fcr\u00fcld\u00fc\u011f\u00fcn\u00fc do\u011frulad\u0131.\n\n\u0130ran devlet televizyonunun haberinde, Irak'\u0131n ba\u015fkenti Ba\u011fdat'ta havaalan\u0131na d\u00fczenlenen sald\u0131r\u0131da, Kud\u00fcs G\u00fcc\u00fc Komutan\u0131 S\u00fcleymani ve \u0130ran destekli Ha\u015fdi \u015eabi \u00f6rg\u00fct\u00fcn\u00fcn Ba\u015fkan Yard\u0131mc\u0131s\u0131 el-M\u00fchendis'in \u00f6ld\u00fcr\u00fcld\u00fc\u011f\u00fc teyit edildi.\n\nSald\u0131r\u0131n\u0131n ABD helikopterleri taraf\u0131ndan ger\u00e7ekle\u015ftirildi\u011fi de belirtildi.\n\nSald\u0131r\u0131da Ha\u015fdi \u015eabi Sorumlusu Da \u00d6ld\u00fcr\u00fcld\u00fc\n\nBa\u011fdat Havaliman\u0131na yap\u0131lan f\u00fczeli sald\u0131r\u0131da \u015eii milis g\u00fcc\u00fc Ha\u015fdi \u015eabi Halkla \u0130li\u015fkiler ve Protokol Sorumlusu Muhammed R\u0131za Cabiri\u0092nin \u00f6ld\u00fcr\u00fcld\u00fc\u011f\u00fc bildirildi.\n\nYerel medya haberlerine g\u00f6re, Ba\u011fdat Havaliman\u0131\u0092na at\u0131lan f\u00fczelerden birisi Cabiri'nin yurt d\u0131\u015f\u0131ndan gelen konuklar\u0131yla birlikte i\u00e7inde bulundu\u011fu arac\u0131 hedef ald\u0131. Cabiri ve arac\u0131ndaki konuklar\u0131 sald\u0131r\u0131 s\u0131ras\u0131nda hayat\u0131n\u0131 kaybetti.\n\nBa\u011fdat Havaliman\u0131'na Sald\u0131r\u0131\n\nIrak y\u00f6netimi, Ba\u011fdat Havaliman\u0131\u0092na 3 adet Katyu\u015fa f\u00fczesiyle sald\u0131r\u0131 d\u00fczenlendi\u011fini ve yaral\u0131lar oldu\u011funu a\u00e7\u0131klad\u0131.\n\nIrak h\u00fck\u00fcmetine ba\u011fl\u0131 G\u00fcvenlik Medya A\u011f\u0131 taraf\u0131ndan yap\u0131lan yaz\u0131l\u0131 a\u00e7\u0131klamada, Ba\u011fdat Havaliman\u0131\u0092na 3 adet Katyu\u015fa f\u00fczesiyle sald\u0131r\u0131 d\u00fczenlendi\u011fi do\u011fruland\u0131.\n\nA\u00e7\u0131klamada, s\u00f6z konusu sald\u0131r\u0131da iki sivil arac\u0131n yand\u0131\u011f\u0131 ve yaral\u0131lar\u0131n oldu\u011fu da kaydedildi.\n\nBu arada, Ba\u011fdat Havaliman\u0131 \u00e7evresine yap\u0131lan sald\u0131r\u0131ya ili\u015fkin sosyal medyada baz\u0131 g\u00f6r\u00fcnt\u00fcler yay\u0131nland\u0131. G\u00f6r\u00fcnt\u00fclerde yoldan ge\u00e7en sivillere ait ara\u00e7lar\u0131n yand\u0131\u011f\u0131 anlar yer ald\u0131.\n\nTalimat Trump'tan\n\nABD Savunma Bakanl\u0131\u011f\u0131 (Pentagon), ABD Ba\u015fkan\u0131 Donald Trump'\u0131n talimat\u0131 ile d\u00fczenlenen operasyonda \u0130ran Devrim Muhaf\u0131zlar\u0131 Ordusu'na (DMO) ba\u011fl\u0131 Kud\u00fcs G\u00fcc\u00fc Komutan\u0131 General Kas\u0131m S\u00fcleymani'nin \u00f6ld\u00fcr\u00fcld\u00fc\u011f\u00fcn\u00fc a\u00e7\u0131klad\u0131.", "keywords": [], "meta_keywords": ["0"], "tags": [], "authors": [], "publish_date": null, "summary": "", "article_html": "", "meta_description": "\u0130ran Devrim Muhaf\u0131zlar\u0131'na ba\u011fl\u0131 Kud\u00fcs G\u00fcc\u00fc komutan\u0131 Kas\u0131m S\u00fcleymani'nin \u00f6ld\u00fcr\u00fclmesinin ard\u0131ndan yerine ge\u00e7en Tu\u011fgeneral \u0130smail Kani \"T\u00fcm Ortado\u011fu\u0092da Amerikal\u0131lar\u0131n cesetlerini g\u00f6rmek i\u00e7in biraz sab\u0131rl\u0131 olun.\" dedi.", "meta_lang": "tr", "meta_favicon": "/_imgs/favicon.ico", "meta_data": {"title": ">S\u00fcleymani'nin yerine ge\u00e7en Kani'den ilk mesaj: Amerikal\u0131lar\u0131n cesetlerini g\u00f6rmek i\u00e7in sab\u0131rl\u0131 olun", "description": "\u0130ran Devrim Muhaf\u0131zlar\u0131'na ba\u011fl\u0131 Kud\u00fcs G\u00fcc\u00fc komutan\u0131 Kas\u0131m S\u00fcleymani'nin \u00f6ld\u00fcr\u00fclmesinin ard\u0131ndan yerine ge\u00e7en Tu\u011fgeneral \u0130smail Kani \"T\u00fcm Ortado\u011fu\u0092da Amerikal\u0131lar\u0131n cesetlerini g\u00f6rmek i\u00e7in biraz sab\u0131rl\u0131 olun.\" dedi.", "ROBOTS": "NOODP, NOYDIR", "keywords": 0, "og": {"image": "https://img1.aksam.com.tr/imgsdisk/2020/01/03/030120202221544981701_2.jpg", "site_name": "aksam.com.tr", "title": "S\u00fcleymani'nin yerine ge\u00e7en Kani'den ilk mesaj: Amerikal\u0131lar\u0131n cesetlerini g\u00f6rmek i\u00e7in sab\u0131rl\u0131 olun", "description": "Haberin detaylar\u0131 i\u00e7in t\u0131klay\u0131n\u0131z", "url": "https://www.aksam.com.tr/dunya/suleymaninin-yerine-gecen-kaniden-ilk-mesaj-amerikalilarin-cesetlerini-gormek-icin-sabirli-olun/haber-1035123", "type": "article"}, "fb": {"pages": 113503195337720}, "twitter": {"card": "summary_large_image", "site": "@aksam", "title": "S\u00fcleymani'nin yerine ge\u00e7en Kani'den ilk mesaj: Amerikal\u0131lar\u0131n cesetlerini g\u00f6rmek i\u00e7in sab\u0131rl\u0131 olun", "description": "Haberin detaylar\u0131 i\u00e7in t\u0131klay\u0131n\u0131z", "creator": "@aksam", "image": {"src": "https://img1.aksam.com.tr/imgsdisk/2020/01/03/030120202221544981701.jpg"}, "domain": "https://www.aksam.com.tr/dunya/suleymaninin-yerine-gecen-kaniden-ilk-mesaj-amerikalilarin-cesetlerini-gormek-icin-sabirli-olun/haber-1035123"}, "google-site-verification": "b7s20lbqssA4clhgAGQO-cBOr0KpVtC0doalmZ9qvA8", "bitly-verification": "990a736d5c15"}, "canonical_link": "https://www.aksam.com.tr/dunya/suleymaninin-yerine-gecen-kaniden-ilk-mesaj-amerikalilarin-cesetlerini-gormek-icin-sabirli-olun/haber-1035123"}