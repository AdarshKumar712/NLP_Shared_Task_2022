{"source_url": "https://www.haberler.com", "url": "https://www.haberler.com/kirikkale-belediyesi-eski-giysi-ve-oyuncaklari-12996195-haberi/", "title": "K\u0131r\u0131kkale Belediyesi eski giysi ve oyuncaklar\u0131 ihtiya\u00e7 sahiplerine ula\u015ft\u0131racak", "top_image": "https://foto.haberler.com/haber/2020/03/09/kirikkale-belediyesi-eski-giysi-ve-oyuncaklar-12996195_o.jpg", "meta_img": "https://foto.haberler.com/haber/2020/03/09/kirikkale-belediyesi-eski-giysi-ve-oyuncaklar-12996195_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362", "https://foto.haberler.com/haber/2020/03/09/kirikkale-belediyesi-eski-giysi-ve-oyuncaklar-12996195_o.jpg"], "movies": [], "text": "K\u0131r\u0131kkale Belediyesi eski giysi ve oyuncaklar\u0131 ihtiya\u00e7 sahiplerine ula\u015ft\u0131racak K\u0131r\u0131kkale Belediyesi kullan\u0131lmayan eski giysi, ayakkab\u0131 ve oyuncaklar\u0131 ihtiya\u00e7 sahiplerine ula\u015ft\u0131rmak i\u00e7in \u015fehrin de\u011fi\u015fik noktalar\u0131na giysi kutular\u0131 yerle\u015ftirdi.\n\nK\u0131r\u0131kkale Belediyesi kullan\u0131lmayan eski giysi, ayakkab\u0131 ve oyuncaklar\u0131 ihtiya\u00e7 sahiplerine ula\u015ft\u0131rmak i\u00e7in \u015fehrin de\u011fi\u015fik noktalar\u0131na giysi kutular\u0131 yerle\u015ftirdi. Belediyeden yap\u0131lan yaz\u0131l\u0131 a\u00e7\u0131klamada, farkl\u0131 b\u00f6lgelere yerle\u015ftirilen kutularla ikinci el e\u015fyalar\u0131n de\u011ferlendirilmesinin ama\u00e7land\u0131\u011f\u0131 belirtildi. Kutularda toplanacak e\u015fyalar\u0131n \u00f6nce ayr\u0131\u015ft\u0131rma i\u015flemine tabii tutulaca\u011f\u0131 ifade edilen a\u00e7\u0131klamada, kullan\u0131labilir malzemelerin belirlenmesinden sonra bu \u00fcr\u00fcnlerin ihtiya\u00e7 sahibi vatanda\u015flara ula\u015ft\u0131r\u0131laca\u011f\u0131 aktar\u0131ld\u0131. A\u00e7\u0131klamada g\u00f6r\u00fc\u015flerine yer verilen Belediye Ba\u015fkan Yard\u0131mc\u0131s\u0131 Mutlu Erol Bak\u0131r, \"Evlerde kullan\u0131lmayan, bir k\u00f6\u015fede b\u0131rak\u0131lan, bir ba\u015fkas\u0131n\u0131n kullanabilece\u011fi giysiler bu kutularda de\u011ferlendirilebilir, ihtiya\u00e7 sahiplerine ula\u015ft\u0131r\u0131labilir. Kullan\u0131ma uygun olan k\u0131yafetler g\u00f6revlilerimiz taraf\u0131ndan ayr\u0131\u015ft\u0131r\u0131l\u0131p ihtiya\u00e7 sahiplerine ula\u015ft\u0131r\u0131lacak. Uygun olmayanlar ise geri d\u00f6n\u00fc\u015f\u00fcme g\u00f6nderilerek ekonomiye katk\u0131 sa\u011flanm\u0131\u015f olacak.\" ifadelerini kulland\u0131. Kaynak: AA", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "K\u0131r\u0131kkale Belediyesi kullan\u0131lmayan eski giysi, ayakkab\u0131 ve oyuncaklar\u0131 ihtiya\u00e7 sahiplerine ula\u015ft\u0131rmak i\u00e7in \u015fehrin de\u011fi\u015fik noktalar\u0131na giysi kutular\u0131 yerle\u015ftirdi.", "meta_lang": "tr", "meta_favicon": "/touch-icon-iphone.png", "meta_data": {"description": "K\u0131r\u0131kkale Belediyesi kullan\u0131lmayan eski giysi, ayakkab\u0131 ve oyuncaklar\u0131 ihtiya\u00e7 sahiplerine ula\u015ft\u0131rmak i\u00e7in \u015fehrin de\u011fi\u015fik noktalar\u0131na giysi kutular\u0131 yerle\u015ftirdi.", "keywords": "K\u0131r\u0131kkale, G\u00fcncel", "image": "https://foto.haberler.com/haber/2020/03/09/kirikkale-belediyesi-eski-giysi-ve-oyuncaklar-12996195_o.jpg", "medium": "news", "dateCreated": "2020-03-09T14:06:08+03:00", "dateUpdated": "2020-03-09T14:22:45+03:00", "msapplication-starturl": "https://www.haberler.com", "article": {"id": 12996195, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "K\u0131r\u0131kkale, G\u00fcncel"}, "og": {"url": "https://www.haberler.com/kirikkale-belediyesi-eski-giysi-ve-oyuncaklari-12996195-haberi/", "site_name": "Haberler.com", "locale": "tr_TR", "type": "article", "title": "K\u0131r\u0131kkale Belediyesi eski giysi ve oyuncaklar\u0131 ihtiya\u00e7 sahiplerine ula\u015ft\u0131racak", "description": "K\u0131r\u0131kkale Belediyesi kullan\u0131lmayan eski giysi, ayakkab\u0131 ve oyuncaklar\u0131 ihtiya\u00e7 sahiplerine ula\u015ft\u0131rmak i\u00e7in \u015fehrin de\u011fi\u015fik noktalar\u0131na giysi kutular\u0131 yerle\u015ftirdi.", "image": {"identifier": "https://foto.haberler.com/haber/2020/03/09/kirikkale-belediyesi-eski-giysi-ve-oyuncaklar-12996195_o.jpg", "secure_url": "https://foto.haberler.com/haber/2020/03/09/kirikkale-belediyesi-eski-giysi-ve-oyuncaklar-12996195_o.jpg", "width": 640, "height": 479}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/kirikkale-belediyesi-eski-giysi-ve-oyuncaklari-12996195-haberi/", "card": "summary_large_image", "site": "Haberler", "title": "K\u0131r\u0131kkale Belediyesi eski giysi ve oyuncaklar\u0131 ihtiya\u00e7 sahiplerine ula\u015ft\u0131racak", "description": "K\u0131r\u0131kkale Belediyesi kullan\u0131lmayan eski giysi, ayakkab\u0131 ve oyuncaklar\u0131 ihtiya\u00e7 sahiplerine ula\u015ft\u0131rmak i\u00e7in \u015fehrin de\u011fi\u015fik noktalar\u0131na giysi kutular\u0131 yerle\u015ftirdi.", "image": "https://foto.haberler.com/haber/2020/03/09/kirikkale-belediyesi-eski-giysi-ve-oyuncaklar-12996195_o.jpg"}, "viewport": "width=device-width, initial-scale=0, user-scalable=yes, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/kirikkale-belediyesi-eski-giysi-ve-oyuncaklari-12996195-haberi/"}