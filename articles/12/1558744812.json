{"source_url": "https://www.sozcu.com.tr", "url": "https://www.sozcu.com.tr/2020/gundem/son-dakika-saglik-bakani-koca-ve-milli-egitim-bakani-selcuktan-corona-aciklamasi-5702983/", "title": "Son dakika\u2026 Corona vir\u00fcs\u00fc nedeniyle e\u011fitime verilen ara 30 Nisan\u2019a kadar uzat\u0131ld\u0131", "top_image": "https://i.sozcu.com.tr/wp-content/uploads/2020/03/25/iecrop/koca-sozcu-1_16_9_1585158998-670x371.jpg", "meta_img": "https://i.sozcu.com.tr/wp-content/uploads/2020/03/25/iecrop/koca-sozcu-1_16_9_1585158998-670x371.jpg", "images": ["https://i.sozcu.com.tr/wp-content/uploads/2020/03/25/iecrop/koca-sozcu_16_9_1585144174.jpg", "https://i.sozcu.com.tr/wp-content/themes/Sozcu_V3/assets/images/skor_logo.svg", "https://i.sozcu.com.tr/wp-content/themes/Sozcu_V3/assets/images/plus-single.svg", "https://i.sozcu.com.tr/wp-content/themes/Sozcu_V3/assets/images/user-icon.jpg", "https://i.sozcu.com.tr/wp-content/themes/Sozcu_V3/assets/images/skor_logo.svg?v=1.0.5", "https://i.sozcu.com.tr/wp-content/uploads/2020/03/25/iecrop/koca-sozcu-1_16_9_1585158998-670x371.jpg", "https://i.sozcu.com.tr/wp-content/themes/Sozcu_V3/assets/images/sozcu-logo-light.svg", "https://i.sozcu.com.tr/wp-content/themes/Sozcu_V3/assets/images/tv-logo-light.svg"], "movies": [], "text": "T\u00fcrkiye\u2019deki corona salg\u0131n\u0131 nedeniyle Milli E\u011fitim Bakan\u0131 Ziya Sel\u00e7uk ve Sa\u011fl\u0131k Bakan\u0131 Fahrettin Koca bug\u00fcn yeniden bir araya geldi.\n\nAl\u0131nan ve al\u0131nacak tedbirler \u00fczerine konu\u015fan bakanlar ortak a\u00e7\u0131klama yapt\u0131.\n\nBakan Koca \u015funlar\u0131 s\u00f6yledi:\n\n* 185 \u00fclkede 8 milyara yak\u0131n insan endi\u015fe i\u00e7inde. Hastal\u0131\u011fa kar\u015f\u0131 elimizde g\u00fc\u00e7l\u00fc bir koz var yakalanmamak. Bu hastal\u0131\u011fa kar\u015f\u0131 irademiz var.\n\n* M\u00fccadeleyi organize eden g\u00fc\u00e7t\u00fcr devlet, uygulama size ba\u011fl\u0131d\u0131r. Hi\u00e7bir hekim, vir\u00fcs\u00fcn size bula\u015fmas\u0131n\u0131 \u00f6nleyemez, bunu siz \u00f6nleyebilirsiniz. Gerekli durumlarda maske takarak \u00f6nleyebilirsiniz, temastan ka\u00e7arak \u00f6nleyebilirsiniz.\n\n* Orta ya\u015flardaki vaka say\u0131s\u0131 az de\u011fil. Fark\u0131nda olmad\u0131\u011f\u0131n\u0131z bir hastal\u0131\u011f\u0131n\u0131z varsa vir\u00fcs onu ortaya \u00e7\u0131karacak. Dikkatli olmal\u0131s\u0131n\u0131z.\n\n* Misafir gelirse sar\u0131lmak yok. El \u00f6pmek yok. Uygulamay\u0131 tatil olarak g\u00f6rmeyin. \u00c7ocuklar\u0131n\u0131z\u0131n e\u011fitimi devam ediyor. Verilen ara uzat\u0131lacak.\n\n* E\u011fitime verilen ara uzat\u0131ld\u0131. Birazdan bakan bey de de\u011finecek.\n\n* Unutmay\u0131n, ald\u0131\u011f\u0131m\u0131z tedbirler kadar g\u00fc\u00e7l\u00fcy\u00fcz. Bu arada kamuoyunun daha net bir bilgiyi almas\u0131 i\u00e7in bir \u015fey s\u00f6ylemek istiyorum.\n\n* Vaka say\u0131lar\u0131n\u0131 bildirmeye u\u011fra\u015f\u0131yoruz. Bundan sonraki d\u00f6nemde, hem toplam hasta say\u0131s\u0131n\u0131, test say\u0131s\u0131n\u0131, kaybetti\u011fimiz vaka say\u0131s\u0131n\u0131, yo\u011fun bak\u0131mda olan hasta say\u0131s\u0131n\u0131, ent\u00fcbe olan hasta say\u0131s\u0131n\u0131 ve iyile\u015fen hasta say\u0131s\u0131 olmak \u00fczere, dijital ortamda her g\u00fcn g\u00fcncellenerek bunu kamuoyu ile payla\u015fm\u0131\u015f olaca\u011f\u0131z.\n\n* Yo\u011fun bak\u0131ndaki 60 ya\u015f \u00fcst\u00fc iki hasta taburcu edildi.\n\n* Hastanelerle ilgili \u00f6zellikle \u015f\u00fcpheli olan vakalarla ilgili, o hastalar\u0131 ay\u0131r\u0131yoruz. Pandemi ile ilgili hastalar\u0131n yo\u011fun bak\u0131mlar\u0131 ve servisleri ayr\u0131. Bunlara bakan sa\u011fl\u0131k ekipleri de ayr\u0131.\n\n* Yo\u011fun bak\u0131mda 136 hasta bulunuyor. \u0130la\u00e7larla birlikte bu hastalar\u0131n tedavisine ba\u015fland\u0131.\n\n* 3750 kutu daha sipari\u015f verildi. Bu arada faydas\u0131n\u0131n olup olmad\u0131\u011f\u0131n\u0131 g\u00f6rmek istiyoruz.\n\n* 83 milyonun test yapt\u0131rmas\u0131 gerekmiyor.\n\n* Testi yapt\u0131rd\u0131\u011f\u0131n\u0131zda negatif \u00e7\u0131kabilir ve siz kendinizi daha \u00f6zg\u00fcr hissedebilirsiniz. Ama 3-5 g\u00fcn sonra pozitif \u00e7\u0131kabilir ve bir ba\u015fkas\u0131na bula\u015ft\u0131rabilirsiniz.\n\n* Herkes bu vir\u00fcs\u00fc ta\u015f\u0131yor oldu\u011funu ve bunu birilerine bula\u015ft\u0131racak gibi davran\u0131yor olmal\u0131. 3-5 g\u00fcn sonra test tekrar pozitif \u00e7\u0131kabilir. Bu nedenle biz 14 g\u00fcn s\u00fcrecini vurguluyoruz.\n\n* Ba\u015fta \u00c7in, \u0130ran, \u0130talya ve Avrupa \u00f6yk\u00fcs\u00fc olanlara test uyguland\u0131. Devam\u0131nda ate\u015f, \u00f6ks\u00fcr\u00fck yak\u0131nmas\u0131 olan neredeyse herkes, solunum s\u0131k\u0131nt\u0131s\u0131 olan herkese uyguland\u0131.\n\n* Dolay\u0131s\u0131yla d\u00fcn \u0130stanbul\u2019da bir hastanemizde kuyruklar olu\u015ftu. Bu do\u011fru bir yakla\u015f\u0131m tarz\u0131 de\u011fil. Testi hekim uygun g\u00f6rd\u00fc\u011f\u00fcnde yapt\u0131r\u0131labilir. Kiminle temas ettiyse o ki\u015fileri taramak istiyoruz, ancak bu \u015fekilde yay\u0131l\u0131m\u0131n\u0131 \u00f6nleyebiliriz. E\u011fer bir semptomu varsa test yap\u0131l\u0131r.\n\n* Hi\u00e7bir test \u00fccret kar\u015f\u0131l\u0131\u011f\u0131 yap\u0131ls\u0131n istemiyoruz. \u0130zin verdi\u011fimiz merkezlerde \u00fcniversiteler dahil olmak \u00fczere kiti bizden olmak \u00fczere asla vatanda\u015f\u0131m\u0131zdan \u00fccret almamak \u00fczere bir gayret ve \u00e7aba i\u00e7indeyiz.\n\n* Ayr\u0131ca, maalesef bu d\u00f6nemde bir tak\u0131m alg\u0131lar\u0131 olu\u015fturmak isteyenler az da olsa, oldu\u011funu g\u00f6r\u00fcyoruz.\n\n* Bay\u0131lan, an\u0131nda kaybedilen, d\u00fc\u015fen 4-5 vaka d\u00fcn servis edildi sosyal medyada. Biz bu hastal\u0131\u011f\u0131 \u015f\u00f6yle biliyoruz, \u00f6ncelikle mevsimsel griple ba\u015flayan, sonras\u0131nda solunum s\u0131k\u0131nt\u0131s\u0131yla bu hastal\u0131k ilerler.\n\n* Bu hastal\u0131k an\u0131nda d\u00fc\u015fmenizle, an\u0131nda kaybedilme ile an\u0131nda bir \u00f6l\u00fcmle sonu\u00e7lanan bir seyirle gitmiyor. Bu tip \u015feylere asla inanmay\u0131n. Ve bu anlamda bu alg\u0131y\u0131 olu\u015fturmak isteyenlerle ilgili, ilgili birimler yasal \u00e7er\u00e7evede harekete ge\u00e7tiler.\n\n* Corona vir\u00fcs\u00fc da\u011f\u0131l\u0131m\u0131 genel. Gen\u00e7, orta ya\u015fl\u0131 ya da ya\u015fl\u0131 insanlarda g\u00f6r\u00fcn\u00fcyor. Orta ya\u015fl\u0131, ya\u015fl\u0131 ve kronik hastalarda daha a\u011f\u0131r seyrediyor.\n\n* Ben \u00c7in\u2019den \u00f6zellikle, bilim insanlar\u0131yla bilim kurulunun tecr\u00fcbelerini payla\u015fmalar\u0131n\u0131 istedik. Ba\u015fka bir talebimiz olmad\u0131 ancak \u00c7in bize her a\u00e7\u0131dan destek olmak istedi\u011fini belirtti.\n\n* \u00dclkemiz maske \u00fcretimi konusunda yeterli donan\u0131ma sahip.\n\n* Bu s\u00fcre\u00e7te yurt d\u0131\u015f\u0131na ihrac\u0131 daha \u00f6n planda tutan, i\u00e7eride de fiyatlar\u0131 y\u00fckselten, daha \u00f6nce 14 kuru\u015fa ald\u0131\u011f\u0131m\u0131z maskeleri 3-4 liraya alamad\u0131\u011f\u0131m\u0131z d\u00f6nemleri g\u00f6rd\u00fck.\n\n* Bu anlamda bir tak\u0131m operasyonlar yap\u0131ld\u0131, depolardaki mallara el konuldu. \u00dcretimin sadece bakanl\u0131\u011fa yap\u0131lmas\u0131 \u00fczerine \u00e7ok s\u0131k\u0131 tedbirler ald\u0131k. Farkl\u0131 bir yakla\u015f\u0131m olursa, devam\u0131 gelecektir.\n\n* Hem okullarda hem bir tak\u0131m i\u015f adamlar\u0131m\u0131z dahil olmak \u00fczere \u00fcretimler yap\u0131l\u0131yor. Hem kamu hastaneleri hem de \u00fcniversite hastaneleri dahil olmak \u00fczere, maske, tulumlar verilmek \u00fczere. Bug\u00fcn \u00f6zel sekt\u00f6r, bu noktada \u00e7ok zorland\u0131klar\u0131n\u0131 s\u00f6ylediler.\n\n* Biz hangi fiyattan al\u0131yor isek, o rakamla \u00f6zel sekt\u00f6re vermeyi de ba\u015flatm\u0131\u015f olduk. \u00d6n\u00fcm\u00fczdeki g\u00fcnlerde, istismar edenlere asla f\u0131rsat vermeyece\u011fimizi, \u00f6zellikle hekim ve sa\u011fl\u0131k \u00e7al\u0131\u015fanlar\u0131m\u0131z\u0131 malzemesiz b\u0131rakmayaca\u011f\u0131m\u0131za emin olun.\n\n* Ben her t\u00fcrl\u00fc imkan\u0131 zorlayaca\u011f\u0131m\u0131 biliyorum. Ama \u015funu da vurgulamak istiyorum, N95\u2019i herkes kullanmamal\u0131.\n\n* Asl\u0131nda N95, siz hastaysan\u0131z, temas etti\u011finiz hastay\u0131 koruyan bir maske de de\u011fil.\n\n* \u00d6n\u00fcm\u00fczdeki g\u00fcnlerde bu anlamda daha yo\u011fun malzemenin olaca\u011f\u0131n\u0131 ve eksiklik olu\u015fturmayaca\u011f\u0131m\u0131z\u0131 \u0131srarla belirtmek istiyorum. \u00d6zel sekt\u00f6r\u00fcn de dernekler \u00fczeriden taleplerini al\u0131p, onlara da vermeyi d\u00fc\u015f\u00fcn\u00fcyoruz.\n\n* O y\u00fczden \u015fu d\u00f6nemde farkl\u0131 bir yakla\u015f\u0131m i\u00e7ine girmeyin. Sa\u011fl\u0131k \u00e7al\u0131\u015fanlar\u0131m\u0131z\u0131 ve vatanda\u015flar\u0131m\u0131z\u0131 malzemesiz b\u0131rakmak istemiyoruz. Bununla ilgili her t\u00fcrl\u00fc kavgaya haz\u0131r\u0131z.\n\n* \u00c7apa, Cerrahpa\u015fa ve Ege \u00dcniversiteleri hastanelerinin her birine maske, tulum olmak \u00fczere birer kamyon malzeme g\u00f6nderildi.\n\nTAT\u0130L 30 N\u0130SAN\u2019A KADAR UZATILDI\n\nBakan Ziya Sel\u00e7uk ise \u015fu ifadeleri kulland\u0131:\n\n* Say\u0131n Cumhurba\u015fkan\u0131m\u0131z ile g\u00f6r\u00fc\u015ft\u00fck.\n\n* Uzaktan e\u011fitme ba\u015fland\u0131. Bu hafta test haftas\u0131yd\u0131. \u00d6n\u00fcm\u00fczdeki hafta e\u011fitime devam edece\u011fiz. Telafinin ne zaman nas\u0131l olaca\u011f\u0131 bilim kurulunun kararlar\u0131yla do\u011frudan ilgili.\n\n* E\u011fitime verilen ara 30 Nisan\u2019a kadar uzat\u0131ld\u0131.\n\n* \u00dccretli \u00f6\u011fretmenlerle ilgili mevcut mevzuat, derse giren \u00f6\u011fretmenlerimizin \u00fccretini almas\u0131 konusunda.\n\n* Bizim telafi e\u011fitimi olarak haz\u0131rl\u0131klar\u0131n\u0131 s\u00fcrd\u00fcrd\u00fc\u011f\u00fcm\u00fcz b\u00fct\u00fcn e\u011fitim \u00e7al\u0131\u015fmalar\u0131nda her t\u00fcrl\u00fc senaryoya a\u00e7\u0131\u011f\u0131z.\n\n* Bu s\u00fcre i\u00e7inde de derslere \u00fccretli \u00f6\u011fretmenlerimizin girmesi s\u00f6z konusu olacak. Bu konuyla ilgili gerekli \u00e7al\u0131\u015fmalar devam ediyor.\n\n* Bu s\u0131navlar konusu ba\u015f\u0131ndan beri g\u00fcndemimizde. DGS\u2019nin nas\u0131l yap\u0131laca\u011f\u0131na ili\u015fkin 3 senaryomuz var.\n\n* Genel olarak s\u0131navlar\u0131n ertelenmesi ya da ertelenmemesi bilimsel metodolojinin do\u011frultusunda belli olacak.\n\n* Bunun karar\u0131n\u0131 Y\u00d6K ve \u00d6SYM verir. Bu anlamda, bu iki kurumla da isti\u015faremiz devam ediyor. \u00d6\u011frencilerimizin s\u0131nav stresini en asgari d\u00fczeye indirecek tedbirleri al\u0131yoruz.\n\n* Uzaktan e\u011fitimdeki konularla s\u0131nav olacaklar\u0131n\u0131 a\u00e7\u0131klayarak bu stresi asgari d\u00fczeye indirmeye \u00e7al\u0131\u015f\u0131yoruz.\n\n* \u00d6zel kurslar da kapal\u0131 olacak. Biz e\u011fitimi telafi ederiz, biz bunu telafi ederiz. Ama hastal\u0131\u011f\u0131 telafi edemeyiz, konu b\u00fct\u00fcn \u00e7ocuklar\u0131m\u0131z\u0131n sa\u011fl\u0131\u011f\u0131.\n\n* Meslek liselerimiz bir\u00e7ok kalemde maske gibi malzemelerin \u00fcretimini yap\u0131yor. \u00c7ocuklar\u0131m\u0131za verdi\u011fimiz mesajlara biraz daha dikkat edersek, biz bu s\u00fcreci atlat\u0131r\u0131z.", "keywords": [], "meta_keywords": ["Son", "dakika\u2026", "Corona", "vir\u00fcs\u00fc", "nedeniyle", "e\u011fitime", "verilen", "ara", "30", "Nisan\u2019a", "kadar", "uzat\u0131ld\u0131"], "tags": [], "authors": ["Samet Demi\u0307r"], "publish_date": null, "summary": "", "article_html": "", "meta_description": "Son dakika\u2026 Corona vir\u00fcs\u00fc nedeniyle e\u011fitime verilen ara 30 Nisan\u2019a kadar uzat\u0131ld\u0131 Corona vir\u00fcs\u00fcne ili\u015fkin son geli\u015fmeleri ele alan Sa\u011fl\u0131k Bakan\u0131 Fahrettin Koca ve Milli E\u011fitim Bakan\u0131 Ziya Sel\u00e7uk, al\u0131nan son tedbirleri anlatt\u0131. Bakan Koca okul tatilinin uzat\u0131ld\u0131\u011f\u0131n\u0131 a\u00e7\u0131klad\u0131. Milli E\u011fitim Bakan\u0131 Sel\u00e7uk ise okullar\u0131n 30 Nisan'a kadar tatil edildi\u011fini belirtti.", "meta_lang": "tr", "meta_favicon": "https://i.sozcu.com.tr/wp-content/themes/Sozcu_V3/assets/images/favicon.png", "meta_data": {"viewport": "width=device-width, initial-scale=1, maximum-scale=1, user-scalable=no", "yandex-verification": "48b7534a3c451a0e", "robots": "FOLLOW, INDEX", "description": "Son dakika\u2026 Corona vir\u00fcs\u00fc nedeniyle e\u011fitime verilen ara 30 Nisan\u2019a kadar uzat\u0131ld\u0131 Corona vir\u00fcs\u00fcne ili\u015fkin son geli\u015fmeleri ele alan Sa\u011fl\u0131k Bakan\u0131 Fahrettin Koca ve Milli E\u011fitim Bakan\u0131 Ziya Sel\u00e7uk, al\u0131nan son tedbirleri anlatt\u0131. Bakan Koca okul tatilinin uzat\u0131ld\u0131\u011f\u0131n\u0131 a\u00e7\u0131klad\u0131. Milli E\u011fitim Bakan\u0131 Sel\u00e7uk ise okullar\u0131n 30 Nisan'a kadar tatil edildi\u011fini belirtti.", "keywords": "Son,dakika\u2026,Corona,vir\u00fcs\u00fc,nedeniyle,e\u011fitime,verilen,ara,30,Nisan\u2019a,kadar,uzat\u0131ld\u0131", "news_keywords": "Son, dakika\u2026, Corona, vir\u00fcs\u00fc, nedeniyle, e\u011fitime, verilen, ara, 30, Nisan\u2019a, kadar, uzat\u0131ld\u0131", "og": {"url": "https://www.sozcu.com.tr/2020/gundem/son-dakika-saglik-bakani-koca-ve-milli-egitim-bakani-selcuktan-corona-aciklamasi-5702983/", "image": {"identifier": "https://i.sozcu.com.tr/wp-content/uploads/2020/03/25/iecrop/koca-sozcu-1_16_9_1585158998-670x371.jpg", "width": 880, "height": 487}, "type": "article", "title": "Son dakika\u2026 Corona vir\u00fcs\u00fc nedeniyle e\u011fitime verilen ara 30 Nisan\u2019a kadar uzat\u0131ld\u0131", "description": "Son dakika\u2026 Corona vir\u00fcs\u00fc nedeniyle e\u011fitime verilen ara 30 Nisan\u2019a kadar uzat\u0131ld\u0131 Corona vir\u00fcs\u00fcne ili\u015fkin son geli\u015fmeleri ele alan Sa\u011fl\u0131k Bakan\u0131 Fahrettin Koca ve Milli E\u011fitim Bakan\u0131 Ziya Sel\u00e7uk, al\u0131nan son tedbirleri anlatt\u0131. Bakan Koca okul tatilinin uzat\u0131ld\u0131\u011f\u0131n\u0131 a\u00e7\u0131klad\u0131. Milli E\u011fitim Bakan\u0131 Sel\u00e7uk ise okullar\u0131n 30 Nisan'a kadar tatil edildi\u011fini belirtti."}, "fb": {"app_id": 1104414796238524, "pages": 151997251518179}, "sgm": {"pageType": "News Page", "pageCat": "G\u00fcndem,gundem", "newsId": "5702983|sozcu", "pageUrl": "https://www.sozcu.com.tr/2020/gundem/son-dakika-saglik-bakani-koca-ve-milli-egitim-bakani-selcuktan-corona-aciklamasi-5702983/", "newsTitle": "Son dakika\u2026 Corona vir\u00fcs\u00fc nedeniyle e\u011fitime verilen ara 30 Nisan\u2019a kadar uzat\u0131ld\u0131", "newsDesc": "Son dakika\u2026 Corona vir\u00fcs\u00fc nedeniyle e\u011fitime verilen ara 30 Nisan\u2019a kadar uzat\u0131ld\u0131 Corona vir\u00fcs\u00fcne ili\u015fkin son geli\u015fmeleri ele alan Sa\u011fl\u0131k Bakan\u0131 Fahrettin Koca ve Milli E\u011fitim Bakan\u0131 Ziya Sel\u00e7uk, al\u0131nan son tedbirleri anlatt\u0131. Bakan Koca okul tatilinin uzat\u0131ld\u0131\u011f\u0131n\u0131 a\u00e7\u0131klad\u0131. Milli E\u011fitim Bakan\u0131 Sel\u00e7uk ise okullar\u0131n 30 Nisan'a kadar tatil edildi\u011fini belirtti.", "newsImage": "https://i.sozcu.com.tr/wp-content/uploads/2020/03/25/iecrop/koca-sozcu-1_16_9_1585158998-390x216.jpg", "pageAuthor": "Samet DEM\u0130R", "seoNews": "false", "publisherDate": 1585152846}, "twitter": {"card": "summary_large_image", "image": "https://i.sozcu.com.tr/wp-content/uploads/2020/03/25/iecrop/koca-sozcu-1_16_9_1585158998-670x371.jpg", "site": "@gazetesozcu", "title": "Son dakika\u2026 Corona vir\u00fcs\u00fc nedeniyle e\u011fitime verilen ara 30 Nisan\u2019a kadar uzat\u0131ld\u0131", "description": "Corona vir\u00fcs\u00fcne ili\u015fkin son geli\u015fmeleri ele alan Sa\u011fl\u0131k Bakan\u0131 Fahrettin Koca ve Milli E\u011fitim Bakan\u0131 Ziya Sel\u00e7uk, al\u0131nan son tedbirleri anlatt\u0131. Bakan Koca okul tatilinin uzat\u0131ld\u0131\u011f\u0131n\u0131 a\u00e7\u0131klad\u0131. Milli E\u011fitim Bakan\u0131 Sel\u00e7uk ise okullar\u0131n 30 Nisan'a kadar tatil edildi\u011fini belirtti."}, "sem": {"pageAuthor": "Samet DEM\u0130R"}}, "canonical_link": "https://www.sozcu.com.tr/2020/gundem/son-dakika-saglik-bakani-koca-ve-milli-egitim-bakani-selcuktan-corona-aciklamasi-5702983/"}