{"source_url": "https://www.sabah.com.tr", "url": "https://www.sabah.com.tr/ekonomi/2020/05/11/kredi-limitlerinin-arttirilmasi-gayrimenkul-sektorunu-hareketlendirdi", "title": "Kredi limitlerinin artt\u0131r\u0131lmas\u0131 gayrimenkul sekt\u00f6r\u00fcn\u00fc hareketlendirdi", "top_image": "https://iasbh.tmgrup.com.tr/51c6b7/650/344/0/0/1606/842?u=https://isbh.tmgrup.com.tr/sbh/2020/05/11/kredi-limitlerinin-arttirilmasi-gayrimenkul-sektorunu-hareketlendirdi-1589183335615.jpg", "meta_img": "https://iasbh.tmgrup.com.tr/51c6b7/650/344/0/0/1606/842?u=https://isbh.tmgrup.com.tr/sbh/2020/05/11/kredi-limitlerinin-arttirilmasi-gayrimenkul-sektorunu-hareketlendirdi-1589183335615.jpg", "images": ["https://isbh.tmgrup.com.tr/sbh/site/v3/i/htop-logo-sofra.png", "https://isbh.tmgrup.com.tr/sbh/site/v3/i/htop-logo-sabahvideo.png", "https://iasbh.tmgrup.com.tr/e132aa/752/395/0/0/1606/842?u=https://isbh.tmgrup.com.tr/sbh/2020/05/11/kredi-limitlerinin-arttirilmasi-gayrimenkul-sektorunu-hareketlendirdi-1589183335615.jpg", "https://d5nxst8fruw4z.cloudfront.net/atrk.gif?account=brl/k1aoqAD25T", "https://isbh.tmgrup.com.tr/sbh/site/v3/i/htop-logo-otohaber.png", "https://i.tmgrup.com.tr/i/i.gif", "https://isbh.tmgrup.com.tr/sbh/site/v3/i/htop-logo-apara.png", "https://isbh.tmgrup.com.tr/sbh/2020/05/18/1589833992114.png", "https://isbh.tmgrup.com.tr/sbh/site/v3/i/htop-logo-bebegim.png", "https://isbh.tmgrup.com.tr/sbh/site/v3/i/htop-logo-sabahspor.png", "https://isbh.tmgrup.com.tr/sbh/site/v3/i/htop-logo-bugunkusabah.png", "https://www.facebook.com/tr?id=2230124817313601&ev=PageView&noscript=1", "https://isbh.tmgrup.com.tr/sbh/site/v3/i/ztk-2.png", "https://isbh.tmgrup.com.tr/sbh/site/v3/i/htop-logo-gunaydin.png", "https://isbh.tmgrup.com.tr/sbh/site/v3/apara/i/logo-apara-small.png?v2", "https://isbh.tmgrup.com.tr/sbh/site/v3/i/ztk-1.png", "https://isbh.tmgrup.com.tr/sbh/site/v3/i/television-v2.svg", "https://isbh.tmgrup.com.tr/sbh/site/v3/i/htop-logo-memurlar-trfinans.jpg", "https://isbh.tmgrup.com.tr/sbh/site/v3/i/htop-logo-sadecekadin.png", "https://iasbh.tmgrup.com.tr/51c6b7/650/344/0/0/1606/842?u=https://isbh.tmgrup.com.tr/sbh/2020/05/11/kredi-limitlerinin-arttirilmasi-gayrimenkul-sektorunu-hareketlendirdi-1589183335615.jpg"], "movies": [], "text": "May\u0131s ay\u0131n\u0131n gelmesi itibariyle hareketli g\u00fcnlerin ya\u015fanmas\u0131 beklenen emlak sekt\u00f6r\u00fcnde bir yandan al\u0131c\u0131lar di\u011fer bir yandan da sat\u0131c\u0131lar i\u00e7in olduk\u00e7a \u00f6nemli bir d\u00f6nem ba\u015flad\u0131\u011f\u0131n\u0131 ifade eden Elfi Gayrimenkul Kurucusu \u00d6zkan Aydemir, korona salg\u0131n\u0131n\u0131n g\u00fcndemden ve g\u00fcnl\u00fck hayat\u0131m\u0131zdan uzakla\u015fmas\u0131yla birlikte ba\u015fta in\u015faat sekt\u00f6r\u00fc olmak \u00fczere emlak ve gayrimenkul sekt\u00f6r\u00fcn\u00fcn tekrar yukar\u0131 y\u00f6nl\u00fc bir seyir ya\u015fayaca\u011f\u0131n\u0131n s\u00f6yledi.\n\nAydemir yapt\u0131\u011f\u0131 a\u00e7\u0131klamada \u015fu c\u00fcmlelere yer verdi;\n\n\"B\u00f6ylesine zor bir d\u00f6nemde dahi tapu i\u015flem say\u0131lar\u0131nda ciddi art\u0131\u015flar ya\u015fanmaya devam ediyor. \u00d6zellikle vatanda\u015f\u0131n evden \u00e7\u0131kmadan tapu i\u015flemlerini online yapabilmesi her kesim i\u00e7in ciddi kolayl\u0131klar sa\u011flad\u0131. Bunun yan\u0131 s\u0131ra \u00f6zellikle in\u015faat firmalar\u0131n\u0131n da yapt\u0131\u011f\u0131 sanal \u00f6rnek daire turlar\u0131 ve uzaktan online sat\u0131\u015f sistemleriyle t\u00fcketicilerimiz konut al\u0131mlar\u0131na devam etme f\u0131rsat\u0131 buldu. Korona salg\u0131n\u0131 sonras\u0131 gayrimenkul sekt\u00f6r\u00fcn\u00fc 3 kritik d\u00f6nem bekliyor. Birinci d\u00f6nem salg\u0131n\u0131n hemen sonras\u0131nda ya\u015fanacak olan gayrimenkulde yeni normal d\u00f6nem, ikinci d\u00f6nem ekonomik yenilenme ve adaptasyon d\u00f6nemi ve \u00fc\u00e7\u00fcnc\u00fc d\u00f6nem ise stratejik kalk\u0131nma d\u00f6nemi olacakt\u0131r.\"\n\nGerek konut yat\u0131r\u0131mc\u0131lar\u0131 gerekse de toprak yat\u0131r\u0131mc\u0131lar\u0131 i\u00e7in y\u0131llardan bu yana kabul g\u00f6ren ve bir tak\u0131m al\u0131\u015fkanlar\u0131 da b\u00fcnyesinde bar\u0131nd\u0131ran sekt\u00f6rel bazl\u0131 bir tak\u0131m \u00f6n kabullerin s\u00f6z konusu oldu\u011funu belirten Elfi Gayrimenkul Kurucusu \u00d6zkan Aydemir, \"Bu \u00f6n kabullerde gayrimenkul\u00fcn bir yat\u0131r\u0131m arac\u0131 olarak kullan\u0131lmas\u0131 halinde k\u0131sa vadede de\u011fer art\u0131\u015f\u0131 sa\u011flayan ve h\u0131zl\u0131 karl\u0131l\u0131k getirisi oldu\u011fu bir ger\u00e7ektir. Ancak salg\u0131n sonras\u0131 gayrimenkul sekt\u00f6r\u00fcnde h\u0131zl\u0131 bir toparlanma ve hareketlenme ihtimali y\u00fcksek de\u011fildir. Bu y\u00fczden t\u00fcm sekt\u00f6rlerde oldu\u011fu gibi gayrimenkul sekt\u00f6r\u00fcnde de yeni normal d\u00f6nemi ile k\u0131sa vadede y\u00fcksek getiriler yerine d\u00f6nemsel olarak ola\u011fan gelir getirileri g\u00fcndeme gelecektir\" dedi.\n\nMarkal\u0131 projelerden konut sat\u0131n alan m\u00fc\u015fterilerin pe\u015finat, senet ve banka kredisi kullan\u0131m oranlar\u0131 incelendi\u011finde, mart ay\u0131nda pe\u015finat kullan\u0131m oran\u0131 y\u00fczde 43.44, banka kredisi kullan\u0131m oran\u0131 y\u00fczde26.17 ve senet kullan\u0131m oran\u0131 y\u00fczde30.39 olarak ger\u00e7ekle\u015fti\u011fini belirten Aydemir, \"\u015eubat ay\u0131nda pe\u015finat kullan\u0131m\u0131 y\u00fczde47.46, banka kredisi kullan\u0131m\u0131 y\u00fczde 20.25, senet kullan\u0131m\u0131 y\u00fczde 32.29 seviyesinde ger\u00e7ekle\u015fmi\u015fti. Mart ay\u0131nda sat\u0131\u015f\u0131 ger\u00e7ekle\u015ftirilen markal\u0131 konutlar\u0131n y\u00fczde 50.16's\u0131 bitmi\u015f konut stoklar\u0131ndan, y\u00fczde 49.84'\u00fc bitmemi\u015f konut stoklar\u0131ndan olu\u015ftu. \u015eubat ay\u0131nda ise sat\u0131\u015flar\u0131n y\u00fczde 50.06's\u0131 bitmi\u015f, y\u00fczde 49.94'\u00fc bitmemi\u015f konut stoklar\u0131ndan olu\u015fmu\u015ftu\" diye konu\u015ftu.\n\nVatanda\u015flar\u0131 kalabal\u0131klardan uzak tutmak i\u00e7in daha fonksiyonel hale getirilen web tapu uygulamas\u0131 vatanda\u015flar b\u00fcy\u00fck ilgi g\u00f6rd\u00fc\u011f\u00fcn\u00fc ifade eden Aydemir, \"Bu uygulama sayesinde i\u015flemlerini \u00e7ok daha h\u0131zl\u0131 bir \u015fekilde, beklemeden yapabilen ve i\u015flemlerinin b\u00fct\u00fcn a\u015famas\u0131n\u0131 takip eden vatanda\u015flar, son a\u015famada sadece \u0131slak imza i\u00e7in tapu m\u00fcd\u00fcrl\u00fcklerine gitti. Bu \u015fekilde 18-31 Mart aras\u0131 tapuda online olarak toplam 113 bin 28 i\u015flem ger\u00e7ekle\u015ftirildi. T\u00fcrkiye genelinde 29 bin 748 konut sat\u0131\u015f\u0131 da online olarak web tapu \u00fczerinden yap\u0131ld\u0131. \u0130stanbul'da 18 Mart'tan itibaren ay sonuna kadar 15 bin konut el de\u011fi\u015ftirirken en \u00e7ok konut sat\u0131\u015f\u0131, Esenyurt, Pendik, \u00dcmraniye, K\u00fc\u00e7\u00fck\u00e7ekmece ve Kad\u0131k\u00f6y'de yap\u0131ld\u0131. Online konut sat\u0131\u015f\u0131nda 8 bin 674 konut ile Ankara ikinci, 6 bin konut ile \u0130zmir \u00fc\u00e7\u00fcnc\u00fc s\u0131rada yer ald\u0131. \u0130zmir'i 4 bin 496 ile Antalya ve 4 bin 149 sat\u0131\u015f ile Bursa takip etti. Online konut sat\u0131\u015f\u0131n\u0131n en yo\u011fun oldu\u011fu di\u011fer iller ise Konya, Mersin, Manisa, Gaziantep, Bal\u0131kesir, Kocaeli, Adana, Ayd\u0131n, Tekirda\u011f ve Mu\u011fla \u015feklinde s\u0131raland\u0131\" dedi.\n\nSON DAK\u0130KA: Borsa \u0130stanbul Endeksi y\u00fczde 0.59 art\u0131da ba\u015flad\u0131\n\nSon dakika | \u0130\u015fsizlik rakamlar\u0131 a\u00e7\u0131kland\u0131! \u0130\u015fsizlik geriliyor...", "keywords": [], "meta_keywords": [""], "tags": [], "authors": [], "publish_date": "Mon May 11 00:00:00 2020", "summary": "", "article_html": "", "meta_description": "", "meta_lang": "tr", "meta_favicon": "https://isbh.tmgrup.com.tr/sbh/site/v3/i/apple-touch-icon.png", "meta_data": {"viewport": "width=device-width, initial-scale=1", "copyright": "Copyright \u00a9 2003-2020, TURKUVAZ HABERLE\u015eME VE YAYINCILIK A.\u015e", "tagCategory": "Ekonomi", "fb": {"app_id": 789602864423016, "pages": "114291218610934,127186677347072,789692601086430,844339542262894,258650277494174,209480082851172,149445305115395"}, "Description": "Korona vir\u00fcs salg\u0131n\u0131yla birlikte mart ay\u0131ndan itibaren konut sat\u0131\u015flar\u0131nda belli azalma olmas\u0131na ra\u011fmen konut yat\u0131r\u0131m\u0131na talep oldu\u011funu belirten Elfi Gayrimenkul Kurucusu \u00d6zkan Aydemir, konut kredisi kullan\u0131m limitlerinin y\u00fczde 80'den 90'a \u00e7\u0131kar\u0131lm\u0131\u015f olmas\u0131 da sekt\u00f6r ad\u0131na \u00f6nemli bir kazan\u0131m oldu\u011funu...", "twitter": {"card": "summary_large_image", "site": "@Sabah", "image": "https://iasbh.tmgrup.com.tr/51c6b7/650/344/0/0/1606/842?u=https://isbh.tmgrup.com.tr/sbh/2020/05/11/kredi-limitlerinin-arttirilmasi-gayrimenkul-sektorunu-hareketlendirdi-1589183335615.jpg", "description": "Haberin devam\u0131...", "title": "Kredi limitlerinin artt\u0131r\u0131lmas\u0131 gayrimenkul sekt\u00f6r\u00fcn\u00fc hareketlendirdi", "url": "https://www.sabah.com.tr/ekonomi/2020/05/11/kredi-limitlerinin-arttirilmasi-gayrimenkul-sektorunu-hareketlendirdi"}, "og": {"title": "Kredi limitlerinin artt\u0131r\u0131lmas\u0131 gayrimenkul sekt\u00f6r\u00fcn\u00fc hareketlendirdi", "type": "article", "site_name": "Sabah", "description": "Korona vir\u00fcs salg\u0131n\u0131yla birlikte mart ay\u0131ndan itibaren konut sat\u0131\u015flar\u0131nda belli azalma olmas\u0131na ra\u011fmen konut yat\u0131r\u0131m\u0131na talep oldu\u011funu belirten Elfi Gayrimenkul Kurucusu \u00d6zkan Aydemir, konut kredisi kullan\u0131m limitlerinin y\u00fczde 80'den 90'a \u00e7\u0131kar\u0131lm\u0131\u015f olmas\u0131 da sekt\u00f6r ad\u0131na \u00f6nemli bir kazan\u0131m oldu\u011funu...", "image": {"identifier": "https://iasbh.tmgrup.com.tr/51c6b7/650/344/0/0/1606/842?u=https://isbh.tmgrup.com.tr/sbh/2020/05/11/kredi-limitlerinin-arttirilmasi-gayrimenkul-sektorunu-hareketlendirdi-1589183335615.jpg", "secure_url": "https://iasbh.tmgrup.com.tr/51c6b7/650/344/0/0/1606/842?u=https://isbh.tmgrup.com.tr/sbh/2020/05/11/kredi-limitlerinin-arttirilmasi-gayrimenkul-sektorunu-hareketlendirdi-1589183335615.jpg", "width": 650, "height": 344}, "url": "https://www.sabah.com.tr/ekonomi/2020/05/11/kredi-limitlerinin-arttirilmasi-gayrimenkul-sektorunu-hareketlendirdi"}, "tagContentType": "haber"}, "canonical_link": "https://www.sabah.com.tr/ekonomi/2020/05/11/kredi-limitlerinin-arttirilmasi-gayrimenkul-sektorunu-hareketlendirdi"}