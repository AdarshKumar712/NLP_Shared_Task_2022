{"source_url": "https://www.haberler.com", "url": "https://www.haberler.com/emanet-aldigi-otomobille-kaza-yapti-12924798-haberi/", "title": "Emanet ald\u0131\u011f\u0131 otomobille kaza yapt\u0131", "top_image": "https://foto.haberler.com/haber/2020/02/16/emanet-aldigi-otomobille-kaza-yapti-12924798_amp.jpg", "meta_img": "https://foto.haberler.com/haber/2020/02/16/emanet-aldigi-otomobille-kaza-yapti-12924798_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://foto.haberler.com/haber/2020/02/16/emanet-aldigi-otomobille-kaza-yapti-12924798_o.jpg", "https://www.haberler.com/static/reklam/advertisement.gif?ads=1", "https://www.haberler.com/static/images/sosyal/icons/google-news-icon-white.png", "https://www.haberler.com/static/images/blank.gif", "https://foto.haberler.com/haber/2020/02/16/emanet-aldigi-otomobille-kaza-yapti-12924798_amp.jpg", "https://www.haberler.com/static/images/haberler_logo_vektor.svg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "16.02.2020 18:35 | Son G\u00fcncelleme: 16.02.2020 18:37\n\nDenizli'de 2 otomobilin \u00e7arp\u0131\u015fmas\u0131 sonucu meydana gelen trafik kazas\u0131nda 1 ki\u015fi yaralan\u0131rken, kaza sonras\u0131 ara\u00e7 i\u00e7erisinde b\u00fcy\u00fck panik ya\u015fand\u0131.\n\n\n\nEdinilen bilgiye g\u00f6re kaza, ak\u015fam saatlerinde \u0130zmir Bulvar\u0131nda meydana geldi. Ya\u015far Celal C. idaresindeki 20 ALV 15 plakal\u0131 otomobil, K\u0131ymet \u015e. y\u00f6netimindeki 20 BVZ 679 plakal\u0131 otomobil ile \u00e7arp\u0131\u015ft\u0131. \u00c7arpman\u0131n etkisiyle K\u0131ymet \u015e. idaresindeki otomobil emniyet \u015feridine kadar s\u00fcr\u00fcklendi. \u0130hbar \u00fczerine olay yerine sa\u011fl\u0131k ve polis ekipleri sevk edildi. B\u00f6lgeye gelen sa\u011fl\u0131k ekipleri kazada yaralanan Ya\u015far Celal C.'yi ambulansla Denizli Devlet Hastanesine kald\u0131rd\u0131.\n\n\n\nKaza yapan ara\u00e7lar \u00e7ekici yard\u0131m\u0131yla olay yerinden kald\u0131r\u0131lmas\u0131n\u0131n ard\u0131ndan trafik normale d\u00f6nd\u00fc.\n\n\n\nPolis kazayla ilgili soru\u015fturma ba\u015flat\u0131rken, kaza sonras\u0131 ara\u00e7larda bulunanlar aras\u0131nda b\u00fcy\u00fck panik ya\u015fand\u0131.\n\n\n\n\u00d6te yandan, K\u0131ymet \u015e.'nin kulland\u0131\u011f\u0131 arac\u0131 arkada\u015f\u0131ndan k\u0131sa s\u00fcreli\u011fine bir yere gitmek i\u00e7in ge\u00e7ici s\u00fcre ile emanet ald\u0131\u011f\u0131 \u00f6\u011frenildi. - DEN\u0130ZL\u0130\n\nKaynak: \u0130HA", "keywords": [], "meta_keywords": [""], "tags": ["Denizli"], "authors": [], "publish_date": null, "summary": "", "article_html": "", "meta_description": "Denizli'de 2 otomobilin \u00e7arp\u0131\u015fmas\u0131 sonucu meydana gelen trafik kazas\u0131nda 1 ki\u015fi yaralan\u0131rken, kaza sonras\u0131 ara\u00e7 i\u00e7erisinde b\u00fcy\u00fck panik ya\u015fand\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Denizli'de 2 otomobilin \u00e7arp\u0131\u015fmas\u0131 sonucu meydana gelen trafik kazas\u0131nda 1 ki\u015fi yaralan\u0131rken, kaza sonras\u0131 ara\u00e7 i\u00e7erisinde b\u00fcy\u00fck panik ya\u015fand\u0131.", "image": "https://foto.haberler.com/haber/2020/02/16/emanet-aldigi-otomobille-kaza-yapti-12924798_amp.jpg", "medium": "news", "dateCreated": "2020-02-16T18:35:33+03:00", "dateUpdated": "2020-02-16T18:37:58+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Emanet ald\u0131\u011f\u0131 otomobille kaza yapt\u0131", "description": "Denizli'de 2 otomobilin \u00e7arp\u0131\u015fmas\u0131 sonucu meydana gelen trafik kazas\u0131nda 1 ki\u015fi yaralan\u0131rken, kaza sonras\u0131 ara\u00e7 i\u00e7erisinde b\u00fcy\u00fck panik ya\u015fand\u0131.", "url": "https://www.haberler.com/emanet-aldigi-otomobille-kaza-yapti-12924798-haberi/", "image": {"identifier": "https://foto.haberler.com/haber/2020/02/16/emanet-aldigi-otomobille-kaza-yapti-12924798_amp.jpg", "secure_url": "https://foto.haberler.com/haber/2020/02/16/emanet-aldigi-otomobille-kaza-yapti-12924798_amp.jpg", "width": 1200, "height": 799}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/emanet-aldigi-otomobille-kaza-yapti-12924798-haberi/"}