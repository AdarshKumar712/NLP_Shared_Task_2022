{"source_url": "https://web.archive.org", "url": "https://web.archive.org/web/20200629194754id_/https://www.internethaber.com/mevlut-cavusoglu-hafter-kaybediyor-kaybetmeye-mahkum-2109380h.htm", "title": "Mevl\u00fct \u00c7avu\u015fo\u011flu: Hafter kaybediyor, kaybetmeye mahkum", "top_image": "https://i.internethaber.com/2/714/402/storage/files/images/2020/06/20/11-3-2-17074761-051220181521170000-Tome_cover.jpg.webp", "meta_img": "https://i.internethaber.com/2/714/402/storage/files/images/2020/06/20/11-3-2-17074761-051220181521170000-Tome_cover.jpg.webp", "images": ["https://s.internethaber.com/assets/web/images/logo-menu.png", "https://s.internethaber.com/assets/web/images/logo-footer.png", "https://i.internethaber.com/2/714/402/storage/files/images/2020/06/20/11-3-2-17074761-051220181521170000-Tome_cover.jpg.webp", "https://s.internethaber.com/assets/web/images/logo.png"], "movies": [], "text": "D\u0131\u015fi\u015fleri Bakan\u0131 \u00c7avu\u015fo\u011flu, Libya'daki geli\u015fmelere ili\u015fkin de\u011ferlendirmelerde bulunurken Hafter i\u00e7in \"Kaybediyor, kaybetmeye mahkum. Siyasi s\u00fcre\u00e7 i\u00e7in bir f\u0131rsat\u0131 vard\u0131. Onu da kaybetti\" dedi.\n\nAbone ol\n\nD\u0131\u015fi\u015fleri Bakan\u0131 Mevl\u00fct \u00c7avu\u015fo\u011flu ve K\u00fclt\u00fcr ve Turizm Bakan\u0131 Mehmet Nuri Ersoy, T\u00fcrkiye'nin yeni tip corona vir\u00fcs (Covid-19) salg\u0131n\u0131yla m\u00fccadelesindeki normalle\u015fme s\u00fcrecinde sundu\u011fu g\u00fcvenli turizm hizmetlerinin anlat\u0131ld\u0131\u011f\u0131 Antalya'da d\u00fczenlenen \"Yeniden Ke\u015ffet\" tan\u0131t\u0131m etkinli\u011fine kat\u0131ld\u0131.\n\nEtkinlikte konu\u015fan \u00c7avu\u015fo\u011flu'nun a\u00e7\u0131klamalar\u0131ndan \u00f6ne \u00e7\u0131kanlar \u015f\u00f6yle: Covid-19 salg\u0131n\u0131 s\u00fcrecinde, T\u00fcrkiye 120'den fazla \u00fclkeye t\u0131bbi ekipman sa\u011flad\u0131. Biz bir yandan Covid-19 ile m\u00fccadele ederken g\u00fcc\u00fcm\u00fcz\u00fc de d\u00fcnyaya g\u00f6sterdik. (T\u00fcrkiye'nin riskli durumda olmas\u0131) Avrupa Birli\u011finin karar\u0131 \u00f6nemli. Komisyonda karar\u0131 de\u011fi\u015ftirmek i\u00e7in ellerinden geleni yapacaklar\u0131n\u0131 s\u00f6ylediler. U\u00e7u\u015flar\u0131 geri ba\u015flatt\u0131\u011f\u0131m\u0131z zaman bir\u00e7ok \u00fclke T\u00fcrkiye\u2019yi g\u00fcvenli kabul edip u\u00e7u\u015flar\u0131n\u0131 ba\u015flatt\u0131.\n\nZorunlu PSR testiyle ilgili\n\nT\u00fcrkiye'ye gelen b\u00fct\u00fcn turistlerin tatillerini g\u00fcvenli bir \u015fekilde ge\u00e7irmelerini istiyoruz. Konuklar\u0131m\u0131z T\u00fcrkiye'den ayr\u0131lmadan \u00f6nce test yapt\u0131rmak istiyorsa biz buna haz\u0131r\u0131z. Bizim alt yap\u0131m\u0131z buna uygun. T\u00fcrkiye'den ayr\u0131laca\u011f\u0131 zaman test yapt\u0131rmak isterse konu\u011fumuz, yapaca\u011f\u0131z.\n\nAlmanya-T\u00fcrkiye ili\u015fkileri\n\nAlmanya'yla T\u00fcrkiye aras\u0131ndaki ili\u015fkiler sadece turizmle ilgili tabii ki de\u011fil. Birtak\u0131m kriterler belirlenmesi gerekiyor. Bu t\u00fcr kriterleri turizm sekt\u00f6r\u00fc ve sa\u011fl\u0131k sekt\u00f6r\u00fcndeki uzmanlar belirleyecek. D\u00fcnya'da ka\u00e7 tane AB \u00fclkesi Covid-19'a kar\u015f\u0131 T\u00fcrkiye'den daha iyi bir performans g\u00f6sterdi.\n\n''Hayal k\u0131r\u0131kl\u0131\u011f\u0131na u\u011frad\u0131k''\n\nTurist g\u00f6nderen t\u00fcm \u00fclkeler ile irtibatlar\u0131m\u0131z\u0131 s\u00fcrd\u00fcrd\u00fck. Baz\u0131 \u00fclkelerin T\u00fcrkiye'yi riskli gruba almas\u0131 konusunda hayal k\u0131r\u0131kl\u0131\u011f\u0131na u\u011frad\u0131k. Bizim turizm end\u00fcstrimiz yabanc\u0131 turistlerin de hizmetine haz\u0131r.\n\n''20 euroluk sigortay\u0131 yapt\u0131rabilirler''\n\nHer T\u00fcrk vatanda\u015f\u0131 tedavi oldu\u011fu zaman bir katk\u0131 pay\u0131 \u00f6d\u00fcyor. T\u00fcrkiye'ye gelecek konuklar\u0131m\u0131z vizelerini al\u0131rken 20 euroluk sigortay\u0131 yapt\u0131rabilirler. Burada bir \u00e7eli\u015fki yok.\n\nIrak ile T\u00fcrkiye aras\u0131ndaki ili\u015fkilerle ilgili\n\nKarde\u015f \u00fclke Irak'la ili\u015fkilerimizi her zaman her alanda geli\u015ftirmek i\u00e7in \u00e7aba sarf ediyoruz. Son 5-6 y\u0131ld\u0131r Irak ba\u015fka sorunlarla kar\u015f\u0131la\u015ft\u0131. DAE\u015e'le m\u00fccadelede karde\u015f \u00fclke Irak'a destek verdik. Biz istikrarl\u0131 bir Irak istiyoruz. Irak'\u0131n toprak b\u00fct\u00fcnl\u00fc\u011f\u00fcn\u00fc destekliyoruz. Biz Irak'\u0131n yeniden in\u015fas\u0131 i\u00e7in 5 milyar dolar kredi imkan\u0131nda bulunduk. Irak'\u0131n su y\u00f6netiminde bir eksiklik g\u00f6rd\u00fck. Su fazla da olsa az da olsa T\u00fcrkiye su\u00e7lan\u0131yor. Irak b\u00f6lgesindeki kar\u0131\u015f\u0131kl\u0131k ter\u00f6r \u00f6rg\u00fctlerinin i\u015fine yarad\u0131. Yeni h\u00fck\u00fcmete destek veriyoruz. Gerekli g\u00f6r\u00fc\u015fmelerimizi yapt\u0131k.\n\n''K\u00fcresel sistemin yetersiz oldu\u011funu g\u00f6r\u00fcyoruz''\n\nD\u00fcnya eskisi gibi olmayacak. D\u00fcnyadaki de\u011fi\u015fim trendlerini biz Covid \u00f6ncesinde de g\u00f6r\u00fc\u015f\u00fcyorduk. B\u00fct\u00fcnc\u00fcl bir yakla\u015f\u0131mla Asya'daki konumumuzu g\u00fc\u00e7lendirmek istedik. Bu par\u00e7as\u0131 oldu\u011fumuz Avrupa'ya s\u0131rt\u0131m\u0131z\u0131 d\u00f6nd\u00fc\u011f\u00fcm\u00fcz anlam\u0131na gelmez. Di\u011fer kurumlar ve di\u011fer bakanl\u0131klarla da \u00e7al\u0131\u015f\u0131yoruz. Covid sonras\u0131 k\u00fcresel sistemle ilgili \u00e7al\u0131\u015fmalar yap\u0131yoruz. \u00c7\u00fcnk\u00fc k\u00fcresel sistemin yetersiz oldu\u011funu g\u00f6r\u00fcyoruz.\n\nLibya konusu\n\n\u015eu anda geldi\u011fimiz noktada me\u015fru h\u00fck\u00fcmetin sahada g\u00fc\u00e7lendi\u011fini g\u00f6r\u00fcyoruz. Bir tarafta me\u015fru y\u00f6netim, bir tarafta darbeci, korsan bir ki\u015fi. Bu darbeci ki\u015fi bir\u00e7ok \u00fclkenin \u00e7a\u011fr\u0131s\u0131n\u0131 dinlemedi. \u015eimdi kaybediyor, kaybedecek. Kazanmas\u0131 m\u00fcmk\u00fcn de\u011fildir. B\u00f6yle bir darbecinin herhangi bir \u00fclkenin y\u00f6netiminde de yeri olmamas\u0131 gerekiyor. Tek ve en iyi \u00e7\u00f6z\u00fcm Libya i\u00e7in siyasi \u00e7\u00f6z\u00fcmd\u00fcr.\n\n''T\u00fcrkiye d\u00fcnyada \u00fc\u00e7\u00fcnc\u00fc s\u0131rada bulunuyor''\n\nD\u00fcnya Sa\u011fl\u0131k \u00d6rg\u00fct\u00fcn\u00fcn de\u011ferlendirmelerine bakacak olursan\u0131z; sa\u011fl\u0131k sistemimiz d\u00fcnyan\u0131n en iyi sistemlerinden bir tanesi. \u015eu anda sa\u011fl\u0131k turizmi konusunda T\u00fcrkiye d\u00fcnyada \u00fc\u00e7\u00fcnc\u00fc s\u0131rada bulunuyor.\n\nHDP'li belediye ba\u015fkanlar\u0131n\u0131n g\u00f6revden al\u0131nmas\u0131\n\nHDP belediyelerin bir\u00e7o\u011fu g\u00f6revinin ba\u015f\u0131nda. Niye baz\u0131lar\u0131 g\u00f6revden al\u0131nd\u0131? \u00c7\u00fcnk\u00fc hazineden vatanda\u015flar i\u00e7in gelen paray\u0131 ter\u00f6ristleri desteklemek i\u00e7in kulland\u0131lar. Bunu hangi \u00fclke tolere edebilir ki? Bunun bir ayr\u0131m\u0131na varmak laz\u0131m. \u0130nsanlar\u0131n se\u00e7ti\u011fi politikac\u0131lar ile bu g\u00fcc\u00fc ter\u00f6ristleri desteklemek i\u00e7in k\u00f6t\u00fcye kullananlar\u0131 birbirinden ay\u0131rmam\u0131z laz\u0131m.\n\n''Bu politikac\u0131lar PKK'y\u0131 destekliyor''\n\nAlmanya'da baz\u0131 politikac\u0131lar var. A\u015f\u0131r\u0131 solcu ideolojileri olan. Benim hi\u00e7bir ideoloji ile problemim yok. Sa\u011f olsun, sol olsun. Ama \u0131rk\u00e7\u0131l\u0131\u011fa kar\u015f\u0131y\u0131m. Bu politikac\u0131lar PKK'y\u0131 destekliyor. PKK'y\u0131 ter\u00f6rist s\u0131fat\u0131ndan \u00e7\u0131kartmaya \u00e7al\u0131\u015f\u0131yorlar. Bu adil mi? Objektif bir yakla\u015f\u0131m m\u0131? T\u00fcrkiye'de sonu\u00e7ta hukuk sistem var, avukatlar var. Bu kararlar bu hukuk sistemi \u00e7er\u00e7evesinde al\u0131n\u0131yor.\n\n''Do\u011fu Akdeniz'de hi\u00e7bir anla\u015fman\u0131n, ad\u0131m\u0131n faydas\u0131 da yok ge\u00e7erlili\u011fi de''\n\nT\u00fcrkiye olmadan Do\u011fu Akdeniz'de hi\u00e7bir anla\u015fman\u0131n, ad\u0131m\u0131n faydas\u0131 da yok ge\u00e7erlili\u011fi de. Bunu s\u00f6zle anlatamad\u0131k \u015fimdi icraatlar\u0131m\u0131zla anlat\u0131yoruz. Sondaj gemileri ve anla\u015fmalar\u0131m\u0131zla. Bunu yapt\u0131k ama bundan sonra tek tarafl\u0131 m\u0131 yapmak isteriz? Hay\u0131r. Yunanistan da dahil olmak \u00fczere, herkesle diyola\u011fa haz\u0131r\u0131z.\n\nPen\u00e7e Harekat\u0131\n\nKuzey Irak S\u00fcleymaniye b\u00f6lgesinde PKK ter\u00f6r \u00f6rg\u00fct\u00fc \u015fehre indi. Y\u00fczlerce yeri kontrol ediyorlar. Oradaki partilere de bask\u0131 yap\u0131yorlar. Dolay\u0131s\u0131yla oradan bize de tehdit olu\u015fturuyorlar. Dolay\u0131s\u0131yla Pen\u00e7e Harekat\u0131, o b\u00f6lgeden de ter\u00f6ristler temizleninceye kadar a\u015fama a\u015fama devam edecek. Bu bizim i\u00e7in de Irak i\u00e7in de iyi.", "keywords": [], "meta_keywords": ["Mevl\u00fct \u00c7avu\u015fo\u011flu"], "tags": [], "authors": ["Internet Haber"], "publish_date": null, "summary": "", "article_html": "", "meta_description": "D\u0131\u015fi\u015fleri Bakan\u0131 \u00c7avu\u015fo\u011flu, Libya'daki geli\u015fmelere ili\u015fkin de\u011ferlendirmelerde bulunurken Hafter i\u00e7in \"Kaybediyor, kaybetmeye mahkum. Siyasi s\u00fcre\u00e7 i\u00e7in bir f\u0131rsat\u0131 vard\u0131. Onu da kaybetti\" dedi.", "meta_lang": "tr", "meta_favicon": "https://s.internethaber.com/assets/web/images/favicons/apple-icon-57x57.png", "meta_data": {"viewport": "width=device-width, initial-scale=1, shrink-to-fit=no", "apple-itunes-app": "app-id=366791984", "google-play-app": "app-id=com.mobilike.ihaber", "description": "D\u0131\u015fi\u015fleri Bakan\u0131 \u00c7avu\u015fo\u011flu, Libya'daki geli\u015fmelere ili\u015fkin de\u011ferlendirmelerde bulunurken Hafter i\u00e7in \"Kaybediyor, kaybetmeye mahkum. Siyasi s\u00fcre\u00e7 i\u00e7in bir f\u0131rsat\u0131 vard\u0131. Onu da kaybetti\" dedi.", "keywords": "Mevl\u00fct \u00c7avu\u015fo\u011flu", "fb": {"pages": 100431406701471}, "og": {"title": "Mevl\u00fct \u00c7avu\u015fo\u011flu: Hafter kaybediyor, kaybetmeye mahkum", "type": "article", "url": "https://www.internethaber.com/mevlut-cavusoglu-hafter-kaybediyor-kaybetmeye-mahkum-2109380h.htm", "description": "D\u0131\u015fi\u015fleri Bakan\u0131 \u00c7avu\u015fo\u011flu, Libya'daki geli\u015fmelere ili\u015fkin de\u011ferlendirmelerde bulunurken Hafter i\u00e7in \"Kaybediyor, kaybetmeye mahkum. Siyasi s\u00fcre\u00e7 i\u00e7in bir f\u0131rsat\u0131 vard\u0131. Onu da kaybetti\" dedi.", "image": "https://i.internethaber.com/2/714/402/storage/files/images/2020/06/20/11-3-2-17074761-051220181521170000-Tome_cover.jpg.webp", "site_name": "Internet Haber"}, "thumbnail_height": 100, "thumbnail_width": 100, "twitter": {"site": "@internethaber", "creator": "@internethaber", "card": "summary_large_image", "url": "https://www.internethaber.com/mevlut-cavusoglu-hafter-kaybediyor-kaybetmeye-mahkum-2109380h.htm", "domain": "https://www.internethaber.com", "title": "Mevl\u00fct \u00c7avu\u015fo\u011flu: Hafter kaybediyor, kaybetmeye mahkum", "image": "https://i.internethaber.com/2/714/402/storage/files/images/2020/06/20/11-3-2-17074761-051220181521170000-Tome_cover.jpg.webp", "description": "D\u0131\u015fi\u015fleri Bakan\u0131 \u00c7avu\u015fo\u011flu, Libya'daki geli\u015fmelere ili\u015fkin de\u011ferlendirmelerde bulunurken Hafter i\u00e7in \"Kaybediyor, kaybetmeye mahkum. Siyasi s\u00fcre\u00e7 i\u00e7in bir f\u0131rsat\u0131 vard\u0131. Onu da kaybetti\" dedi."}, "DC.Title": "Mevl\u00fct \u00c7avu\u015fo\u011flu: Hafter kaybediyor, kaybetmeye mahkum", "DC.Creator": "Internet Haber", "DC.Subject": "Mevl\u00fct \u00c7avu\u015fo\u011flu: Hafter kaybediyor, kaybetmeye mahkum", "DC.Description": "D\u0131\u015fi\u015fleri Bakan\u0131 \u00c7avu\u015fo\u011flu, Libya'daki geli\u015fmelere ili\u015fkin de\u011ferlendirmelerde bulunurken Hafter i\u00e7in \"Kaybediyor, kaybetmeye mahkum. Siyasi s\u00fcre\u00e7 i\u00e7in bir f\u0131rsat\u0131 vard\u0131. Onu da kaybetti\" dedi.", "DC.Publisher": "Internet Haber", "DC.Contributor": "Internet Haber", "DC.Date": "20-06-2020", "DC.Type": "Text", "DC.Source": "https://www.internethaber.com/mevlut-cavusoglu-hafter-kaybediyor-kaybetmeye-mahkum-2109380h.htm", "DC.Language": "tr-TR", "msapplication-TileColor": "#ffffff", "msapplication-TileImage": "https://s.internethaber.com/assets/web/images/favicons/ms-icon-144x144.png", "theme-color": "#ffffff", "google-site-verification": "4sUL1ksFeWdS6gV2T6T7wQYwdasLGnxAkrJt-Ws3pzc", "yandex-verification": "a92ec0b74e205508"}, "canonical_link": "https://www.internethaber.com/mevlut-cavusoglu-hafter-kaybediyor-kaybetmeye-mahkum-2109380h.htm"}