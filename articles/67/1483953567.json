{"source_url": "https://nto.pl", "url": "https://nto.pl/placa-minimalna-2020-ile-wyniesie-na-reke-jaka-pensja-minimalna-od-1-stycznia-2020-roku-stawki-netto-i-brutto-wyplat-112020/ar/c3-14123197", "title": "P\u0141ACA MINIMALNA 2020. Ile wyniesie na r\u0119k\u0119? Jaka pensja minimalna od 1 stycznia 2020 roku? Stawki netto i brutto wyp\u0142at [1.1.2020]", "top_image": "https://d-art.ppstatic.pl/kadry/k/r/1/d3/a1/5dee2bd26176d_o_full.jpg", "meta_img": "https://d-art.ppstatic.pl/kadry/k/r/1/d3/a1/5dee2bd26176d_o_full.jpg", "images": ["https://s-nsk.ppstatic.pl/assets/nsk/v1.54.4/images/_sites/logo/svg/telemagazyn.svg", "https://d-pa.ppstatic.pl/frames/pa-def/b4/6a/1_510033757_small.jpg", "https://s-nsk.ppstatic.pl/assets/nsk/v1.54.4/images/_sites/logo/svg/motofakty.svg", "https://s-nsk.ppstatic.pl/assets/nsk/v1.54.4/images/_sites/logo/svg/strefaagro.svg", "https://s-nsk.ppstatic.pl/assets/nsk/v1.54.4/images/_sites/logo/svg/gol24.svg", "https://s-nsk.ppstatic.pl/assets/nsk/v1.54.4/images/_sites/logo/svg/strefabiznesu.svg", "https://d-art.ppstatic.pl/kadry/k/r/1/d3/a1/5dee2bd26176d_o_full.jpg", "https://s-nsk.ppstatic.pl/assets/nsk/v1.54.4/images/_sites/logo/svg/stronakobiet.svg", "https://s-nsk.ppstatic.pl/assets/nsk/v1.54.4/images/_sites/logo/svg/polskapress.svg", "https://s-nsk.ppstatic.pl/assets/nsk/v1.54.4/images/_sites/logo/svg/sportowy24.svg", "https://s-nsk.ppstatic.pl/assets/nsk/v1.54.4/images/_defaults/tutorials/plachta/loading.svg", "https://s-nsk.ppstatic.pl/assets/nsk/v1.54.4/images/_sites/logo/svg/gratka.svg"], "movies": [], "text": "P\u0142aca minimalna 2020 oznacza prognozowany wzrost minimalnego wynagrodzenia w Polsce do kwoty 2600 z\u0142.\n\nP\u0141ACA MINIMALNA 2020 ma wynie\u015b\u0107 2600 z\u0142otych. W stosunku do tego roku jest to wzrost o 350 z\u0142 brutto. Z zapowiedzi wynika te\u017c, \u017ce to nie koniec podwy\u017cek. Ile za\u015b wyniesie minimalna stawka godzinowa 2020?\n\nPensja minimalna okre\u015bla najni\u017csze mo\u017cliwe wynagrodzenie dla pracownika w Polsce. P\u0142aca minimalna 2020. Ile mo\u017ce wynie\u015b\u0107 najni\u017csza krajowa brutto i netto? Wysoko\u015b\u0107 pensji minimalnej na 2020 rok ros\u0142a. Pocz\u0105tkowo by\u0142a proponowana kwota 2450 z\u0142, potem okaza\u0142o si\u0119, \u017ce wyniesie 2600 z\u0142, a to nie koniec podwy\u017cki w 2020 roku. Jak poda\u0142 premier Mateusz Morawiecki na konwencji Prawa i Sprawiedliwo\u015bci w Lublinie, 1 stycznia 2020 roku p\u0142aca minimalna wzro\u015bnie do 2600 z\u0142otych, co na r\u0119k\u0119 daje kwot\u0119 1920,62 z\u0142otych. Tym samym minimalne wynagrodzenie w 2020 roku wyniesie 49,7 proc. prognozowanego przeci\u0119tnego wynagrodzenia.\n\nA to dopiero pocz\u0105tek. Jaros\u0142aw Kaczy\u0144ski na tej samej konwencji poinformowa\u0142, \u017ce na koniec 2020 roku pensja minimalna wzro\u015bnie do 3000 z\u0142, za\u015b w 2023 roku - do 4000 z\u0142.\n\nW 2019 roku minimalne wynagrodzenie wynosi 2250 z\u0142. W por\u00f3wnaniu do roku 2015 p\u0142aca minimalna wzros\u0142a o 500 z\u0142.\n\nP\u0142aca minimalna z dodatkiem sta\u017cowym. Od 2020 r. pracownicy z wys\u0142ug\u0105 lat dostan\u0105 wi\u0119cej W pi\u0105tek, 2 sierpnia 2019 r., Senat przyj\u0105\u0142 nowelizacj\u0119 ustawy o minimalnym wynagrodzeniu za prac\u0119. Nowela zak\u0142ada, \u017ce dodatek sta\u017cowy b\u0119dzie wy\u0142\u0105czony z podstawy wymiaru tego wynagrodzenia. Nowe prawo wejdzie w \u017cycie od 1 stycznia 2020 r. Aktualnie, w \u015bwietle obowi\u0105zuj\u0105cego prawa, do wysoko\u015bci minimalnego wynagrodzenia nie wlicza si\u0119: dodatku za prac\u0119 w nadgodzinach;\n\nnagrody jubileuszowej;\n\nodprawy emerytalnej;\n\nodprawy rentowej. Od 2020 r. dodatek za sta\u017c zostanie w\u0142\u0105czony do tej listy. Jak t\u0142umaczy Ministerstwo Rodziny, Pracy i Polityki Spo\u0142ecznej: Podwy\u017cszenie wynagrodze\u0144 najmniej zarabiaj\u0105cych pracownik\u00f3w sektora publicznego, legitymuj\u0105cych si\u0119 d\u0142u\u017cszym sta\u017cem pracy, mo\u017ce przyczyni\u0107 si\u0119 do zwi\u0119kszenia stabilizacji w sektorze publicznym.\n\nP\u0142aca minimalna - czym jest najni\u017csza krajowa? P\u0142aca minimalna to prawnie ustalony najni\u017cszy dopuszczalny poziom wynagrodzenia, okre\u015blaj\u0105cy stawk\u0119 za prac\u0119 godzinow\u0105 oraz stawk\u0119 za prac\u0119 w okre\u015blonym wymiarze czasu - najcz\u0119\u015bciej pensja miesi\u0119czna). W Polsce minimalne wynagrodzenie ustalane jest corocznie przez pa\u0144stwo na podstawie ustawy z 10 pa\u017adziernika 2002 o minimalnym wynagrodzeniu za prac\u0119. Oznacza to, \u017ce b\u0119d\u0105c zatrudnionym legalnie na umow\u0119 o prac\u0119 nie mo\u017cna zarobi\u0107 poni\u017cej okre\u015blonego przez pa\u0144stwo poziomu.\n\nA umowa zlecenie? W tym przypadku p\u0142aca minimalna nie obowi\u0105zuje, ale obowi\u0105zuje tzw. minimalna stawka godzinowa, co oznacza, \u017ce pracodawca nie mo\u017ce zap\u0142aci\u0107 za godzin\u0119 pracy mniej ni\u017c wynosi kwota okre\u015blona przez pa\u0144stwo. Obecnie jest to 14,70 z\u0142, a w 2020 roku wzro\u015bnie do 17 z\u0142.\n\nP\u0142aca minimalna. Jak ros\u0142a przez ostatnich 10 lat 2019 r. - 2250 z\u0142\n\n2018 r. - 2100 z\u0142\n\n2017 r. - 2000 z\u0142\n\n2016 r. - 1850 z\u0142\n\n2015 r. - 1750 z\u0142\n\n2014 r. - 1680 z\u0142\n\n2013 r. - 1600 z\u0142\n\n2012 r. - 1500 z\u0142\n\n2011 r. - 1386 z\u0142\n\n2010 r. - 1317 z\u0142\n\n2009 r. - 1276 z\u0142", "keywords": [], "meta_keywords": [""], "tags": ["p\u0142aca minimalna sta\u017c", "waloryzacja rent 202...", "ma\u0142y zus 2020 zasady", "p\u0142aca minimalna 2020", "najni\u017csza krajowa 20...", "waloryzacja 2020 tab...", "ma\u0142y zus 2020 wniose...", "ZUS opole", "ceny pr\u0105du 2020 Enea", "ceny pr\u0105du 2020 Ener...", "ma\u0142y zus 2020 kalkul...", "ma\u0142y zus 2020", "13 emerytura dla kog...", "ma\u0142y zus 2020 kto sk...", "Sebastian Szczurek", "13 emerytura ile wyn...", "wy\u0142\u0105czenie dodatek s...", "waloryzacja emerytur...", "p\u0142aca minimalna bud\u017c...", "ma\u0142y zus plus", "ceny pr\u0105du 2020 Taur...", "13 emerytura na r\u0119k\u0119", "ma\u0142y zus 2020 dla ko...", "dodatek sta\u017cowy", "ceny pr\u0105du 2020 PGE", "13 emerytura kiedy", "13 emerytura o co ch...", "13 emerytura plus", "podwy\u017cka p\u0142acy minim...", "ZUS Opole", "13 emerytura 2020", "p\u0142aca minimalna 2020...", "pensja minimalna 202...", "waloryzacja 2020 ile...", "Ma\u0142y ZUS 2020", "podwy\u017cka rent i emer...", "podwy\u017cka p\u0142ac bud\u017cet...", "wynagrodzenie minima...", "waloryzacja 2020", "Ma\u0142y ZUS"], "authors": [], "publish_date": "Wed Jan  1 14:01:00 2020", "summary": "", "article_html": "", "meta_description": "P\u0141ACA MINIMALNA 2020 ma wynie\u015b\u0107 2600 z\u0142otych. W stosunku do tego roku jest to wzrost o 350 z\u0142 brutto. Z zapowiedzi wynika te\u017c, \u017ce to nie koniec podwy\u017cek. Ile za\u015b wyniesie minimalna stawka godzinowa 2020?", "meta_lang": "pl", "meta_favicon": "https://s-nsk.ppstatic.pl/assets/nsk/v1.54.4/images/_sites/favicon/png/180/nto.png", "meta_data": {"viewport": "width=device-width, initial-scale=1.0", "google-site-verification": "WcL3xqX8SIWy2nLyCBjViAbQOyDm0EDhn6HBSGWEHv0", "site.name": "Nowa Trybuna Opolska", "description": "P\u0141ACA MINIMALNA 2020 ma wynie\u015b\u0107 2600 z\u0142otych. W stosunku do tego roku jest to wzrost o 350 z\u0142 brutto. Z zapowiedzi wynika te\u017c, \u017ce to nie koniec podwy\u017cek. Ile za\u015b wyniesie minimalna stawka godzinowa 2020?", "og": {"title": "P\u0141ACA MINIMALNA 2020. Ile wyniesie na r\u0119k\u0119? Jaka pensja minimalna od 1 stycznia 2020 roku? Stawki netto i brutto wyp\u0142at [1.1.2020]", "description": "&nbsp;", "type": "article", "locale": "pl_PL", "site_name": "Nowa Trybuna Opolska", "image": {"identifier": "https://d-art.ppstatic.pl/kadry/k/r/1/d3/a1/5dee2bd26176d_o_full.jpg", "type": "image/jpeg"}, "url": "https://nto.pl/placa-minimalna-2020-ile-wyniesie-na-reke-jaka-pensja-minimalna-od-1-stycznia-2020-roku-stawki-netto-i-brutto-wyplat-112020/ar/c3-14123197"}, "twitter": {"description": "&nbsp;", "card": "summary_large_image", "title": "P\u0141ACA MINIMALNA 2020. Ile wyniesie na r\u0119k\u0119? Jaka pensja minimalna od 1 stycznia 2020 roku? Stawki netto i brutto wyp\u0142at [1.1.2020]", "image": "https://d-art.ppstatic.pl/kadry/k/r/1/d3/a1/5dee2bd26176d_o_full.jpg"}, "article": {"published_time": "2020-01-01T14:01:00.000000+01:00", "modified_time": "2020-01-01T17:57:38.000000+01:00", "publisher": "https://www.facebook.com/ntopl/", "author": "Redakcja", "tag": "podwy\u017cka p\u0142acy minimalnej 2020"}, "msapplication-TileColor": "#00BCD4", "theme-color": "#00BCD4"}, "canonical_link": "https://nto.pl/placa-minimalna-2020-ile-wyniesie-na-reke-jaka-pensja-minimalna-od-1-stycznia-2020-roku-stawki-netto-i-brutto-wyplat-112020/ar/c3-14123197"}