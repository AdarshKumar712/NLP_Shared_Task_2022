{"source_url": "https://www.milligazete.com.tr", "url": "https://www.milligazete.com.tr/haber/3706892/google-calisaninda-koronaviruse-rastlandi", "title": "Google \u00e7al\u0131\u015fan\u0131nda Koronavir\u00fcs'e rastland\u0131", "top_image": "https://static.daktilo.com/sites/71/uploads/2020/03/13/large/google-calisaninda-koronavirus-rastlandi2.jpg", "meta_img": "https://static.daktilo.com/sites/71/uploads/2020/03/13/large/google-calisaninda-koronavirus-rastlandi2.jpg", "images": ["https://file.daktilo.com/themes/enerjik/assets/img/mask-16-9.png", "https://static.daktilo.com/sites/71/uploads/2017/07/03/large/milli-logo-desktop-(5).png", "https://static.daktilo.com/sites/71/uploads/2020/03/13/large/google-calisaninda-koronavirus-rastlandi2.jpg", "https://file.daktilo.com/themes/enerjik/assets/img/bos.png", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2017/07/03/large/milli-logo-mobil-(3).png"], "movies": [], "text": "Hindistan bas\u0131n\u0131nda yer alan haberlere g\u00f6re Google, Hindistan'\u0131n Karnataka eyaletinin ba\u015fkenti Bangalore \u015fehrinde bir \u00e7al\u0131\u015fan\u0131nda Kovid-19 tespit edildi\u011fini bildirdi.\n\nKarantinaya al\u0131nan Google \u00e7al\u0131\u015fan\u0131n\u0131n 26 ya\u015f\u0131nda oldu\u011fu ve Yunanistan'dan yak\u0131n zamanda d\u00f6nd\u00fc\u011f\u00fc kaydedildi.\n\n\u00d6te yandan, Hindistan'\u0131n ba\u015fkenti Yeni Delhi'de 31 Mart'a kadar t\u00fcm sinema salonlar\u0131n\u0131n kapal\u0131 tutulmas\u0131na karar verildi.\n\nHindistan Sa\u011fl\u0131k ve Aile Refah\u0131 Bakanl\u0131\u011f\u0131ndan yap\u0131lan a\u00e7\u0131klamada, \u00fclkede Kovid-19 bula\u015fan ki\u015fi say\u0131s\u0131n\u0131n 2 artarak 75'e y\u00fckseldi\u011fi belirtilmi\u015fti.\n\nD\u00fcn, Hindistan'da Kovid-19 nedeniyle ilk \u00f6l\u00fcm ger\u00e7ekle\u015fmi\u015f, Karnataka eyaletinde 76 ya\u015f\u0131ndaki erkek Hint vatanda\u015f\u0131, hayat\u0131n\u0131 kaybetmi\u015fti.\n\nKovid-19, \u00c7in'in Hubey eyaletine ba\u011fl\u0131 Vuhan kentinde Aral\u0131k 2019'da ortaya \u00e7\u0131km\u0131\u015f, k\u0131sa s\u00fcrede \u00fclkede ve yurt d\u0131\u015f\u0131na yay\u0131lm\u0131\u015ft\u0131. D\u00fcnya genelinde bir\u00e7ok \u00fclkede h\u0131zla artan Kovid-19 kaynakl\u0131 \u00f6l\u00fcm ve vaka say\u0131s\u0131 nedeniyle D\u00fcnya Sa\u011fl\u0131k \u00d6rg\u00fct\u00fc (DS\u00d6), Kovid-19'un \"pandemi\" oldu\u011funu a\u00e7\u0131klad\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Google, Hindistan'\u0131n Bangalore kentindeki \u00e7al\u0131\u015fan\u0131nda Kovid-19'a rastland\u0131\u011f\u0131n\u0131 a\u00e7\u0131klad\u0131.", "meta_lang": "tr", "meta_favicon": "https://static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "Google, Hindistan'\u0131n Bangalore kentindeki \u00e7al\u0131\u015fan\u0131nda Kovid-19'a rastland\u0131\u011f\u0131n\u0131 a\u00e7\u0131klad\u0131.", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "Google \u00e7al\u0131\u015fan\u0131nda Koronavir\u00fcs'e rastland\u0131", "description": "Google, Hindistan'\u0131n Bangalore kentindeki \u00e7al\u0131\u015fan\u0131nda Kovid-19'a rastland\u0131\u011f\u0131n\u0131 a\u00e7\u0131klad\u0131.", "type": "article", "url": "https://www.milligazete.com.tr/haber/3706892/google-calisaninda-koronaviruse-rastlandi", "image": {"identifier": "https://static.daktilo.com/sites/71/uploads/2020/03/13/large/google-calisaninda-koronavirus-rastlandi2.jpg", "width": 640, "height": 340, "alt": "Google \u00e7al\u0131\u015fan\u0131nda Koronavir\u00fcs'e rastland\u0131"}}, "twitter": {"card": "summary_large_image", "site": "@milligazetecom", "title": "Google \u00e7al\u0131\u015fan\u0131nda Koronavir\u00fcs'e rastland\u0131", "description": "Google, Hindistan'\u0131n Bangalore kentindeki \u00e7al\u0131\u015fan\u0131nda Kovid-19'a rastland\u0131\u011f\u0131n\u0131 a\u00e7\u0131klad\u0131.", "image": "https://static.daktilo.com/sites/71/uploads/2020/03/13/large/google-calisaninda-koronavirus-rastlandi2.jpg"}}, "canonical_link": "https://www.milligazete.com.tr/haber/3706892/google-calisaninda-koronaviruse-rastlandi"}