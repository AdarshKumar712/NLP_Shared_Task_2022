{"source_url": "https://wiadomosci.gazeta.pl", "url": "https://wiadomosci.gazeta.pl/wiadomosci/7,114881,25753703,wlochy-zakazony-koronawirusem-uciekl-ze-szpitala-spakowal.html?utm_source=RSS&utm_medium=RSS&utm_campaign=10199882", "title": "W\u0142ochy. Zaka\u017cony koronawirusem uciek\u0142 ze szpitala. Spakowa\u0142 swoje rzeczy i wezwa\u0142 taks\u00f3wk\u0119", "top_image": "https://bi.im-g.pl/im/e0/8a/18/z25732576IER,Wlochy--Koronawirus-zaatakowal-glownie-na-polnocy-.jpg", "meta_img": "https://bi.im-g.pl/im/e0/8a/18/z25732576IER,Wlochy--Koronawirus-zaatakowal-glownie-na-polnocy-.jpg", "images": ["https://bi.im-g.pl/im/22/8d/18/z25744930F.jpg", "https://bi.im-g.pl/im/4a/bc/17/z24889162F,Jaroslaw-Kaczynski-i-Andrzej-Duda.jpg", "https://bi.im-g.pl/im/21/8e/18/z25748001II,Minister-zdrowia-Lukasz-Szumowski.jpg", "https://bi.im-g.pl/im/d8/8f/18/z25755352II,Atak-na-wolontariusza-zbierajacego-podpisy-poparci.jpg", "https://bi.im-g.pl/im/5/17253/m17253105.png", "https://bi.im-g.pl/im/e0/8a/18/z25732576IER,Wlochy--Koronawirus-zaatakowal-glownie-na-polnocy-.jpg", "https://bi.im-g.pl/im/86/04/18/z25185926II,Sad---zdjecie-ilustracyjne.jpg", "https://bi.im-g.pl/im/66/8e/18/z25751398F,produkcja-spirytusu--zdjecie-ilustracyjne-.jpg", "https://static.im-g.pl/i/obrazki/awd/image_placeholder_small.svg", "https://bi.im-g.pl/im/48/8f/18/z25753672II,Zespol-Szkol-im--Ignacego-Lukasiewicza-w-Policach.jpg", "https://bi.im-g.pl/im/54/90/18/z25756500F,Koronawirus-w-Chinach.jpg", "https://bi.im-g.pl/im/79/8b/18/z25739129II,Posiedzenie-Senatu.jpg", "https://bi.im-g.pl/im/2a/90/18/z25758762II,Michael-Bloomberg.jpg", "https://bi.im-g.pl/im/98/8f/18/z25755288F,Lukasz-Szumowski.jpg", "https://bi.im-g.pl/im/e0/8a/18/z25732576IH,Wlochy--Koronawirus-zaatakowal-glownie-na-polnocy-.jpg"], "movies": [], "text": "Jak podaje \"Corriere della Sera\", 71-latek, u kt\u00f3rego stwierdzono zaka\u017cenie koronawirusem uciek\u0142 ze szpitala Sant'Anna w Como na p\u00f3\u0142nocy W\u0142och. W poniedzia\u0142ek pracownicy plac\u00f3wki zauwa\u017cyli, \u017ce pacjenta nie by\u0142o podczas obchodu. Ucieczk\u0119 m\u0119\u017cczyzny natychmiast zg\u0142oszono karabinierom.\n\nREKLAMA\n\nJak si\u0119 okaza\u0142o, 71-latek by\u0142 zm\u0119czony przebywaniem w izolatce, dlatego spakowa\u0142 swoje rzeczy, wezwa\u0142 taks\u00f3wk\u0119 i poprosi\u0142 o zabranie do domu syna, kt\u00f3ry jest piel\u0119gniarzem. Ostatecznie, jak informuje \"Il Riformista\", wr\u00f3ci\u0142 do Casnigo w prowincji Bergamo, gdzie mieszka. Tym samym stworzy\u0142 zagro\u017cenie dla os\u00f3b, kt\u00f3re mia\u0142y z nim kontakt. Funkcjonariuszom uda\u0142o si\u0119 namierzy\u0107 taks\u00f3wkarza, kt\u00f3ry wi\u00f3z\u0142 chorego. M\u0119\u017cczyzna, mimo \u017ce nie ma objaw\u00f3w zaka\u017cenia, postanowi\u0142 podda\u0107 si\u0119 kwarantannie w swoim domu. Rozwa\u017ca wyst\u0105pienie na drog\u0119 s\u0105dow\u0105 przeciwko 71-latkowi.\n\nChory m\u0119\u017cczyzna ponownie trafi\u0142 do na oddzia\u0142 chor\u00f3b zaka\u017anych.\n\nKoronawirus we W\u0142oszech\n\nPrzypomnijmy, \u017ce we W\u0142oszech potwierdzono ju\u017c 2036 przypadk\u00f3w zaka\u017ce\u0144 koronawirusem. 150 zaka\u017conych jest w stanie bardzo ci\u0119\u017ckim i przebywa na oddzia\u0142ach reanimacyjnych w Lombardii. Dotychczasowy bilans ofiar w tym kraju to 52 osoby. Najgorsza sytuacja panuje na p\u00f3\u0142nocy kraju. To tam wyznaczonych zosta\u0142o \u0142\u0105cznie jedena\u015bcie czerwonych stref, w kt\u00f3rych mieszka\u0144cy przechodz\u0105 kwarantann\u0119. We wtorek 3 marca liczba os\u00f3b zaka\u017conych koronawirusem na \u015bwiecie wynios\u0142a ju\u017c 90 tysi\u0119cy.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/img/gazeta.ico", "meta_data": {"ROBOTS": "NOARCHIVE", "og": {"type": "article", "url": "https://wiadomosci.gazeta.pl/wiadomosci/7,114881,25753703,wlochy-zakazony-koronawirusem-uciekl-ze-szpitala-spakowal.html", "title": "W\u0142ochy. Zaka\u017cony koronawirusem uciek\u0142 ze szpitala. Spakowa\u0142 swoje rzeczy i wezwa\u0142 taks\u00f3wk\u0119 | Wiadomo\u015bci ze \u015bwiata - Gazeta.pl", "description": "W poniedzia\u0142ek pracownicy szpitala we w\u0142oskim Como zauwa\u017cyli, \u017ce m\u0119\u017cczyzna, u kt\u00f3rego potwierdzono zaka\u017cenie koronawirusem uciek\u0142 z izolatki. 71-latek wezwa\u0142 taks\u00f3wk\u0119 i pojecha\u0142 do domu.", "image": "https://bi.im-g.pl/im/e0/8a/18/z25732576IER,Wlochy--Koronawirus-zaatakowal-glownie-na-polnocy-.jpg", "site_name": "gazetapl", "locale": "pl_PL"}, "twitter": {"title": "W\u0142ochy. Zaka\u017cony koronawirusem uciek\u0142 ze szpitala. Spakowa\u0142 swoje rzeczy i wezwa\u0142 taks\u00f3wk\u0119 | Wiadomo\u015bci ze \u015bwiata - Gazeta.pl", "description": "W poniedzia\u0142ek pracownicy szpitala we w\u0142oskim Como zauwa\u017cyli, \u017ce m\u0119\u017cczyzna, u kt\u00f3rego potwierdzono zaka\u017cenie koronawirusem uciek\u0142 z izolatki. 71-latek wezwa\u0142 taks\u00f3wk\u0119 i pojecha\u0142 do domu.", "image": "https://bi.im-g.pl/im/e0/8a/18/z25732576IER,Wlochy--Koronawirus-zaatakowal-glownie-na-polnocy-.jpg", "card": "summary_large_image"}, "fb": {"app_id": 159195584135753, "pages": 159693330707372}, "Description": "W poniedzia\u0142ek pracownicy szpitala we w\u0142oskim Como zauwa\u017cyli, \u017ce m\u0119\u017cczyzna, u kt\u00f3rego potwierdzono zaka\u017cenie koronawirusem uciek\u0142 z izolatki. 71-latek wezwa\u0142 taks\u00f3wk\u0119 i pojecha\u0142 do domu.", "Keywords": "informacje ze \u015bwiata, newsy, aktualno\u015bci, wydarzenia, Europa, USA, Chiny, Rosja, Anglia, UK, Wielka Brytania", "news_keywords": "informacje ze \u015bwiata, newsy, aktualno\u015bci, wydarzenia, Europa, USA, Chiny, Rosja, Anglia, UK, Wielka Brytania", "google-site-verification": "5085Ij1x9RsFKORhZyjV5Q9U_gK39xdwTOTC9E1qmkE", "viewport": "width=device-width, initial-scale=1.0, minimum-scale=1.0, maximum-scale=1.0, user-scalable=yes"}, "canonical_link": "https://wiadomosci.gazeta.pl/wiadomosci/7,114881,25753703,wlochy-zakazony-koronawirusem-uciekl-ze-szpitala-spakowal.html"}