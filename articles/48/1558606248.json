{"source_url": "https://www.haberler.com", "url": "https://www.haberler.com/istanbul-da-utandiran-goruntu-supheliye-ev-hapsi-13053018-haberi/", "title": "\u0130STANBUL'DA UTANDIRAN G\u00d6R\u00dcNT\u00dc; \u015e\u00dcPHEL\u0130YE EV HAPS\u0130 CEZASI", "top_image": "https://foto.haberler.com/haber/2020/03/25/istanbul-da-utandiran-goruntu-supheliye-ev-ha-13053018_local.jpg", "meta_img": "https://foto.haberler.com/haber/2020/03/25/istanbul-da-utandiran-goruntu-supheliye-ev-ha-13053018_local.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://foto.haberler.com/haber/2020/03/25/istanbul-da-utandiran-goruntu-supheliye-ev-ha-13053018_local.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "\u0130STANBUL'DA UTANDIRAN G\u00d6R\u00dcNT\u00dc; \u015e\u00dcPHEL\u0130YE EV HAPS\u0130 CEZASI BA\u011eCILAR'da ya\u015fl\u0131 adama zorla maske takarak ba\u015f\u0131na kolonya d\u00f6ken \u015f\u00fcpheli Osman K.'ya \"\u00d6zel hayata ili\u015fkin g\u00f6r\u00fcnt\u00fc ve sesleri if\u015fa etmek\" su\u00e7undan 14 g\u00fcn elektronik kelep\u00e7eyle ev hapsi cezas\u0131 ve koronavir\u00fcs salg\u0131n\u0131na kar\u015f\u0131 tedbirlerin kald\u0131r\u0131lmas\u0131n\u0131n ard\u0131ndan 15 g\u00fcn s\u00fcre ile haftada iki...\n\nBA\u011eCILAR'da ya\u015fl\u0131 adama zorla maske takarak ba\u015f\u0131na kolonya d\u00f6ken \u015f\u00fcpheli Osman K.'ya \"\u00d6zel hayata ili\u015fkin g\u00f6r\u00fcnt\u00fc ve sesleri if\u015fa etmek\" su\u00e7undan 14 g\u00fcn elektronik kelep\u00e7eyle ev hapsi cezas\u0131 ve koronavir\u00fcs salg\u0131n\u0131na kar\u015f\u0131 tedbirlerin kald\u0131r\u0131lmas\u0131n\u0131n ard\u0131ndan 15 g\u00fcn s\u00fcre ile haftada iki kez huzurevine ba\u015fvurmak \u015feklinde adli kontrol tedbirlerinin uygulanmas\u0131na karar verildi.\n\nSOSYAL MEDYADA REZ\u0130L OLMU\u015e DURUMDAYIM\n\nBak\u0131rk\u00f6y N\u00f6bet\u00e7i 5. Sulh Ceza Hakimli\u011fi'nde savunma yapan Osman K., \"S\u00f6z konusu \u015fah\u0131s bizim arkada\u015f\u0131m\u0131zd\u0131r. B\u00f6yle bir duruma girdi\u011fim i\u00e7in \u00e7ok \u00fczg\u00fcn\u00fcm. Sosyal medyada rezil olmu\u015f durumday\u0131m. Allah in\u015fallah bir daha b\u00f6yle bir durum ya\u015fatmaz.\" dedi.\n\nKARARDA KORONAV\u0130R\u00dcS ETK\u0130S\u0130\n\nKarar\u0131n\u0131 a\u00e7\u0131klayan mahkeme \u015f\u00fcpheli hakk\u0131nda \"\u00d6zel hayata ili\u015fkin g\u00f6r\u00fcnt\u00fc ve sesleri if\u015fa etmek\" su\u00e7undan mevcut delil durumu olmas\u0131 su\u00e7un vasf\u0131 dikkate al\u0131narak ve d\u00fcnyay\u0131 etkisine alan koronavir\u00fcs salg\u0131n\u0131yla ilgili Cumhurba\u015fkanl\u0131\u011f\u0131 Kararnamesi ile Bilim Kurulu tavsiyeleri toplum sa\u011fl\u0131\u011f\u0131n\u0131n korunmas\u0131na dair tedbirler dikkate al\u0131narak adli kontrol tedbirlerinin uygulanmas\u0131na karar verdi.\n\nHUZUREV\u0130 Z\u0130YARET\u0130 \u015eEKL\u0130NDE ADL\u0130 KONTROL TEDB\u0130R\u0130Osman K.'nin 14 g\u00fcn s\u00fcre ile elektronik kelep\u00e7e tak\u0131larak ya\u015fad\u0131\u011f\u0131 konutu terk etmemesine h\u00fckmedildi. Ayr\u0131ca kararda Osman K.'ye koronavir\u00fcs salg\u0131n\u0131na y\u00f6nelik \u00f6nlemlerin kald\u0131r\u0131lmas\u0131n\u0131n ard\u0131ndan 15 g\u00fcn s\u00fcre ile haftada iki kez ikametine en yak\u0131n huzurevi ve ya\u015fl\u0131 bak\u0131m merkezine ba\u015fvurmak \u015feklinde adli kontrol tedbirine tabi tutulmas\u0131na h\u00fckmedildi.\n\nG\u00f6r\u00fcnt\u00fc D\u00f6k\u00fcm\u00fc: --------------\u015e\u00fcphelinin sevk edilmesi\n\n- \u0130stanbul\n\nKaynak: DHA", "keywords": [], "meta_keywords": ["Bak\u0131rk\u00f6y", "\u0130stanbul", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "BA\u011eCILAR'da ya\u015fl\u0131 adama zorla maske takarak ba\u015f\u0131na kolonya d\u00f6ken \u015f\u00fcpheli Osman K.'ya '\u00d6zel hayata ili\u015fkin g\u00f6r\u00fcnt\u00fc ve sesleri if\u015fa etmek' su\u00e7undan 14 g\u00fcn elektronik kelep\u00e7eyle ev hapsi cezas\u0131 ve koronavir\u00fcs salg\u0131n\u0131na kar\u015f\u0131 tedbirlerin kald\u0131r\u0131lmas\u0131n\u0131n ard\u0131ndan 15 g\u00fcn s\u00fcre ile haftada iki...", "meta_lang": "tr", "meta_favicon": "/touch-icon-iphone.png", "meta_data": {"description": "BA\u011eCILAR'da ya\u015fl\u0131 adama zorla maske takarak ba\u015f\u0131na kolonya d\u00f6ken \u015f\u00fcpheli Osman K.'ya '\u00d6zel hayata ili\u015fkin g\u00f6r\u00fcnt\u00fc ve sesleri if\u015fa etmek' su\u00e7undan 14 g\u00fcn elektronik kelep\u00e7eyle ev hapsi cezas\u0131 ve koronavir\u00fcs salg\u0131n\u0131na kar\u015f\u0131 tedbirlerin kald\u0131r\u0131lmas\u0131n\u0131n ard\u0131ndan 15 g\u00fcn s\u00fcre ile haftada iki...", "keywords": "Bak\u0131rk\u00f6y, \u0130stanbul, G\u00fcncel", "image": "https://foto.haberler.com/haber/2020/03/25/istanbul-da-utandiran-goruntu-supheliye-ev-ha-13053018_local.jpg", "robots": "index, follow", "medium": "news", "dateCreated": "2020-03-25T16:56:40+03:00", "dateUpdated": "2020-03-25T16:56:40+03:00", "msapplication-starturl": "https://www.haberler.com", "article": {"id": 13053018, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Bak\u0131rk\u00f6y, \u0130stanbul, G\u00fcncel"}, "og": {"url": "https://www.haberler.com/istanbul-da-utandiran-goruntu-supheliye-ev-hapsi-13053018-haberi/", "site_name": "Haberler.com", "locale": "tr_TR", "type": "article", "title": "\u0130STANBUL'DA UTANDIRAN G\u00d6R\u00dcNT\u00dc; \u00a0\u015e\u00dcPHEL\u0130YE EV HAPS\u0130 CEZASI", "description": "BA\u011eCILAR'da ya\u015fl\u0131 adama zorla maske takarak ba\u015f\u0131na kolonya d\u00f6ken \u015f\u00fcpheli Osman K.'ya '\u00d6zel hayata ili\u015fkin g\u00f6r\u00fcnt\u00fc ve sesleri if\u015fa etmek' su\u00e7undan 14 g\u00fcn elektronik kelep\u00e7eyle ev hapsi cezas\u0131 ve koronavir\u00fcs salg\u0131n\u0131na kar\u015f\u0131 tedbirlerin kald\u0131r\u0131lmas\u0131n\u0131n ard\u0131ndan 15 g\u00fcn s\u00fcre ile haftada iki...", "image": {"identifier": "https://foto.haberler.com/haber/2020/03/25/istanbul-da-utandiran-goruntu-supheliye-ev-ha-13053018_local.jpg", "secure_url": "https://foto.haberler.com/haber/2020/03/25/istanbul-da-utandiran-goruntu-supheliye-ev-ha-13053018_local.jpg", "width": 640, "height": 359}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/istanbul-da-utandiran-goruntu-supheliye-ev-hapsi-13053018-haberi/", "card": "summary_large_image", "site": "Haberler", "title": "\u0130STANBUL'DA UTANDIRAN G\u00d6R\u00dcNT\u00dc; \u00a0\u015e\u00dcPHEL\u0130YE EV HAPS\u0130 CEZASI", "description": "BA\u011eCILAR'da ya\u015fl\u0131 adama zorla maske takarak ba\u015f\u0131na kolonya d\u00f6ken \u015f\u00fcpheli Osman K.'ya '\u00d6zel hayata ili\u015fkin g\u00f6r\u00fcnt\u00fc ve sesleri if\u015fa etmek' su\u00e7undan 14 g\u00fcn elektronik kelep\u00e7eyle ev hapsi cezas\u0131 ve koronavir\u00fcs salg\u0131n\u0131na kar\u015f\u0131 tedbirlerin kald\u0131r\u0131lmas\u0131n\u0131n ard\u0131ndan 15 g\u00fcn s\u00fcre ile haftada iki...", "image": "https://foto.haberler.com/haber/2020/03/25/istanbul-da-utandiran-goruntu-supheliye-ev-ha-13053018_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/istanbul-da-utandiran-goruntu-supheliye-ev-hapsi-13053018-haberi/"}