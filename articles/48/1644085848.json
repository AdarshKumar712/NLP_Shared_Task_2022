{"source_url": "https://www.haberturk.com", "url": "https://www.haberturk.com/alisan-saglik-durumu-nasil-alisan-a-ne-oldu-aciklama-geldi-2723731-magazin", "title": "Ali\u015fan sa\u011fl\u0131k durumu nas\u0131l? Ali\u015fan'a ne oldu? A\u00e7\u0131klama geldi", "top_image": "https://im.haberturk.com/2020/06/24/ver1593029073/2723731_1200x627.jpg", "meta_img": "https://im.haberturk.com/2020/06/24/ver1593029073/2723731_1200x627.jpg", "images": ["https://im.haberturk.com/assets/images/v4/detailpage/social/detail-page-social-subscribe-light-1-desktop.svg", "https://im.haberturk.com/assets/images/auth-popup/close-black.svg", "https://im.haberturk.com/assets/images/auth-popup/twitter.svg", "https://im.haberturk.com/assets/images/auth-popup/close-white.svg", "https://im.haberturk.com/assets/images/v4/brand/htkulup.svg", "https://im.haberturk.com/2020/06/24/ver1593029073/2723731_810x458.jpg", "https://im.haberturk.com/assets/images/auth-popup/facebook.svg", "https://im.haberturk.com/assets/images/icon/icon-avatar-white.svg", "https://im.haberturk.com/assets/images/mobile/app/google-play-logo.svg", "https://im.haberturk.com/2020/06/27/ver1593323135/2726775_100x100.jpg", "https://im.haberturk.com/assets/images/v4/detailpage/social/detail-page-whatsapp-banner-light-desktop.svg", "https://im.haberturk.com/assets/images/v3/transparent.gif", "https://im.haberturk.com/assets/images/common/icon/icon-instagram-black.svg", "https://im.haberturk.com/assets/images/common/icon/icon-flipboard-black.svg", "https://im.haberturk.com/assets/images/common/icon/icon-whatsapp-white.svg", "https://im.haberturk.com/assets/images/common/icon/icon-profile-black.svg", "https://im.haberturk.com/assets/images/common/icon/icon-close-black.svg", "https://im.haberturk.com/assets/images/header/htvideo-logo-symbol-white-alt.svg", "https://im.haberturk.com/assets/images/common/icon/icon-twitter-black.svg", "https://im.haberturk.com/assets/images/brand/ciner-logo.svg", "https://im.haberturk.com/assets/images/icon/icon-menu-white.svg", "https://im.haberturk.com/assets/images/logo/haberturk-logo-v1.svg", "https://im.haberturk.com/assets/images/v4/canli-yayin-logo.svg", "https://im.haberturk.com/assets/images/common/icon/icon-youtube-black.svg", "https://im.haberturk.com/assets/images/mobile/app/apple-appstore-logo.svg", "https://im.haberturk.com/2020/06/24/ver1593029073/2723731_1200x627.jpg", "https://im.haberturk.com/assets/images/common/icon/icon-facebook-black.svg", "https://im.haberturk.com/assets/images/icon/icon-search-white.svg"], "movies": [], "text": "Manisa'n\u0131n Saruhanl\u0131 il\u00e7esinde, ' Ali\u015fan' olarak bilinen \u015fark\u0131c\u0131 Serkan Burak Tekta\u015f'\u0131n kulland\u0131\u011f\u0131 cipin takla atmas\u0131 sonucu yaralanan ve hastaneye kald\u0131r\u0131lan bak\u0131c\u0131 Marianne'nin sa\u011fl\u0131k durumunun iyi oldu\u011fu bildirildi. Yunusemre il\u00e7esine kendi imkanlar\u0131yla gelen Ali\u015fan, e\u015fi Buse Varol, 2 ya\u015f\u0131ndaki o\u011fullar\u0131 Burak Tekta\u015f'\u0131n \u00e7e\u015fitli kontrolleri yap\u0131ld\u0131. MR \u00e7ekilen Ali\u015fan, e\u015fi Buse Varol, \u00e7ocuklar\u0131 Burak ve bak\u0131c\u0131lar\u0131 Marianne'in sa\u011fl\u0131k durumlar\u0131n\u0131n iyi oldu\u011fu g\u00f6r\u00fcld\u00fc. Hastane \u00e7\u0131k\u0131\u015f\u0131nda gazetecilere a\u00e7\u0131klamalarda bulunan \u015fark\u0131c\u0131 Ali\u015fan, \"Ben hayat\u0131mda ilk kez kaza yapt\u0131m. En k\u00f6t\u00fcs\u00fc tabi \u00e7ocu\u011fum ve e\u015fim arabadayd\u0131. Arabada can ta\u015f\u0131yoruz. Niye oldu. Niye kaza yapt\u0131k onu bile anlamad\u0131m. D\u00fcmd\u00fcz yolda bir anda dumanlar geldi, lastik f\u0131rlad\u0131 bir \u015feyler oldu. Sa\u011fa sola bariyerlere \u00e7arpmaya ba\u015flad\u0131k. Ondan sonra da takla att\u0131k. Tek d\u00fc\u015f\u00fcnd\u00fc\u011f\u00fcm takla atarken hi\u00e7birimize bir \u015fey olmamas\u0131yd\u0131. Sonra araba ters d\u00fc\u015ft\u00fc. O s\u0131rada Buse'ye bakt\u0131m. Durumu iyiydi hemen 155'i arad\u0131. Ben de tekmeyle cam\u0131 k\u0131r\u0131p kap\u0131y\u0131 a\u00e7t\u0131m. Burak'la Marianne'i ald\u0131m. Onlar da ve Buse de bir \u015fey olmad\u0131\u011f\u0131n\u0131 g\u00f6r\u00fcnce dedim ki '\u00c7ok \u015f\u00fck\u00fcr'. Sonra arabadan \u00e7\u0131kt\u0131k. Araban\u0131n haline bakt\u0131m o arabadan sa\u011f \u00e7\u0131kmam\u0131z Allah'\u0131n bir takdiri\" dedi.\n\n\n\n'SA\u011eLIKLIYIZ, \u0130STANBUL'A D\u00d6NECE\u011e\u0130Z'\n\n\n\nKendileriyle \u00e7ok ilgilenildi\u011fini belirten Ali\u015fan, \"\u00c7ok arayan oldu. \u00c7ok ilgilendiler. Allah herkesten raz\u0131 olsun. Benim boynumda bir zedelenme var. 2 hafta boyunluk takaca\u011f\u0131m. Burak'\u0131n hayat\u0131n\u0131 Marianne kurtard\u0131. \u00c7\u00fcnk\u00fc Burak'\u0131n \u00fcst\u00fcne kapakland\u0131. O bizim can\u0131m\u0131z. Onda da hafif bir kas y\u0131rt\u0131\u011f\u0131 var. Ba\u015fka da bir \u015fey yok. Hepimiz \u00e7ok \u015f\u00fck\u00fcr sa\u011fl\u0131kl\u0131y\u0131z. \u0130stanbul'a d\u00f6nece\u011fiz\" dedi.\n\n\n\n\u00d6te yandan \u015fark\u0131c\u0131 Demet Akal\u0131n\u00b4\u0131n e\u015fi Okan Kurt da kaza haberini al\u0131r almaz \u0130stanbul'dan Manisa'ya geldi. Hastanede Ali\u015fan ve ailesini ziyaret eden Kurt, daha sonra sa\u011fl\u0131k durumlar\u0131n\u0131n iyi oldu\u011funu belirterek hastaneden ayr\u0131ld\u0131. Ayr\u0131ca Manisa Valisi Yard\u0131mc\u0131s\u0131 \u00dcnal \u00c7ak\u0131c\u0131 da hastanede Ali\u015fan ve ailesini yaln\u0131z b\u0131rakmad\u0131. Ali\u015fan ve ailesi \u0130stanbul'a gitmek \u00fczere Manisa'dan ayr\u0131ld\u0131.\n\nAKS KOPMASI NED\u0130R?\n\nArac\u0131n t\u00fcm y\u00fck\u00fcn\u00fc ta\u015f\u0131yan ve g\u00fcvenli\u011fi sa\u011flayan en \u00f6nemli par\u00e7alardan biri olan aks\u0131n ar\u0131zas\u0131 tehlikeli bir durumdur. Arac\u0131 s\u00fcrerken tekerleklerin d\u00f6nd\u00fc\u011f\u00fc b\u00f6lgenin ta\u015f ve odun gibi sert cisimlere denk gelmesi aksa zarar verebilir. Bu t\u00fcr darbeler akslar\u0131n k\u0131r\u0131lmas\u0131na kopmas\u0131na neden olabilir. Her arac\u0131n y\u00fck ta\u015f\u0131ma kapasitesi farkl\u0131d\u0131r, fazla y\u00fck sebebiyle aks bask\u0131lan\u0131r ve bozulabilir. Aks kafas\u0131n\u0131n kopmas\u0131 durumunda arac\u0131n\u0131z vitese ge\u00e7er ancak gaz vermenize ra\u011fmen hareket sa\u011flanamaz. Ak kopmas\u0131 frenlerin i\u015flevini yerine getirememesine neden olabilir.", "keywords": [], "meta_keywords": [""], "tags": [], "authors": ["Isvalid", "Yazarlar", "Data", "Name", "Mail", "Title", "Di\u0307\u011fer Yazarlar"], "publish_date": "Wed Jun 24 23:04:33 2020", "summary": "", "article_html": "", "meta_description": "\u00dcnl\u00fc \u015fark\u0131c\u0131 Ali\u015fan e\u015fi Buse Varol ve 2 ya\u015f\u0131ndaki o\u011fullar\u0131 Burak Bodrum'a giderken trafik kazas\u0131 ge\u00e7irdi. \u00d6l\u00fcmden d\u00f6nen ailenin sa\u011fl\u0131k durumlar\u0131 da merak edildi. Peki,\u00a0Ali\u015fan'\u0131n sa\u011fl\u0131k durumu nas\u0131l?", "meta_lang": "tr", "meta_favicon": "/favicon.ico", "meta_data": {"viewport": "width=device-width, initial-scale=1, user-scalable=no", "description": "\u00dcnl\u00fc \u015fark\u0131c\u0131 Ali\u015fan e\u015fi Buse Varol ve 2 ya\u015f\u0131ndaki o\u011fullar\u0131 Burak Bodrum'a giderken trafik kazas\u0131 ge\u00e7irdi. \u00d6l\u00fcmden d\u00f6nen ailenin sa\u011fl\u0131k durumlar\u0131 da merak edildi. Peki,\u00a0Ali\u015fan'\u0131n sa\u011fl\u0131k durumu nas\u0131l?", "news_keywords": "ali\u015fan, ali\u015fan sa\u011fl\u0131k durumu, AKS nedir, AKS kopmas\u0131,", "fb": {"app_id": 165954270092871, "admins": 537270901, "page_id": 161827680527303, "pages": 161827680527303}, "og": {"site_name": "hthayat.haberturk.com", "title": "Ali\u015fan sa\u011fl\u0131k durumu nas\u0131l?", "description": "Haberin detaylar\u0131 i\u00e7in t\u0131klay\u0131n\u0131z", "image": "https://im.haberturk.com/2020/06/24/ver1593029073/2723731_1200x627.jpg", "url": "https://www.haberturk.com/alisan-saglik-durumu-nasil-alisan-a-ne-oldu-aciklama-geldi-2723731-magazin", "type": "article", "article": {"tag": "Ali\u015fan sa\u011fl\u0131k durumu nas\u0131l? Ali\u015fan'a ne oldu? A\u00e7\u0131klama geldi", "published_time": "2020-06-24T23:04:33+03:00", "section": "magazin", "author": "Habert\u00fcrk"}, "locale": "tr_TR"}, "eng": {"Id": 18000, "categoryName": "magazin"}, "twitter": {"card": "summary_large_image", "site": "@haberturk", "creator": "@haberturk", "url": "https://www.haberturk.com/alisan-saglik-durumu-nasil-alisan-a-ne-oldu-aciklama-geldi-2723731-magazin", "title": "Ali\u015fan sa\u011fl\u0131k durumu nas\u0131l?", "description": "Haberin detaylar\u0131 i\u00e7in t\u0131klay\u0131n\u0131z", "image": {"src": "https://im.haberturk.com/2020/06/24/ver1593029073/2723731_600x314.jpg"}, "domain": "haberturk.com"}, "thumbnail_height": 100, "thumbnail_width": 100, "medium": "news", "google-site-verification": "akWhafZMP9ir7pT_Tm4W2Q7lnQd5NfkN8SUlEEugDdQ"}, "canonical_link": "https://www.haberturk.com/alisan-saglik-durumu-nasil-alisan-a-ne-oldu-aciklama-geldi-2723731-magazin"}