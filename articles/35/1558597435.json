{"source_url": "https://www.durushaber.com.tr", "url": "https://www.durushaber.com.tr/gundem/chp-den-infaz-duzenlemesi-taslagina-5-maddelik-gorus-h44892.html", "title": "CHP'den infaz d\u00fczenlemesi tasla\u011f\u0131na 5 maddelik g\u00f6r\u00fc\u015f", "top_image": "https://www.durushaber.com.tr/images/haberler/2020/03/chp-den-ceza-infaz-duzenlemesi-icin-5-maddelik-gorus_a293c.jpg", "meta_img": "https://www.durushaber.com.tr/images/haberler/2020/03/chp-den-ceza-infaz-duzenlemesi-icin-5-maddelik-gorus_a293c.jpg", "images": ["https://www.durushaber.com.tr/images/album/thumbs/e293460f1659adf5.jpg", "https://www.durushaber.com.tr/images/album/thumbs/2ac3006a65fd797a.jpg", "https://www.durushaber.com.tr/images/album/thumbs/4_19.jpg", "https://www.durushaber.com.tr/images/album/thumbs/parti-kapak_16_9_1581323625.jpg", "https://www.durushaber.com.tr/images/haberler/2020/03/mecliste-kayyim-tartismasi-kurt-dusmanligi-yapiyorsunuz_7b544.jpg", "https://www.durushaber.com.tr/images/haberler/2020/03/tahir-elci-iddianamesi-5-yil-sonra-tamamlandi_01f16.jpg", "https://www.durushaber.com.tr/images/haberler/2020/03/selahattin-demirtas-tan-newroz-mesaji_b7ef2.jpg", "https://www.durushaber.com.tr/images/haberler/2020/03/chp-den-ceza-infaz-duzenlemesi-icin-5-maddelik-gorus_a293c.jpg", "https://www.durushaber.com.tr/images/security_code.jpg", "https://mc.yandex.ru/watch/40909959", "https://www.durushaber.com.tr/images/haberler/2020/03/meclis-adalet-komisyonu-uyesinden-infaz-duzenlemesi-hakkinda-aciklama_b25da.jpg", "https://www.durushaber.com.tr/images/banner/logo_1_1.png", "https://www.durushaber.com.tr/images/haberler/2020/03/hdp-li-4-belediyeye-kayyim-atandi-esbaskanlar-gozaltina-alindi_e2a02.jpg", "https://www.durushaber.com.tr/_themes/hs-royal/images/no_author.jpg", "https://www.durushaber.com.tr/images/haberler/2020/03/paylan-dan-erdogan-a-vatandas-tedbirleri-duymak-isterken-o-kolonya-diyor_a3261.jpg", "https://www.durushaber.com.tr/images/banner/duruslogo.png"], "movies": [], "text": "CHP, ceza infaz d\u00fczenlemesi i\u00e7in AKP ile yapt\u0131\u011f\u0131 g\u00f6r\u00fc\u015fmenin ard\u0131ndan 5 maddelik teklifini duyurdu. CHP g\u00f6r\u00fc\u015f\u00fcnde cinsel su\u00e7lar ile uyu\u015fturucu sat\u0131c\u0131lar\u0131n\u0131n kapsam d\u0131\u015f\u0131nda b\u0131rak\u0131lmas\u0131 istendi\n\nCHP, ceza infaz d\u00fczenlemesi tasla\u011f\u0131na ili\u015fkin 5 maddelik g\u00f6r\u00fc\u015f\u00fcn\u00fc AKP'ye yaz\u0131l\u0131 olarak bildirdi.\n\nCHP, d\u00fcn TBMM'de AKP ile yap\u0131lan g\u00f6r\u00fc\u015fmenin ard\u0131ndan ceza infaz d\u00fczenlemesine ili\u015fkin g\u00f6r\u00fc\u015flerini yaz\u0131l\u0131 olarak bildirdi.\n\nCHP, infaz ile ilgili d\u00fczenlemeye prensip olarak kar\u015f\u0131 \u00e7\u0131kmad\u0131\u011f\u0131n\u0131 belirtirken, g\u00f6r\u00fc\u015f\u00fcn\u00fc 5 madde halinde \u015f\u00f6yle s\u0131ralad\u0131:\n\n*Teklife prensipte ve genel olarak kar\u015f\u0131 olmamakla birlikte, yap\u0131lmak istenen de\u011fi\u015fiklikte cinsel su\u00e7lar ve uyu\u015fturucu su\u00e7lar\u0131 (TCK 188) i\u00e7in ko\u015fullu sal\u0131verme oran\u0131n\u0131n 2/3 oran\u0131na y\u00fckseltilmesi do\u011fru de\u011fildir.\n\n* Cinsel su\u00e7lar ve uyu\u015fturucu su\u00e7lar\u0131 (TCK 188) i\u00e7in ko\u015fullu sal\u0131verme oran\u0131 de\u011fi\u015ftirilmemelidir, teklif d\u0131\u015f\u0131 olmal\u0131d\u0131r. TCK 191'de kullan\u0131c\u0131lar hakk\u0131nda m\u00fckerrer olmaktan dolay\u0131 verilen cezalar kapsama al\u0131nabilir.\n\n* 1 y\u0131l\u0131k maktu denetimli serbestlik s\u00fcresi nispi hale getirilmesi pek \u00e7ok su\u00e7 faili hakk\u0131nda etkili olacak ve cezaevlerine girmelerine yol a\u00e7acakt\u0131r. Bu nedenle bu a\u015famada d\u00fczenlemeden vazge\u00e7ilmelidir.\n\n* D\u00fczenlemede ter\u00f6r su\u00e7lar\u0131 aras\u0131nda say\u0131lan ve ter\u00f6r su\u00e7lar\u0131 yelpazesinin \u00e7ok geni\u015f yorumlanmas\u0131 neticesinde ma\u011fdur olan, \u00f6rg\u00fcte \u00fcye olmamakla birlikte \u00f6rg\u00fcte yard\u0131m ve yatakl\u0131k yapanlar ile bas\u0131n su\u00e7lular\u0131 ve d\u00fc\u015f\u00fcnce su\u00e7lular\u0131 hakk\u0131nda da bu kanuni d\u00fczenlemeden yararlanma imkanlar\u0131 getirilebilir.\n\n* \u0130nfaz kapsam\u0131nda olmayan 'canavarca hisle yaralamalar' hakk\u0131nda ayr\u0131 bir kanuni d\u00fczenleme yap\u0131lmas\u0131 daha yerinde olacakt\u0131r.", "keywords": [], "meta_keywords": ["Chp", "CEZA", "ceza infaz d\u00fczenlemesi", "Taslak", "g\u00f6r\u00fc\u015f", "akp"], "tags": [], "authors": ["Duru\u015f Haber"], "publish_date": null, "summary": "", "article_html": "", "meta_description": "CHP ceza infaz d\u00fczenlemesi i\u00e7in AKP ile yapt\u0131\u011f\u0131 g\u00f6r\u00fc\u015fmenin ard\u0131ndan 5 maddelik teklifini duyurdu. CHP g\u00f6r\u00fc\u015f\u00fcnde cinsel su\u00e7lar ile uyu\u015fturucu sat\u0131c\u0131lar\u0131n\u0131n", "meta_lang": "tr", "meta_favicon": "https://www.durushaber.com.tr/_themes/hs-royal/images/favicon.ico", "meta_data": {"viewport": "width=device-width, initial-scale=1", "description": "CHP ceza infaz d\u00fczenlemesi i\u00e7in AKP ile yapt\u0131\u011f\u0131 g\u00f6r\u00fc\u015fmenin ard\u0131ndan 5 maddelik teklifini duyurdu. CHP g\u00f6r\u00fc\u015f\u00fcnde cinsel su\u00e7lar ile uyu\u015fturucu sat\u0131c\u0131lar\u0131n\u0131n", "keywords": "Chp, CEZA, ceza infaz d\u00fczenlemesi, Taslak, g\u00f6r\u00fc\u015f, akp", "news_keywords": "Chp, CEZA, ceza infaz d\u00fczenlemesi, Taslak, g\u00f6r\u00fc\u015f, akp", "robots": "noodp", "author": "Duru\u015f Haber", "fb": {"admins": 10213183142234014, "pages": 146530245918925}, "theme-color": "#34495e", "og": {"type": "article", "site_name": "Duru\u015f Haber", "title": "CHP'den infaz d\u00fczenlemesi tasla\u011f\u0131na 5 maddelik g\u00f6r\u00fc\u015f", "description": "CHP ceza infaz d\u00fczenlemesi i\u00e7in AKP ile yapt\u0131\u011f\u0131 g\u00f6r\u00fc\u015fmenin ard\u0131ndan 5 maddelik teklifini duyurdu. CHP g\u00f6r\u00fc\u015f\u00fcnde cinsel su\u00e7lar ile uyu\u015fturucu sat\u0131c\u0131lar\u0131n\u0131n", "url": "https://www.durushaber.com.tr/gundem/chp-den-infaz-duzenlemesi-taslagina-5-maddelik-gorus-h44892.html", "image": "https://www.durushaber.com.tr/images/haberler/2020/03/chp-den-ceza-infaz-duzenlemesi-icin-5-maddelik-gorus_a293c.jpg"}, "twitter": {"card": "summary_large_image", "url": "http://www.durushaber.com.tr/gundem/chp-den-infaz-duzenlemesi-taslagina-5-maddelik-gorus-h44892.html", "domain": "https://www.durushaber.com.tr/", "site": "durushabercom", "title": "CHP'den infaz d\u00fczenlemesi tasla\u011f\u0131na 5 maddelik g\u00f6r\u00fc\u015f", "description": "CHP ceza infaz d\u00fczenlemesi i\u00e7in AKP ile yapt\u0131\u011f\u0131 g\u00f6r\u00fc\u015fmenin ard\u0131ndan 5 maddelik teklifini duyurdu. CHP g\u00f6r\u00fc\u015f\u00fcnde cinsel su\u00e7lar ile uyu\u015fturucu sat\u0131c\u0131lar\u0131n\u0131n", "image": {"src": "https://www.durushaber.com.tr/images/haberler/2020/03/chp-den-ceza-infaz-duzenlemesi-icin-5-maddelik-gorus_a293c.jpg"}}, "apple-itunes-app": "app-id=1163094909", "google-play-app": "app-id=com.tebilisim.android.radikal24", "dc.language": "tr", "dc.source": "https://www.durushaber.com.tr/", "dc.title": "CHP'den infaz d\u00fczenlemesi tasla\u011f\u0131na 5 maddelik g\u00f6r\u00fc\u015f", "dc.keywords": "Chp, CEZA, ceza infaz d\u00fczenlemesi, Taslak, g\u00f6r\u00fc\u015f, akp", "dc.description": "CHP ceza infaz d\u00fczenlemesi i\u00e7in AKP ile yapt\u0131\u011f\u0131 g\u00f6r\u00fc\u015fmenin ard\u0131ndan 5 maddelik teklifini duyurdu. CHP g\u00f6r\u00fc\u015f\u00fcnde cinsel su\u00e7lar ile uyu\u015fturucu sat\u0131c\u0131lar\u0131n\u0131n"}, "canonical_link": "https://www.durushaber.com.tr/gundem/chp-den-infaz-duzenlemesi-taslagina-5-maddelik-gorus-h44892.html"}