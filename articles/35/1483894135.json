{"source_url": "https://gk24.pl", "url": "https://gk24.pl/sylwestrowa-noc-w-regionie-koszalinskim-9latek-poparzony-przez-petarde-ratownik-medyczny-zaatakowany/ar/c1-14688915", "title": "Sylwestrowa noc w regionie koszali\u0144skim. 9-latek poparzony przez petard\u0119, ratownik medyczny zaatakowany", "top_image": "https://d-art.ppstatic.pl/kadry/k/r/1/83/ba/5e0c73fea4a32_o_full.jpg", "meta_img": "https://d-art.ppstatic.pl/kadry/k/r/1/83/ba/5e0c73fea4a32_o_full.jpg", "images": ["https://s-nsk.ppstatic.pl/assets/nsk/v1.54.4/images/_sites/logo/svg/telemagazyn.svg", "https://d-art.ppstatic.pl/kadry/k/r/1/83/ba/5e0c73fea4a32_o_full.jpg", "https://s-nsk.ppstatic.pl/assets/nsk/v1.54.4/images/_sites/logo/svg/motofakty.svg", "https://s-nsk.ppstatic.pl/assets/nsk/v1.54.4/images/_sites/logo/svg/strefaagro.svg", "https://s-nsk.ppstatic.pl/assets/nsk/v1.54.4/images/_sites/logo/svg/gol24.svg", "https://s-nsk.ppstatic.pl/assets/nsk/v1.54.4/images/_sites/logo/svg/strefabiznesu.svg", "https://s-nsk.ppstatic.pl/assets/nsk/v1.54.4/images/_sites/logo/svg/stronakobiet.svg", "https://s-nsk.ppstatic.pl/assets/nsk/v1.54.4/images/_sites/logo/svg/polskapress.svg", "https://d-pa.ppstatic.pl/frames/pa-def/b4/6a/1_510034205_small.jpg", "https://s-nsk.ppstatic.pl/assets/nsk/v1.54.4/images/_sites/logo/svg/sportowy24.svg", "https://s-nsk.ppstatic.pl/assets/nsk/v1.54.4/images/_defaults/tutorials/plachta/loading.svg", "https://s-nsk.ppstatic.pl/assets/nsk/v1.54.4/images/_sites/logo/svg/gratka.svg"], "movies": [], "text": "Miniona noc by\u0142a \u2013 zgodnie z przewidywaniami \u2013 bardzo pracowit\u0105 noc\u0105 dla zespo\u0142\u00f3w ratownictwa medycznego i dyspozytor\u00f3w WSPR. W naszym regionie dy\u017cur pe\u0142ni\u0142y 82 zespo\u0142y ratownictwa medycznego rozlokowane na terenie ca\u0142ego wojew\u00f3dztwa i 14 dyspozytor\u00f3w medycznych w dw\u00f3ch dyspozytorniach \u2013 w Szczecinie i Ko\u0142obrzegu.\n\nOd p\u00f3\u0142nocy do godziny ok. 6 rano dyspozytorzy medyczni WSPR w Szczecinie i Ko\u0142obrzegu odebrali kilkaset telefon\u00f3w od mieszka\u0144c\u00f3w i turyst\u00f3w przebywaj\u0105cych w naszym wojew\u00f3dztwie.\n\nPonad 300 z tych zg\u0142osze\u0144 zosta\u0142o przyj\u0119tych i zadysponowano do nich najbli\u017csze zespo\u0142y ratownictwa medycznego.\n\nW Szczecinie tu\u017c po p\u00f3\u0142nocy wszystkie dy\u017curuj\u0105ce zespo\u0142y ratownictwa medycznego wyjecha\u0142y w miasto udziela\u0107 pomocy (w sumie 14 zespo\u0142\u00f3w ratownictwa medycznego \u2013 tyle dy\u017curuje w Szczecinie) i nie zjecha\u0142y do bazy ani na chwil\u0119 a\u017c do godz. 4 nad ranem.\n\n- Najwi\u0119cej by\u0142o zg\u0142osze\u0144 do os\u00f3b, kt\u00f3re nadu\u017cy\u0142y alkoholu lub za\u017cy\u0142y \u015brodki odurzaj\u0105ce i wda\u0142y si\u0119 w b\u00f3jk\u0119, dozna\u0142y urazu po upadku lub le\u017ca\u0142y nieprzytomne przy drodze (w Szczecinie sporo takich zg\u0142osze\u0144 by\u0142o w okolicach Jasnych B\u0142oni). Wiele zg\u0142osze\u0144 dotyczy\u0142o zaburze\u0144 zachowania, samookaleczenia i pr\u00f3b samob\u00f3jczych - informuje Paulina Targaszewska, rzecznik prasowy Wojew\u00f3dzkiej Stacji Pogotowia Ratunkowego w Szczecinie.", "keywords": [], "meta_keywords": [""], "tags": ["Lewandowski izrael", "twardowskiego basen ...", "mecz izrael - polska...", "ch\u0142opcy uton\u0119li w zb...", "pogotowie bia\u0142ogard", "reprezentacja polski", "legia pogo\u0144", "twardowskiego wypade...", "legia warszawa", "aleksandar vukovi\u0107", "pogon legia", "szczecin kolizja", "robert lewandowski", "uton\u0119li w basenie pr...", "polska s\u0142owenia", "dwaj ch\u0142opcy uton\u0119li", "dzieci wpad\u0142y do bas...", "euro 2020", "polska izrael", "pogo\u0144 szczecin", "kijewo szczecin", "jerzy brz\u0119czek", "pogotowie ko\u0142obrzeg", "pi\u0142ka no\u017cna", "wypadek szczecin", "Wypadki Koszalin", "lewandowski"], "authors": [], "publish_date": "Wed Jan  1 11:23:00 2020", "summary": "", "article_html": "", "meta_description": "W Ko\u0142obrzegu 9-latek dozna\u0142 obra\u017ce\u0144 od wybuchu petardy, w Bia\u0142ogardzie zaatakowany zosta\u0142 ratownik medyczny. Sylwestrowa noc nie nale\u017ca\u0142a do spokojnych. Pracownicy pogotowia ratunkowego mieli r\u0119ce pe\u0142ne roboty.", "meta_lang": "pl", "meta_favicon": "https://s-nsk.ppstatic.pl/assets/nsk/v1.54.4/images/_sites/favicon/png/180/gk24.png", "meta_data": {"viewport": "width=device-width, initial-scale=1.0", "google-site-verification": "WcL3xqX8SIWy2nLyCBjViAbQOyDm0EDhn6HBSGWEHv0", "site.name": "G\u0142os Koszali\u0144ski", "description": "W Ko\u0142obrzegu 9-latek dozna\u0142 obra\u017ce\u0144 od wybuchu petardy, w Bia\u0142ogardzie zaatakowany zosta\u0142 ratownik medyczny. Sylwestrowa noc nie nale\u017ca\u0142a do spokojnych. Pracownicy pogotowia ratunkowego mieli r\u0119ce pe\u0142ne roboty.", "og": {"title": "Sylwestrowa noc w regionie koszali\u0144skim. 9-latek poparzony przez petard\u0119, ratownik medyczny zaatakowany", "description": "&nbsp;", "type": "article", "locale": "pl_PL", "site_name": "G\u0142os Koszali\u0144ski", "image": {"identifier": "https://d-art.ppstatic.pl/kadry/k/r/1/83/ba/5e0c73fea4a32_o_full.jpg", "type": "image/jpeg"}, "url": "https://gk24.pl/sylwestrowa-noc-w-regionie-koszalinskim-9latek-poparzony-przez-petarde-ratownik-medyczny-zaatakowany/ar/c1-14688915"}, "twitter": {"description": "&nbsp;", "card": "summary_large_image", "title": "Sylwestrowa noc w regionie koszali\u0144skim. 9-latek poparzony przez petard\u0119, ratownik medyczny zaatakowany", "image": "https://d-art.ppstatic.pl/kadry/k/r/1/83/ba/5e0c73fea4a32_o_full.jpg"}, "article": {"published_time": "2020-01-01T11:23:00.000000+01:00", "modified_time": "2020-01-01T13:10:43.000000+01:00", "publisher": "https://www.facebook.com/gk24pl/", "author": "Redakcja", "tag": "pogotowie bia\u0142ogard"}, "msapplication-TileColor": "#2196F3", "theme-color": "#2196F3"}, "canonical_link": "https://gk24.pl/sylwestrowa-noc-w-regionie-koszalinskim-9latek-poparzony-przez-petarde-ratownik-medyczny-zaatakowany/ar/c1-14688915"}