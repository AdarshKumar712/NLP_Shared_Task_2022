{"source_url": "https://www.haberler.com", "url": "https://www.haberler.com/sehit-annesinden-gurur-veren-sozler-guclu-13303836-haberi/", "title": "\u015eehit annesinden gurur veren s\u00f6zler: \"G\u00fc\u00e7l\u00fc duraca\u011f\u0131m yavrum, a\u011flam\u0131yorum\"", "top_image": "https://foto.haberler.com/haber/2020/06/08/sehit-annesinden-gurur-veren-sozler-guclu-13303836_amp.jpg", "meta_img": "https://foto.haberler.com/haber/2020/06/08/sehit-annesinden-gurur-veren-sozler-guclu-13303836_amp.jpg", "images": ["https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://gdetr.hit.gemius.pl/_[TIMESTAMP]/redot.gif?id=ByAw5ONRp1OvwilEQCIPOpewXmdUnSLmtjkc8_dkTxj.W7/fastid=ltoewhsfnpbbdhmmxppfywtetemc/stparam=mkngbrdtww/nc=0/gdpr=0/gdpr_consent=", "https://foto.haberler.com/haber/2020/06/08/sehit-annesinden-gurur-veren-sozler-guclu-13303836_amp.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362", "https://www.haberler.com/static/rklm/970x250Halk-Bankasi-Masthead-5-Haziran-2020.png"], "movies": [], "text": "\u015eehit annesinden gurur veren s\u00f6zler: \"G\u00fc\u00e7l\u00fc duraca\u011f\u0131m yavrum, a\u011flam\u0131yorum\" \u015eehit annesinden gurur veren s\u00f6zler: \"G\u00fc\u00e7l\u00fc duraca\u011f\u0131m yavrum, a\u011flam\u0131yorum\" Suriye'nin \u0130dlib kentinde yaraland\u0131ktan sonra tedavi g\u00f6rd\u00fc\u011f\u00fc GATA'da \u015fehit olan Piyade Tank\u00e7\u0131 S\u00f6zle\u015fmeli Er \u0130smail Anayurt i\u00e7in d\u00fczenlenen t\u00f6rende, \u015fehit annesi Tesmiye Anayurt, o\u011flunu \"a\u011flamayaca\u011f\u0131m, g\u00fc\u00e7l\u00fc...\n\n\u015eehit annesinden gurur veren s\u00f6zler: \"G\u00fc\u00e7l\u00fc duraca\u011f\u0131m yavrum, a\u011flam\u0131yorum\"\n\nTOKAT - Suriye'nin \u0130dlib kentinde yaraland\u0131ktan sonra tedavi g\u00f6rd\u00fc\u011f\u00fc GATA'da \u015fehit olan Piyade Tank\u00e7\u0131 S\u00f6zle\u015fmeli Er \u0130smail Anayurt i\u00e7in d\u00fczenlenen t\u00f6rende, \u015fehit annesi Tesmiye Anayurt, o\u011flunu \"a\u011flamayaca\u011f\u0131m, g\u00fc\u00e7l\u00fc duraca\u011f\u0131m\" s\u00f6zleri ile son yolculu\u011funa u\u011furlad\u0131.\n\nSuriye'nin \u0130dlib kentinde, tanka yap\u0131lan roketatarl\u0131 sald\u0131r\u0131 sonucu yaralanan ve 43 g\u00fcnd\u00fcr hastanede tedavi g\u00f6ren Piyade Tank\u00e7\u0131 S\u00f6zle\u015fmeli Er \u0130smail Anayurt (25), \u015fehit oldu. \u015eehit i\u00e7in Tokat'\u0131n Erbaa il\u00e7esinde bulunan Fevzi \u00c7akmak \u0130lkokulu bah\u00e7esinde t\u00f6ren d\u00fczenlendi.\n\nDursun ve Tesmiye Anayurt \u00e7iftinin 4 \u00e7ocu\u011fundan biri olan Piyade Tank\u00e7\u0131 S\u00f6zle\u015fmeli Er \u0130smail Anayurt, 26 Nisan'da Suriye'nin \u0130dlib kentinde tanka yap\u0131lan roketatarl\u0131 sald\u0131r\u0131 sonucu yaralanm\u0131\u015ft\u0131. Yaral\u0131 asker Anayurt, Ankara G\u00fclhane E\u011fitim ve Ara\u015ft\u0131rma Hastanesi'nde tedaviye al\u0131nd\u0131. 43 g\u00fcnd\u00fcr tedavisi s\u00fcren yaral\u0131 asker, doktorlar\u0131n t\u00fcm m\u00fcdahalelerine ra\u011fmen \u015fehit oldu. D\u00fcn havayoluyla Tokat'a getirilen \u015eehit Anayurt, oradan da karayoluyla Erbaa il\u00e7esine getirildi. \u015eehidin baba oca\u011f\u0131nda al\u0131nan helallik esnas\u0131nda Anne Tesmiye Anayurt ve A\u011fabey Se\u00e7kin Anayurt, t\u00f6rende bulunan vatanda\u015flara g\u00fc\u00e7l\u00fc durmalar\u0131 ve a\u011flamamalar\u0131 konusunda telkinde bulundu. Helallik sonras\u0131nda \u015eehit Anayurt i\u00e7in Erbaa kent merkezinde bulunan Fevzi \u00c7akmak \u0130lkokulu bah\u00e7esinde t\u00f6ren d\u00fczenlendi. K\u0131l\u0131nan cenaze namaz\u0131n\u0131n ard\u0131ndan Baba Dursun Anayurt'un bayra\u011fa sar\u0131l\u0131 tabutunu \u00f6perek u\u011furlad\u0131\u011f\u0131 \u015eehit \u0130smail Anayurt, Erbaa \u0130l\u00e7e \u015eehitli\u011finde defnedildi.\n\nKaynak: \u0130HA", "keywords": [], "meta_keywords": ["Suriye", "\u0130dlib", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "\u015eehit annesinden gurur veren s\u00f6zler: 'G\u00fc\u00e7l\u00fc duraca\u011f\u0131m yavrum, a\u011flam\u0131yorum' Suriye'nin \u0130dlib kentinde yaraland\u0131ktan sonra tedavi g\u00f6rd\u00fc\u011f\u00fc GATA'da \u015fehit olan Piyade Tank\u00e7\u0131 S\u00f6zle\u015fmeli Er \u0130smail Anayurt i\u00e7in d\u00fczenlenen t\u00f6rende, \u015fehit annesi Tesmiye Anayurt, o\u011flunu 'a\u011flamayaca\u011f\u0131m, g\u00fc\u00e7l\u00fc...", "meta_lang": "tr", "meta_favicon": "/touch-icon-iphone.png", "meta_data": {"description": "\u015eehit annesinden gurur veren s\u00f6zler: 'G\u00fc\u00e7l\u00fc duraca\u011f\u0131m yavrum, a\u011flam\u0131yorum' Suriye'nin \u0130dlib kentinde yaraland\u0131ktan sonra tedavi g\u00f6rd\u00fc\u011f\u00fc GATA'da \u015fehit olan Piyade Tank\u00e7\u0131 S\u00f6zle\u015fmeli Er \u0130smail Anayurt i\u00e7in d\u00fczenlenen t\u00f6rende, \u015fehit annesi Tesmiye Anayurt, o\u011flunu 'a\u011flamayaca\u011f\u0131m, g\u00fc\u00e7l\u00fc...", "keywords": "Suriye, \u0130dlib, G\u00fcncel, Haber", "image": "https://foto.haberler.com/haber/2020/06/08/sehit-annesinden-gurur-veren-sozler-guclu-13303836_amp.jpg", "medium": "news", "dateCreated": "2020-06-08T20:22:38+03:00", "dateUpdated": "2020-06-08T21:52:25+03:00", "msapplication-starturl": "https://www.haberler.com", "article": {"id": 13303836, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Suriye, \u0130dlib, G\u00fcncel"}, "og": {"url": "https://www.haberler.com/sehit-annesinden-gurur-veren-sozler-guclu-13303836-haberi/", "site_name": "Haberler.com", "locale": "tr_TR", "type": "article", "title": "\u015eehit annesinden gurur veren s\u00f6zler: 'G\u00fc\u00e7l\u00fc duraca\u011f\u0131m yavrum, a\u011flam\u0131yorum'", "description": "\u015eehit annesinden gurur veren s\u00f6zler: 'G\u00fc\u00e7l\u00fc duraca\u011f\u0131m yavrum, a\u011flam\u0131yorum' Suriye'nin \u0130dlib kentinde yaraland\u0131ktan sonra tedavi g\u00f6rd\u00fc\u011f\u00fc GATA'da \u015fehit olan Piyade Tank\u00e7\u0131 S\u00f6zle\u015fmeli Er \u0130smail Anayurt i\u00e7in d\u00fczenlenen t\u00f6rende, \u015fehit annesi Tesmiye Anayurt, o\u011flunu 'a\u011flamayaca\u011f\u0131m, g\u00fc\u00e7l\u00fc...", "image": {"identifier": "https://foto.haberler.com/haber/2020/06/08/sehit-annesinden-gurur-veren-sozler-guclu-13303836_amp.jpg", "secure_url": "https://foto.haberler.com/haber/2020/06/08/sehit-annesinden-gurur-veren-sozler-guclu-13303836_amp.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/sehit-annesinden-gurur-veren-sozler-guclu-13303836-haberi/", "card": "summary_large_image", "site": "Haberler", "title": "\u015eehit annesinden gurur veren s\u00f6zler: 'G\u00fc\u00e7l\u00fc duraca\u011f\u0131m yavrum, a\u011flam\u0131yorum'", "description": "\u015eehit annesinden gurur veren s\u00f6zler: 'G\u00fc\u00e7l\u00fc duraca\u011f\u0131m yavrum, a\u011flam\u0131yorum' Suriye'nin \u0130dlib kentinde yaraland\u0131ktan sonra tedavi g\u00f6rd\u00fc\u011f\u00fc GATA'da \u015fehit olan Piyade Tank\u00e7\u0131 S\u00f6zle\u015fmeli Er \u0130smail Anayurt i\u00e7in d\u00fczenlenen t\u00f6rende, \u015fehit annesi Tesmiye Anayurt, o\u011flunu 'a\u011flamayaca\u011f\u0131m, g\u00fc\u00e7l\u00fc...", "image": "https://foto.haberler.com/haber/2020/06/08/sehit-annesinden-gurur-veren-sozler-guclu-13303836_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/sehit-annesinden-gurur-veren-sozler-guclu-13303836-haberi/"}