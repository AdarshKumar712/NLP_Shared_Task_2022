{"source_url": "https://www.milliyet.com.tr", "url": "https://www.milliyet.com.tr/siyaset/bakan-turhandan-evde-kal-cagrisi-6173832", "title": "Bakan Turhan'dan 'evde kal' \u00e7a\u011fr\u0131s\u0131", "top_image": "https://i2.milimaj.com/i/milliyet/75/0x0/5e7b577a55427f125c0b0a1f.jpg", "meta_img": "https://i2.milimaj.com/i/milliyet/75/0x0/5e7b577a55427f125c0b0a1f.jpg", "images": ["https://i2.milimaj.com/i/milliyet/75/0x410/5e7b577a55427f125c0b0a1f.jpg", "https://i2.milimaj.com/i/milliyet/75/0x0/5e7b577a55427f125c0b0a1f.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://s.milimaj.com/images/milliyet/milliyet_logo.png", "https://s.milimaj.com/images/common/backtohome.png", "https://s.milimaj.com/images/milliyet/milliyettv-logo-white.png"], "movies": [], "text": "Bakan Turhan, koronavir\u00fcs salg\u0131n\u0131na kar\u015f\u0131 al\u0131nabilecek tedbirlere ili\u015fkin Twitter hesab\u0131ndan videolu mesaj payla\u015ft\u0131. Turhan, d\u00fcnyay\u0131 etkisi alt\u0131na alan koronavir\u00fcs salg\u0131n\u0131 nedeniyle vir\u00fcs\u00fcn bula\u015fma etkisini azaltmak i\u00e7in soka\u011fa \u00e7\u0131k\u0131lmamas\u0131 ve m\u00fcmk\u00fcn oldu\u011fu kadar evde kal\u0131nmas\u0131 gerekti\u011fini bildirdi.\n\n'CORONA V\u0130R\u00dcS ALACA\u011eIMIZ H\u0130\u00c7B\u0130R TEDB\u0130RDEN G\u00dc\u00c7L\u00dc DE\u011e\u0130LD\u0130R'\n\nBakan Turhan, evde ge\u00e7irilen s\u00fcrenin verimli hale getirilebilece\u011fine dikkati \u00e7ekerek, \u015funlar\u0131 s\u00f6yledi:\n\n\"Kitap okuyabilir, el i\u015fi hobileri yap\u0131labilir, hatta evde e\u015flerimizin yapt\u0131\u011f\u0131 yemekleri yapmay\u0131 \u00f6\u011frenebiliriz. Yo\u011fun i\u015f hayat\u0131 tempomuz var. Bu molay\u0131 bir vesile haline getirerek, aile bireylerimiz ile daha uzun sohbetler yapabilir, hatta edindi\u011fimiz tecr\u00fcbeleri \u00e7ocuklar\u0131m\u0131zla payla\u015fabiliriz. \u015eimdi koronavir\u00fcs riskinden korunmak i\u00e7in yapmam\u0131z gerekenleri Sa\u011fl\u0131k Bakanl\u0131\u011f\u0131m\u0131z s\u00fcrekli duyuruyor. Birka\u00e7 uyar\u0131 da ben yapay\u0131m. Panik yok ama tedbir \u015fart. Ellerimizi s\u0131k s\u0131k y\u0131kayaca\u011f\u0131z, kalabal\u0131k ortamlara girmeyece\u011fiz, sosyal mesafeyi koruyaca\u011f\u0131z, sar\u0131l\u0131p tokala\u015fmak yerine g\u00f6n\u00fcl selam\u0131yla selamla\u015faca\u011f\u0131z. 'Evde kal' ve unutma, koronavir\u00fcs alaca\u011f\u0131m\u0131z hi\u00e7bir tedbirden g\u00fc\u00e7l\u00fc de\u011fildir.\"", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Son Dakika - Ula\u015ft\u0131rma ve Altyap\u0131 Bakan\u0131 Mehmet Cahit Turhan, corona vir\u00fcs salg\u0131n\u0131 nedeniyle vatanda\u015flara 'evde kal' \u00e7a\u011fr\u0131s\u0131nda bulunarak, Corona vir\u00fcs, alaca\u011f\u0131m\u0131z hi\u00e7bir tedbirden g\u00fc\u00e7l\u00fc de\u011fildir dedi.", "meta_lang": "tr", "meta_favicon": "https://s.milimaj.com/favicon/apple-touch-icon.png?v=octo-4.0.53.306", "meta_data": {"viewport": "width=device-width, initial-scale=1, maximum-scale=1, user-scalable=no", "og": {"url": "https://www.milliyet.com.tr/siyaset/bakan-turhandan-evde-kal-cagrisi-6173832", "title": "Bakan Turhan'dan 'evde kal' \u00e7a\u011fr\u0131s\u0131", "type": "article", "image": "https://i2.milimaj.com/i/milliyet/75/0x0/5e7b577a55427f125c0b0a1f.jpg", "site_name": "Milliyet", "description": "Ula\u015ft\u0131rma ve Altyap\u0131 Bakan\u0131 Mehmet Cahit Turhan, corona vir\u00fcs salg\u0131n\u0131 nedeniyle vatanda\u015flara 'evde kal' \u00e7a\u011fr\u0131s\u0131nda bulunarak, Corona vir\u00fcs, alaca\u011f\u0131m\u0131z hi\u00e7bir tedbirden g\u00fc\u00e7l\u00fc de\u011fildir dedi."}, "description": "Son Dakika - Ula\u015ft\u0131rma ve Altyap\u0131 Bakan\u0131 Mehmet Cahit Turhan, corona vir\u00fcs salg\u0131n\u0131 nedeniyle vatanda\u015flara 'evde kal' \u00e7a\u011fr\u0131s\u0131nda bulunarak, Corona vir\u00fcs, alaca\u011f\u0131m\u0131z hi\u00e7bir tedbirden g\u00fc\u00e7l\u00fc de\u011fildir dedi.", "twitter": {"card": "summary_large_image", "site": "@Milliyet", "creator": "@Milliyet", "url": "https://www.milliyet.com.tr/siyaset/bakan-turhandan-evde-kal-cagrisi-6173832", "title": "Bakan Turhan'dan 'evde kal' \u00e7a\u011fr\u0131s\u0131", "description": "Ula\u015ft\u0131rma ve Altyap\u0131 Bakan\u0131 Mehmet Cahit Turhan...", "image": "https://i2.milimaj.com/i/milliyet/75/0x0/5e7b577a55427f125c0b0a1f.jpg"}, "msapplication-TileColor": "#ffffff", "msapplication-config": "https://s.milimaj.com/favicon/browserconfig.xml?v=octo-4.0.53.306", "theme-color": "#ffffff", "robots": "index,follow", "Classification": "News"}, "canonical_link": "https://www.milliyet.com.tr/siyaset/bakan-turhandan-evde-kal-cagrisi-6173832"}