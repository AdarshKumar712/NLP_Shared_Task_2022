{"source_url": "https://web.archive.org", "url": "https://web.archive.org/web/20200205170430id_/https://www.sondakika.com/haber/haber-izmir-de-suriyeli-hamile-kadin-ve-5-yasindaki-oglu-12882253/", "title": "\u0130zmir'de Suriyeli hamile kad\u0131n ve 5 ya\u015f\u0131ndaki o\u011flu evde \u00f6l\u00fc bulundu", "top_image": "https://foto.sondakika.com/haber/2020/02/04/izmir-de-suriyeli-hamile-kadin-ve-5-yasindaki-12882253_o.jpg", "meta_img": "https://foto.sondakika.com/haber/2020/02/04/izmir-de-suriyeli-hamile-kadin-ve-5-yasindaki-12882253_o.jpg", "images": ["https://mc.yandex.ru/watch/14078032", "https://web.archive.org/static/images/Desktop_icon_2x_ios.png", "http://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/Desktop_icon_2x_android.png", "https://foto.sondakika.com/haber/2020/02/04/izmir-de-suriyeli-hamile-kadin-ve-5-yasindaki-12882253_osd.jpg", "https://web.archive.org/static/images/blank.gif", "https://web.archive.org/static/images/sosyal/icons/facebook.png", "https://foto.sondakika.com/galeri/2020/02/05/esinden-bosanan-riyad-mahrez-yeni-bir-aska-yelken-0_3372_o.jpg", "https://web.archive.org/static/images/sosyal/icons/twitter.png", "https://foto.sondakika.com/haber/2020/02/05/galatasaray-2-yil-once-sorloth-u-elinden-12886437_3696_170.jpg", "https://foto.sondakika.com/haber/2020/02/05/erdogan-adana-mutabakati-ni-hatirlatti-12886754_2427_170.jpg", "https://foto.sondakika.com/haber/2020/02/04/izmir-de-suriyeli-hamile-kadin-ve-5-yasindaki-12882253_o.jpg", "https://web.archive.org/static/images/huawei-app-gallery-apk-download-link@2x.png", "https://foto.sondakika.com/haber/2020/02/05/farkli-ulkelerden-cok-sayida-insani-dolandiran-12886897_1532_170.jpg", "https://web.archive.org/static/images/Logo2x.png", "https://web.archive.org/static/images/sosyal/icons/whatsapp.png"], "movies": [], "text": "\u0130zmir'in Menemen il\u00e7esinde, Suriye uyruklu hamile kad\u0131n ve 5 ya\u015f\u0131ndaki o\u011flu evde \u00f6l\u00fc bulundu.\n\nAl\u0131nan bilgiye g\u00f6re, Irmak Mahallesi'ndeki bir evden uzun s\u00fcre bir \u00e7ocu\u011fun a\u011flad\u0131\u011f\u0131n\u0131 fark eden mahalle sakinleri, s\u00f6z konusu ikamete girdi.\n\nKap\u0131s\u0131 a\u00e7\u0131k olan evde bir kad\u0131n\u0131n hareketsiz yatt\u0131\u011f\u0131n\u0131, ba\u015f\u0131nda da bir \u00e7ocu\u011fun a\u011flad\u0131\u011f\u0131n\u0131 g\u00f6ren mahalle sakinleri, durumu 112 Acil Servis ekipleri ile polise bildirdi.\n\nOlay yerine gelen ekipler, evdeki Suriye uyruklu Manar Alahmed (35) isimli kad\u0131n\u0131n b\u0131\u00e7aklanarak \u00f6ld\u00fcr\u00fcld\u00fc\u011f\u00fcn\u00fc belirledi. Ekipler evin di\u011fer odas\u0131nda 5 ya\u015f\u0131ndaki Muhammed isimli \u00e7ocu\u011fu da hareketsiz \u015fekilde buldu.\n\n\u0130lk incelemede \u00e7ocu\u011fun bo\u011fularak \u00f6ld\u00fcr\u00fcld\u00fc\u011f\u00fc belirlendi.\n\nSuriyeli kad\u0131n ile \u00e7ocu\u011funun cenazesi, otopsi i\u00e7in \u0130zmir Adli T\u0131p Kurumuna kald\u0131r\u0131ld\u0131.\n\nPolis, olayla ilgili ailenin 3 kom\u015fusunu g\u00f6zalt\u0131na ald\u0131.", "keywords": [], "meta_keywords": [""], "tags": [], "authors": [], "publish_date": "Tue Feb  4 09:50:03 2020", "summary": "", "article_html": "", "meta_description": "\u0130zmir\u2019in Menemen il\u00e7esinde, Suriye uyruklu hamile kad\u0131n ve 5 ya\u015f\u0131ndaki o\u011flu evde \u00f6l\u00fc bulundu.", "meta_lang": "tr", "meta_favicon": "/favicon.ico", "meta_data": {"description": "\u0130zmir\u2019in Menemen il\u00e7esinde, Suriye uyruklu hamile kad\u0131n ve 5 ya\u015f\u0131ndaki o\u011flu evde \u00f6l\u00fc bulundu.", "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "apple-mobile-web-app-capable": "yes", "robots": "index, follow", "og": {"article": {"section": "Politics", "published_time": "2020-02-04T09:50:03+03:00"}, "title": "\u0130zmir'de Suriyeli hamile kad\u0131n ve 5 ya\u015f\u0131ndaki o\u011flu evde \u00f6l\u00fc bulundu - Son Dakika", "description": "\u0130zmir\u2019in Menemen il\u00e7esinde, Suriye uyruklu hamile kad\u0131n ve 5 ya\u015f\u0131ndaki o\u011flu evde \u00f6l\u00fc bulundu.", "type": "Article", "site_name": "Sondakika.com", "url": "https://www.sondakika.com/haber/haber-izmir-de-suriyeli-hamile-kadin-ve-5-yasindaki-oglu-12882253/", "locale": "tr", "image": "https://foto.sondakika.com/haber/2020/02/04/izmir-de-suriyeli-hamile-kadin-ve-5-yasindaki-12882253_o.jpg"}, "msapplication-starturl": "https://www.sondakika.com", "article": {"modified": "2020-02-04T10:21:33+03:00"}, "fb": {"app_id": 1796825793864208}, "twitter": {"site": "@sondakikacom", "creator": "@sondakikacom", "card": "summary"}, "dateUpdated": "2020-02-04T10:21:33+03:00", "msvalidate.01": "C043A8E7202FBDE0AC7B60B68F77938B"}, "canonical_link": "https://www.sondakika.com/haber/haber-izmir-de-suriyeli-hamile-kadin-ve-5-yasindaki-oglu-12882253/"}