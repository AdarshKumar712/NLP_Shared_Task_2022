{"source_url": "https://gazetalubuska.pl", "url": "https://gazetalubuska.pl/rasistowski-atak-w-zielonogorskiej-restauracji-winiarnia-bachus-53latkowi-grozi-do-3-lat-wiezienia/ar/c1-15027004", "title": "Rasistowski atak w zielonog\u00f3rskiej restauracji Winiarnia Bachus. 53-latkowi grozi do 3 lat wi\u0119zienia", "top_image": "https://d-art.ppstatic.pl/kadry/k/r/1/ce/9b/5ee7653656aa2_o_original.jpg", "meta_img": "https://d-art.ppstatic.pl/kadry/k/r/1/ce/9b/5ee7653656aa2_o_original.jpg", "images": ["https://s-nsk.ppstatic.pl/assets/nsk/v1.76.1/images/_sites/logo/svg/sportowy24.svg", "https://d-pa.ppstatic.pl/frames/pa-def/22/2d/il20200610_568836792_small.jpg", "https://s-nsk.ppstatic.pl/assets/nsk/v1.76.1/images/_sites/logo/svg/strefabiznesu.svg", "https://s-nsk.ppstatic.pl/assets/nsk/v1.76.1/images/_sites/logo/svg/motofakty.svg", "https://s-nsk.ppstatic.pl/assets/nsk/v1.76.1/images/_defaults/tutorials/plachta/loading.svg", "data:image/png;base64,iVBORw0KGgoAAAANSUhEUgAAAAEAAAABAQMAAAAl21bKAAAAA1BMVEUAAACnej3aAAAAAXRSTlMAQObYZgAAAApJREFUCNdjYAAAAAIAAeIhvDMAAAAASUVORK5CYII=", "https://s-nsk.ppstatic.pl/assets/nsk/v1.76.1/images/_sites/logo/svg/gol24.svg", "https://s-nsk.ppstatic.pl/assets/nsk/v1.76.1/images/_sites/logo/svg/strefaagro.svg", "https://s-nsk.ppstatic.pl/assets/nsk/v1.76.1/images/_sites/logo/svg/telemagazyn.svg", "https://s-nsk.ppstatic.pl/assets/nsk/v1.76.1/images/_sites/logo/svg/gratka.svg", "https://s-nsk.ppstatic.pl/assets/nsk/v1.76.1/images/_sites/logo/svg/stronakobiet.svg", "https://s-nsk.ppstatic.pl/assets/nsk/v1.76.1/images/_sites/logo/svg/polskapress.svg", "https://d-art.ppstatic.pl/kadry/k/r/1/ce/9b/5ee7653656aa2_o_original.jpg"], "movies": [], "text": "W ubieg\u0142ym tygodniu szerokim echem odbi\u0142a si\u0119 w mediach sprawa zniewa\u017cenia obywatela Ukrainy pracuj\u0105cego jako kelner w zielonog\u00f3rskiej restauracji Winiarnia Bachus, w centrum Zielonej G\u00f3ry. W mediach spo\u0142eczno\u015bciowych pojawi\u0142 si\u0119 r\u00f3wnie\u017c film, na kt\u00f3rym wida\u0107 pistolet, a w tle s\u0142ycha\u0107 g\u0142os m\u0119\u017cczyzny, kt\u00f3ry grozi zar\u00f3wno kelnerowi jak i ca\u0142ej obs\u0142udze restauracji.\n\nM\u0119\u017cczyzn\u0119 zatrzymano w Gda\u0144sku\n\n- Zielonog\u00f3rscy policjanci natychmiast po otrzymaniu informacji o incydencie przyst\u0105pili do dzia\u0142ania. Dzi\u0119ki szybkiej pracy dochodzeniowej i operacyjnej policjanci ustalili w pi\u0105tek rano, \u017ce m\u0119\u017cczyzna przebywa w Gda\u0144sku. Na jego koncie w mediach spo\u0142eczno\u015bciowych pojawi\u0142 si\u0119 kolejny film z pistoletem nakr\u0119cony w jednej z gda\u0144skich kawiarni. Tam m\u0119\u017cczyzna zosta\u0142 zatrzymany. Sp\u0119dzi\u0142 noc w policyjnym areszcie i w sobot\u0119 policyjny konw\u00f3j przewi\u00f3z\u0142 go do KMP w Zielonej G\u00f3rze \u2013 informuje podinsp. Ma\u0142gorzata Barska z zespo\u0142u prasowego Komendy Miejskiej Policji w Zielonej G\u00f3rze.", "keywords": [], "meta_keywords": [""], "tags": ["rasizm zielona g\u00f3ra", "rasizm", "rasistowski atak"], "authors": ["Oprac.", "Pawe\u0142 Wa\u0144czko", "Lubuska Policja"], "publish_date": "Mon Jun 15 14:16:00 2020", "summary": "", "article_html": "", "meta_description": "Zielonog\u00f3rscy policjanci przy wsp\u00f3\u0142pracy koleg\u00f3w z KMP w Gda\u0144sku zatrzymali m\u0119\u017cczyzn\u0119, kt\u00f3ry w ubieg\u0142ym tygodniu grozi\u0142 obywatelowi Ukrainy pracuj\u0105cemu jako kelner w jednej z zielonog\u00f3rskich restauracji. M\u0119\u017cczyzna us\u0142ysza\u0142 ju\u017c zarzut prokuratora.", "meta_lang": "pl", "meta_favicon": "https://s-nsk.ppstatic.pl/assets/nsk/v1.76.1/images/_sites/favicon/png/180/gazetalubuska.png", "meta_data": {"viewport": "width=device-width, initial-scale=1.0", "google-site-verification": "WcL3xqX8SIWy2nLyCBjViAbQOyDm0EDhn6HBSGWEHv0", "site.name": "Gazeta Lubuska", "fb": {"pages": 187973811228166}, "description": "Zielonog\u00f3rscy policjanci przy wsp\u00f3\u0142pracy koleg\u00f3w z KMP w Gda\u0144sku zatrzymali m\u0119\u017cczyzn\u0119, kt\u00f3ry w ubieg\u0142ym tygodniu grozi\u0142 obywatelowi Ukrainy pracuj\u0105cemu jako kelner w jednej z zielonog\u00f3rskich restauracji. M\u0119\u017cczyzna us\u0142ysza\u0142 ju\u017c zarzut prokuratora.", "robots": "max-snippet:-1, max-image-preview:large, max-video-preview:-1", "thumbnail": "https://d-art.ppstatic.pl/kadry/k/r/1/ce/9b/5ee7653656aa2_o_small.jpg", "og": {"title": "Rasistowski atak w zielonog\u00f3rskiej restauracji Winiarnia Bachus. 53-latkowi grozi do 3 lat wi\u0119zienia", "description": "&nbsp;", "type": "article", "locale": "pl_PL", "site_name": "Gazeta Lubuska", "image": {"identifier": "https://d-art.ppstatic.pl/kadry/k/r/1/ce/9b/5ee7653656aa2_o_original.jpg", "height": 857, "width": 1200, "type": "image/jpeg"}, "url": "https://gazetalubuska.pl/rasistowski-atak-w-zielonogorskiej-restauracji-winiarnia-bachus-53latkowi-grozi-do-3-lat-wiezienia/ar/c1-15027004"}, "twitter": {"description": "&nbsp;", "card": "summary_large_image", "title": "Rasistowski atak w zielonog\u00f3rskiej restauracji Winiarnia Bachus. 53-latkowi grozi do 3 lat wi\u0119zienia", "image": "https://d-art.ppstatic.pl/kadry/k/r/1/ce/9b/5ee7653656aa2_o_full.jpg"}, "article": {"published_time": "2020-06-15T14:16:00.000000+02:00", "modified_time": "2020-06-15T14:22:44.000000+02:00", "publisher": "https://www.facebook.com/gazlub/", "author": "Pawe\u0142 Wa\u0144czko", "tag": "rasistowski atak"}, "msapplication-TileColor": "#265aff", "theme-color": "#265aff"}, "canonical_link": "https://gazetalubuska.pl/rasistowski-atak-w-zielonogorskiej-restauracji-winiarnia-bachus-53latkowi-grozi-do-3-lat-wiezienia/ar/c1-15027004"}