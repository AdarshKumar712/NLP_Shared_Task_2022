{"source_url": "https://alaluna.pl", "url": "https://alaluna.pl/gwiazdy/viki-gabor-na-sylwestrze-marzen-tvp-2-te-wpadke-zobaczyly-miliony-widzow-wideo/", "title": "Viki Gabor na Sylwestrze Marze\u0144 TVP 2. T\u0119 wpadk\u0119 zobaczy\u0142y miliony widz\u00f3w! [WIDEO]", "top_image": "https://alaluna.pl/wp-content/uploads/2020/01/viki_gabor.jpg", "meta_img": "https://alaluna.pl/wp-content/uploads/2020/01/viki_gabor.jpg", "images": ["https://alaluna.pl/wp-content/uploads/2020/01/viki_gabor.jpg", "https://alaluna.pl/wp-content/uploads/2020/01/marcin_miller_zenek_martyniuk_alaluna-218x150.jpg", "https://secure.gravatar.com/avatar/b82b66eb2e85099488369f5983181d21?s=50&d=mm&r=g", "https://alaluna.pl/wp-content/uploads/2020/01/viki_gabor-696x464.jpg", "https://sb.scorecardresearch.com/p?c1=2&c2=20015427&cv=2.0&cj=1", "https://alaluna.pl/wp-content/uploads/2020/01/cejrowski_gabor_wegiel-218x150.jpg", "https://alaluna.pl/wp-content/uploads/2020/01/doda_choroba_alaluna-218x150.jpg", "https://pixel.quantserve.com/pixel/p-31iz6hfFutd16.gif?labels=Domain.alaluna_pl,DomainId.126918", "https://alaluna.pl/wp-content/uploads/2019/07/nowe_logo_alaluna_top11.png"], "movies": ["https://www.youtube.com/embed/uLTXqFNtpXc?feature=oembed"], "text": "Viki Gabor dopiero co zosta\u0142a gwiazd\u0105, po tym jak wygra\u0142a Eurowizj\u0119 Junior, a ju\u017c jest rozchwytywana przez najwi\u0119ksze media. Mimo braku do\u015bwiadczenia, Viki nie przej\u0119\u0142a si\u0119 nawet wpadk\u0105 kt\u00f3ra pojawi\u0142a si\u0119 na pocz\u0105tku jej wyst\u0119pu.\n\nViki Gabor mia\u0142a by\u0107 jedn\u0105 z najwi\u0119kszych gwiazd Sylwestra Marze\u0144 TVP. 12-latka kt\u00f3ra wygra\u0142a Eurowizj\u0119 junior pojawi\u0142a si\u0119 na scenie i wykona\u0142a sw\u00f3j przeb\u00f3j \u201cSuperhero\u201d.\n\nWykonanie podczas Sylwestra w Zakopanem, na kt\u00f3ry przyby\u0142o kilkadziesi\u0105t tysi\u0119cy os\u00f3b, wypad\u0142o bardzo dobrze, mimo pocz\u0105tkowych problem\u00f3w.\n\nViki Gabor na scenie pojawi\u0142a si\u0119 oko\u0142o 21.30. To w\u0142a\u015bnie przy wyst\u0119pie najmniej do\u015bwiadczonej uczestniczki imprezy wyst\u0105pi\u0142y problemy techniczne, kt\u00f3re us\u0142ysza\u0142a ca\u0142a Polska.\n\nPo kilku sekundach piosenki z g\u0142o\u015bnik\u00f3w zacz\u0119\u0142y wydobywa\u0107 si\u0119 dziwne d\u017awi\u0119ki, opisywane jako dudnienie, jednak piosenkarka nie straci\u0142a g\u0142owy. M\u0142oda gwiazda nie wypad\u0142a z rytmu, a problemy techniczne szybko zosta\u0142y za\u017cegnane.\n\nZwyci\u0119\u017cczyni Eurowizji Junior z 2019 roku pokaza\u0142a, \u017ce ma g\u0142ow\u0119 na karku i nie daje si\u0119 \u0142atwo wyprowadzi\u0107 z r\u00f3wnowagi. To bardzo dobrze wr\u00f3\u017cy jej na dalsz\u0105 cz\u0119\u015b\u0107 kariery.\n\n\u0179r\u00f3d\u0142o: teleshow.wp.pl", "keywords": [], "meta_keywords": [""], "tags": ["Viki Gabor", "aktorka", "Agnieszka Wo\u017aniak-Starak", "Joanna Krupa", "Meghan Markle", "aktor", "moda", "dziecko", "program tv", "Robert Lewandowski", "artysta", "fashion", "Barbara Kurdej-Szatan", "Doda", "Ma\u0142gorzata Rozenek-Majdan", "Big Brother", "afera", "TVP", "Polsat", "Dancing with the Stars. taniec z gwiazdami", "Top Model", "sensacja", "taniec z gwiazdami", "Wyspa mi\u0142o\u015bci", "wywiad", "film", "Sylwester Marze\u0144 TVP2", "Love Island", "tvn", "muzyka", "Piotr Wo\u017aniak-Starak", "Dorota Rabczewska", "Instagram", "Zenek Martyniuk", "Ksi\u0105\u017c\u0119 Harry", "Hot", "Julia Wieniawa", "dzieci", "Anna Lewandowska", "Kuba Wojew\u00f3dzki", "Magda Gessler", "Edyta G\u00f3rniak", "kino", "skandal", "hot or not", "love", "sport"], "authors": ["Please Enter Your Name Here"], "publish_date": "Wed Jan  1 14:30:22 2020", "summary": "", "article_html": "", "meta_description": "Viki Gabor pojawi\u0142a si\u0119 na Sylwestrze Marze\u0144 TVP 2. Podczas wyst\u0119pu m\u0142odej gwiazdy dosz\u0142o do nie lada wpadki.", "meta_lang": "pl", "meta_favicon": "https://alaluna.pl/wp-content/uploads/2019/07/alaluna.ico", "meta_data": {"viewport": "width=device-width, initial-scale=1.0", "description": "Viki Gabor pojawi\u0142a si\u0119 na Sylwestrze Marze\u0144 TVP 2. Podczas wyst\u0119pu m\u0142odej gwiazdy dosz\u0142o do nie lada wpadki.", "robots": "max-snippet:-1, max-image-preview:large, max-video-preview:-1", "og": {"locale": "pl_PL", "type": "article", "title": "Viki Gabor na Sylwestrze Marze\u0144 TVP 2. T\u0119 wpadk\u0119 zobaczy\u0142y miliony widz\u00f3w! [WIDEO] - alaLUNA.pl", "description": "Viki Gabor pojawi\u0142a si\u0119 na Sylwestrze Marze\u0144 TVP 2. Podczas wyst\u0119pu m\u0142odej gwiazdy dosz\u0142o do nie lada wpadki.", "url": "https://alaluna.pl/gwiazdy/viki-gabor-na-sylwestrze-marzen-tvp-2-te-wpadke-zobaczyly-miliony-widzow-wideo/", "site_name": "alaLUNA.pl", "updated_time": "2020-01-01T14:25:14+00:00", "image": {"identifier": "https://alaluna.pl/wp-content/uploads/2020/01/viki_gabor.jpg", "secure_url": "https://alaluna.pl/wp-content/uploads/2020/01/viki_gabor.jpg", "width": 1200, "height": 800}}, "article": {"publisher": "https://www.facebook.com/alalunapl/", "tag": "Viki Gabor", "section": "Gwiazdy", "published_time": "2020-01-01T14:30:22+00:00", "modified_time": "2020-01-01T14:25:14+00:00"}, "twitter": {"card": "summary_large_image", "description": "Viki Gabor pojawi\u0142a si\u0119 na Sylwestrze Marze\u0144 TVP 2. Podczas wyst\u0119pu m\u0142odej gwiazdy dosz\u0142o do nie lada wpadki.", "title": "Viki Gabor na Sylwestrze Marze\u0144 TVP 2. T\u0119 wpadk\u0119 zobaczy\u0142y miliony widz\u00f3w! [WIDEO] - alaLUNA.pl", "image": "https://alaluna.pl/wp-content/uploads/2020/01/viki_gabor.jpg"}, "generator": "WordPress 5.3.2", "onesignal": "wordpress-plugin"}, "canonical_link": "https://alaluna.pl/gwiazdy/viki-gabor-na-sylwestrze-marzen-tvp-2-te-wpadke-zobaczyly-miliony-widzow-wideo/"}