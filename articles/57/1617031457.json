{"source_url": "https://www.haberler.com", "url": "https://www.haberler.com/yoruk-anaya-vali-sahip-cikti-13261699-haberi/", "title": "'Y\u00f6r\u00fck anaya' vali sahip \u00e7\u0131kt\u0131", "top_image": "https://foto.haberler.com/haber/2020/05/26/yoruk-anaya-vali-sahip-cikti-13261699_o.jpg", "meta_img": "https://foto.haberler.com/haber/2020/05/26/yoruk-anaya-vali-sahip-cikti-13261699_o.jpg", "images": ["https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://foto.haberler.com/haber/2020/05/26/yoruk-anaya-vali-sahip-cikti-13261699_o.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "'Y\u00f6r\u00fck anaya' vali sahip \u00e7\u0131kt\u0131 Kayseri'nin Tomarza il\u00e7esinde, g\u00f6\u00e7 etmek isteyen ve yer bulamad\u0131klar\u0131 i\u00e7in ortada kalan y\u00f6r\u00fckleri Kayseri Valisi \u015eehmus G\u00fcnayd\u0131n ba\u015fka bir yaylaya yerle\u015ftirdi.\n\nKayseri'nin Tomarza il\u00e7esinde, g\u00f6\u00e7 etmek isteyen ve yer bulamad\u0131klar\u0131 i\u00e7in ortada kalan y\u00f6r\u00fckleri Kayseri Valisi \u015eehmus G\u00fcnayd\u0131n ba\u015fka bir yaylaya yerle\u015ftirdi.\n\nKayseri'nin Tomarza il\u00e7esinde ba\u011fl\u0131 Arslanta\u015f K\u00f6y\u00fc'nde ge\u00e7ti\u011fimiz g\u00fcnlerde ya\u015fanan olayda, Hatay'dan gelen ve Mehmet\u00e7iklere yapt\u0131\u011f\u0131 yard\u0131mla 'Y\u00f6r\u00fck ana' olarak an\u0131lmaya ba\u015flanan D\u00f6nd\u00fc Deveci'nin de bulundu\u011fu bir grup y\u00f6r\u00fck, il\u00e7edeki bir yaylaya ta\u015f\u0131nmak istedi. Mahallelinin itiraz\u0131 \u00fczerine yaylaya yerle\u015femeyen y\u00f6r\u00fcklerin imdad\u0131na Kayseri Valisi \u015eehmus G\u00fcnayd\u0131n yeti\u015fti. Y\u00f6r\u00fcklerin Vali G\u00fcnayd\u0131n'\u0131n talimat\u0131 ile ile ba\u015fka bir yaylaya yerle\u015ftirildi\u011fi belirtildi.\n\nBaki Ersoy, Arslanta\u015f Mahallesini ziyaret etti\n\n\u00d6te yandan, ya\u015fanan s\u0131k\u0131nt\u0131n\u0131n ard\u0131ndan harekete ge\u00e7en Milliyet\u00e7i Hareket Partisi (MHP) Kayseri Milletvekili Baki Ersoy da, Arslanta\u015f Mahallesini ziyaret ederek, vatanda\u015flar ile g\u00f6r\u00fc\u015ft\u00fc. Sosyal medya hesab\u0131ndan a\u00e7\u0131klama yapan Ersoy, \"Tomarza'm\u0131z\u0131n Arslanta\u015f mahallesine bir k\u00f6yl\u00fc ile anla\u015farak h\u00fclle yoluyla \u015fehir d\u0131\u015f\u0131ndan k\u00fc\u00e7\u00fckba\u015f hayvan getirilmesi k\u00f6yl\u00fclerimizi rahats\u0131z etmi\u015ftir. K\u00f6yl\u00fclerimizin yaylalar\u0131n\u0131 birilerine rant elde edecek diye kimseye pe\u015fke\u015f \u00e7ektirmeyiz. Devletimiz gere\u011fini yapacakt\u0131r. Konunun yerinde takip\u00e7isiyiz\" dedi.\n\nKayseri Valili\u011fi'nden a\u00e7\u0131klama\n\n\u00d6te yandan, Kayseri Valili\u011fi'nden konuyla ilgili yap\u0131lan a\u00e7\u0131klamada, \u015fu ifadelere yer verildi:\n\n\"Baz\u0131 bas\u0131n yay\u0131n organlar\u0131nda ve sosyal medya hesaplar\u0131nda Y\u00f6r\u00fcklerimizin Tomarza \u0130l\u00e7esi'nde bulunan \u00c7ok\u00e7a Yaylas\u0131na al\u0131nmad\u0131\u011f\u0131 \u015feklinde haberler yer alm\u0131\u015ft\u0131r. \u00c7ok\u00e7a Yaylas\u0131, Anadolu Diyagonali hatt\u0131nda yer alan bir b\u00f6lge olup endemik bitki say\u0131s\u0131 olduk\u00e7a fazla olmas\u0131 nedeni ile korunan alanlar i\u00e7erisinde yer almaktad\u0131r. S\u00f6z konusu alan 2020 y\u0131l\u0131nda Orman Te\u015fkilat\u0131 taraf\u0131ndan, endemik bitkilerin korunmas\u0131 nedeniyle hayvan otlat\u0131lmas\u0131na kapat\u0131lm\u0131\u015ft\u0131r. Y\u00f6r\u00fcklerimize bu b\u00f6lgeye otlatmak i\u00e7in hayvan al\u0131nmayaca\u011f\u0131 buraya gelmeden \u00f6nce tebli\u011f edilmi\u015f ve kendilerine alternatif alanlar g\u00f6sterilmi\u015ftir. S\u00f6z konusu b\u00f6lgelerden Tomarza il\u00e7esi Kurubel Yaylas\u0131na yerle\u015fmeyi kabul etmi\u015fler ve Tomarza il\u00e7emizde Arslanta\u015f k\u00f6y\u00fcnde hayvanc\u0131l\u0131k yapan vatanda\u015flar\u0131m\u0131z\u0131n da hayvanc\u0131l\u0131k yapt\u0131\u011f\u0131 b\u00f6lgeye Y\u00f6r\u00fcklerimiz \u00e7ad\u0131rlar\u0131n\u0131 kurarak hayvan otlatmaya ba\u015flam\u0131\u015flar.\" - KAYSER\u0130\n\nKaynak: \u0130HA", "keywords": [], "meta_keywords": ["Kayseri", "Tomarza", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Kayseri'nin Tomarza il\u00e7esinde, g\u00f6\u00e7 etmek isteyen ve yer bulamad\u0131klar\u0131 i\u00e7in ortada kalan y\u00f6r\u00fckleri Kayseri Valisi \u015eehmus G\u00fcnayd\u0131n ba\u015fka bir yaylaya yerle\u015ftirdi.", "meta_lang": "tr", "meta_favicon": "/touch-icon-iphone.png", "meta_data": {"description": "Kayseri'nin Tomarza il\u00e7esinde, g\u00f6\u00e7 etmek isteyen ve yer bulamad\u0131klar\u0131 i\u00e7in ortada kalan y\u00f6r\u00fckleri Kayseri Valisi \u015eehmus G\u00fcnayd\u0131n ba\u015fka bir yaylaya yerle\u015ftirdi.", "keywords": "Kayseri, Tomarza, G\u00fcncel, Haber", "image": "https://foto.haberler.com/haber/2020/05/26/yoruk-anaya-vali-sahip-cikti-13261699_o.jpg", "medium": "news", "dateCreated": "2020-05-26T16:29:33+03:00", "dateUpdated": "2020-05-26T16:32:45+03:00", "msapplication-starturl": "https://www.haberler.com", "article": {"id": 13261699, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Kayseri, Tomarza, G\u00fcncel"}, "og": {"url": "https://www.haberler.com/yoruk-anaya-vali-sahip-cikti-13261699-haberi/", "site_name": "Haberler.com", "locale": "tr_TR", "type": "article", "title": "'Y\u00f6r\u00fck anaya' vali sahip \u00e7\u0131kt\u0131", "description": "Kayseri'nin Tomarza il\u00e7esinde, g\u00f6\u00e7 etmek isteyen ve yer bulamad\u0131klar\u0131 i\u00e7in ortada kalan y\u00f6r\u00fckleri Kayseri Valisi \u015eehmus G\u00fcnayd\u0131n ba\u015fka bir yaylaya yerle\u015ftirdi.", "image": {"identifier": "https://foto.haberler.com/haber/2020/05/26/yoruk-anaya-vali-sahip-cikti-13261699_o.jpg", "secure_url": "https://foto.haberler.com/haber/2020/05/26/yoruk-anaya-vali-sahip-cikti-13261699_o.jpg", "width": 1225, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/yoruk-anaya-vali-sahip-cikti-13261699-haberi/", "card": "summary_large_image", "site": "Haberler", "title": "'Y\u00f6r\u00fck anaya' vali sahip \u00e7\u0131kt\u0131", "description": "Kayseri'nin Tomarza il\u00e7esinde, g\u00f6\u00e7 etmek isteyen ve yer bulamad\u0131klar\u0131 i\u00e7in ortada kalan y\u00f6r\u00fckleri Kayseri Valisi \u015eehmus G\u00fcnayd\u0131n ba\u015fka bir yaylaya yerle\u015ftirdi.", "image": "https://foto.haberler.com/haber/2020/05/26/yoruk-anaya-vali-sahip-cikti-13261699_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/yoruk-anaya-vali-sahip-cikti-13261699-haberi/"}