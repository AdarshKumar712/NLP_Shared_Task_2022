{"source_url": "https://www.haberler.com", "url": "https://www.haberler.com/malatya-da-golette-can-pazari-12935442-haberi/", "title": "Malatya'da g\u00f6lette can pazar\u0131", "top_image": "https://foto.haberler.com/haber/2020/02/20/malatya-da-golette-can-pazari-12935442_amp.jpg", "meta_img": "https://foto.haberler.com/haber/2020/02/20/malatya-da-golette-can-pazari-12935442_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://foto.haberler.com/haber/2020/02/20/malatya-da-golette-can-pazari-12935442_o.jpg", "https://www.haberler.com/static/images/sosyal/icons/google-news-icon-white.png", "https://foto.haberler.com/haber/2020/02/20/malatya-da-golette-can-pazari-12935442_amp.jpg", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "20.02.2020 05:31 | Son G\u00fcncelleme: 20.02.2020 05:31\n\nMalatya'da i\u00e7erisinde 4 ki\u015finin bulundu\u011fu iddia edilen bir ara\u00e7 g\u00f6lete u\u00e7tu.\n\n\n\nOlay,Battalgazi il\u00e7esi'nde meydana geldi.\n\n\n\nEdinilen bilgilere g\u00f6re; Orduzu P\u0131narba\u015f\u0131 G\u00f6leti mevkiinde seyir halinde olan bir ara\u00e7 hen\u00fcz bilenmeyen bir nedenden dolay\u0131 g\u00f6let \u00fczerinde bulunan k\u00f6pr\u00fcn\u00fcn demir korkuluklar\u0131n\u0131 a\u015farak g\u00f6lete d\u00fc\u015ft\u00fc.\n\n\n\n\u0130\u00e7erisinde 4 ki\u015finin bulundu\u011fu de\u011ferlendirilen ara\u00e7 g\u00f6lette g\u00f6zden kaybolurken, ara\u00e7 i\u00e7erisinde bulunan 2 ki\u015fi polis ve \u00e7evredeki vatanda\u015flar\u0131n yard\u0131m\u0131 ile g\u00f6letten \u00e7\u0131kar\u0131ld\u0131. Yakla\u015f\u0131k olarak 25 dakika g\u00f6let i\u00e7erisinde kurtar\u0131lmay\u0131 bekleyen belli aral\u0131klarla yard\u0131m \u00e7\u0131\u011fl\u0131klar\u0131 atan 1 ki\u015fi ise Malatya B\u00fcy\u00fck\u015fehir Belediyesi \u0130tfaiye Daire Ba\u015fkanl\u0131\u011f\u0131 Sualt\u0131 dalg\u0131\u00e7 ekibi taraf\u0131ndan suda donmak \u00fczere iken son anda kurtar\u0131ld\u0131.\n\n\n\nAra\u00e7ta 4'\u00fcnc\u00fc bir ki\u015finin de bulundu\u011fu iddias\u0131 \u00fczerine g\u00f6let i\u00e7erisinde yakla\u015f\u0131k olarak 2,5 saat \u00e7al\u0131\u015fma yapan Malatya B\u00fcy\u00fck\u015fehir Belediyesi \u0130tfaiye Daire Ba\u015fkanl\u0131\u011f\u0131 Sualt\u0131 dalg\u0131\u00e7 ekibi olumsuz hava \u015fartlar\u0131 nediyle \u00e7al\u0131\u015fmalara sabaha kar\u015f\u0131 ara verdi.\n\n\n\nG\u00f6letten \u00e7\u0131kar\u0131lan 3 ki\u015finin kentteki \u00e7e\u015fitli hastanelere kald\u0131r\u0131ld\u0131\u011f\u0131 olayla ilgili ba\u015flat\u0131lan inceleme s\u00fcr\u00fcyor. - MALATYA\n\nKaynak: \u0130HA", "keywords": [], "meta_keywords": [""], "tags": ["Orduzu", "Malatya", "ara\u00e7"], "authors": [], "publish_date": null, "summary": "", "article_html": "", "meta_description": "Malatya'da g\u00f6lette can pazar\u0131 Malatya'da i\u00e7erisinde 4 ki\u015finin bulundu\u011fu iddia edilen bir ara\u00e7 g\u00f6lete u\u00e7tu.", "meta_lang": "tr", "meta_favicon": "/touch-icon-iphone.png", "meta_data": {"description": "Malatya'da g\u00f6lette can pazar\u0131 Malatya'da i\u00e7erisinde 4 ki\u015finin bulundu\u011fu iddia edilen bir ara\u00e7 g\u00f6lete u\u00e7tu.", "image": "https://foto.haberler.com/haber/2020/02/20/malatya-da-golette-can-pazari-12935442_amp.jpg", "medium": "news", "dateCreated": "2020-02-20T05:31:31+03:00", "dateUpdated": "2020-02-20T05:31:55+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Malatya'da g\u00f6lette can pazar\u0131", "description": "Malatya'da i\u00e7erisinde 4 ki\u015finin bulundu\u011fu iddia edilen bir ara\u00e7 g\u00f6lete u\u00e7tu.", "url": "https://www.haberler.com/malatya-da-golette-can-pazari-12935442-haberi/", "image": {"identifier": "https://foto.haberler.com/haber/2020/02/20/malatya-da-golette-can-pazari-12935442_amp.jpg", "secure_url": "https://foto.haberler.com/haber/2020/02/20/malatya-da-golette-can-pazari-12935442_amp.jpg", "width": 1200, "height": 799}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/malatya-da-golette-can-pazari-12935442-haberi/"}