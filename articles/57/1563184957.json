{"source_url": "http://www.aydinses.com", "url": "http://www.aydinses.com/genel/sokaga-cikmasi-yasaklananlara-pankartli-uyari-h1614014.html", "title": "T\u00fcrkiye, haber, haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "top_image": "http://www.aydinses.com/images/haberler/2020/03/sokaga_cikmasi_yasaklananlara_pankartli_uyari.jpg", "meta_img": "http://www.aydinses.com/images/haberler/2020/03/sokaga_cikmasi_yasaklananlara_pankartli_uyari.jpg", "images": ["http://www.sanalbasin.com/dcms-themes/sanalbasin/img/sanalbasin_uyesidir.png", "http://www.aydinses.com/images/haberler/2020/03/sokaga_cikmasi_yasaklananlara_pankartli_uyari.jpg", "http://www.aydinses.com/images/banner/logoayyildiz01.jpg", "http://www.aydinses.com/images/banner/aydinsestv.gif", "http://www.aydinses.com/_themes/hs-elegant/images/space.png", "https://mc.yandex.ru/watch/27888939", "http://www.aydinses.com/images/banner/rus.gif"], "movies": [], "text": "TOKAT'ta, 3 ki\u015fi, koronavir\u00fcs salg\u0131n\u0131 nedeniyle d\u0131\u015far\u0131 \u00e7\u0131kmas\u0131 yasaklanan 65 ya\u015f ve \u00fcst\u00fc vatanda\u015flar i\u00e7in fark\u0131ndal\u0131k olu\u015fturmak amac\u0131yla bir binaya 'E\u011fer bu yaz\u0131y\u0131 okuyorsan \u015fu an d\u0131\u015far\u0131das\u0131n. Evde kal' yaz\u0131l\u0131 pankart ast\u0131. 3 ki\u015fi, evde kalmas\u0131 gerekenlere kendilerinin yard\u0131mc\u0131 olaca\u011f\u0131n\u0131 da belirtti.D\u00fcnyay\u0131 etkisi alt\u0131na alan koronavir\u00fcsten en \u00e7ok etkilenen 65 ya\u015f \u00fcst\u00fc ki\u015filerin soka\u011fa \u00e7\u0131kmamas\u0131 i\u00e7in \u00fclke genelinde seferberlik ilan edildi. Zile il\u00e7esinde ya\u015fayan Cem Bozdemir (25), Ediz Bozdemir (17) ve Ayhan \u00c7amok (35), koronavir\u00fcse kar\u015f\u0131 d\u0131\u015far\u0131 \u00e7\u0131kma yasa\u011f\u0131na uymayan 65 ya\u015f ve \u00fcst\u00fck i\u015filer i\u00e7in fark\u0131ndal\u0131k olu\u015fturmak amac\u0131yla \u015fehir merkezinde bulunan bir binaya pankart ast\u0131. D\u0131\u015far\u0131 \u00e7\u0131kamayan vatanda\u015flar\u0131n ekmek, g\u0131da gibi ihtiya\u00e7lar\u0131n\u0131 g\u00f6n\u00fcll\u00fc olarak kar\u015f\u0131layan 3 ki\u015fi ast\u0131klar\u0131 pankarta, \"E\u011fer bu yaz\u0131y\u0131 okuyorsan \u015fu an d\u0131\u015far\u0131das\u0131n. Sevdiklerin i\u00e7in evde kalmal\u0131s\u0131n. 65 ya\u015f \u00fcst\u00fcndeysen \u00fcz\u00fclme. Evde de olsan yaln\u0131z de\u011filsin. Biz sana yard\u0131ma haz\u0131r\u0131z. Sen yeter ki evde kal. G\u00fczel dedem, g\u00fczel ninem\" yazd\u0131.T\u00fcm uyar\u0131lara ra\u011fmen bu ya\u015f grubundaki baz\u0131 ki\u015filerin d\u0131\u015far\u0131da dola\u015ft\u0131\u011f\u0131n\u0131 s\u00f6yleyen Cem Bozdemir, \"Biz de bir fark\u0131ndal\u0131k yaratmak i\u00e7in pankart ast\u0131k. Ya\u015fl\u0131lar\u0131m\u0131z\u0131n s\u00f6z\u00fcm\u00fcz\u00fc dinlemedi\u011fini g\u00f6r\u00fcyoruz. Hastal\u0131\u011f\u0131n \u00e7o\u011falmamas\u0131 i\u00e7in, hasta olmamalar\u0131 i\u00e7in pankart ast\u0131k. E\u011fer bu yaz\u0131y\u0131 okuyorlarsa d\u0131\u015far\u0131dad\u0131rlar\" diye konu\u015ftu.Fark\u0131ndal\u0131k olu\u015fturmak i\u00e7in afi\u015f ast\u0131klar\u0131n\u0131 belirten Ayhan \u00c7amok, 65 ya\u015f \u00fcst\u00fc ihtiya\u00e7 sahiplerine gerekli deste\u011fi sa\u011flad\u0131klar\u0131n\u0131, ihtiya\u00e7lar\u0131n\u0131 al\u0131p evlerine b\u0131rakt\u0131klar\u0131n\u0131 belirterek, ''Sevdikleri i\u00e7in evde kals\u0131nlar'' dedi.\n\n\n\n", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "meta_lang": "tr", "meta_favicon": "http://www.aydinses.com/images/banner/favicon.ico", "meta_data": {"description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "author": "aydinses", "developer": "aydinses", "designer": "aydinses", "viewport": "width=970, initial-scale=1, shrink-to-fit=no", "theme-color": "#dc3545", "og": {"site_name": "aydinses", "title": "Soka\u011fa \u00e7\u0131kmas\u0131 yasaklananlara pankartl\u0131 uyar\u0131", "description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "image": {"identifier": "http://www.aydinses.com/images/haberler/2020/03/sokaga_cikmasi_yasaklananlara_pankartli_uyari.jpg", "type": "image/jpeg", "width": 600, "height": 332}, "type": "article", "url": "http://www.aydinses.com/genel/sokaga-cikmasi-yasaklananlara-pankartli-uyari-h1614014.html"}, "twitter": {"card": "summary_large_image", "url": "http://www.aydinses.com/genel/sokaga-cikmasi-yasaklananlara-pankartli-uyari-h1614014.html", "domain": "http://www.aydinses.com/", "site": "aydinses", "title": "Soka\u011fa \u00e7\u0131kmas\u0131 yasaklananlara pankartl\u0131 uyar\u0131", "description": "TOKAT'ta, 3 ki\u015fi, koronavir\u00fcs salg\u0131n\u0131 nedeniyle d\u0131\u015far\u0131\u00a0\u00e7\u0131kmas\u0131 yasaklanan 65 ya\u015f ve \u00fcst\u00fc vatanda\u015flar\u00a0i\u00e7in\u00a0fark\u0131ndal\u0131k olu\u015fturmak amac\u0131yla bir binaya\u00a0 'E\u011fer bu yaz\u0131y\u0131 okuyorsan \u015fu an d\u0131\u015far\u0131das\u0131n. Evde kal' yaz\u0131l\u0131 pankart...", "image": {"src": "http://www.aydinses.com/images/haberler/2020/03/sokaga_cikmasi_yasaklananlara_pankartli_uyari.jpg"}}, "dc.language": "tr", "dc.source": "http://www.aydinses.com/", "dc.title": "T\u00fcrkiye, haber, haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "dc.description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "fb": {"pages": 135071793170594}}, "canonical_link": "http://www.aydinses.com/genel/sokaga-cikmasi-yasaklananlara-pankartli-uyari-h1614014.html"}