{"source_url": "https://www.haberler.com", "url": "https://www.haberler.com/arjantin-de-aclik-karsiti-gosteriler-yapildi-13314887-haberi/", "title": "Arjantin'de a\u00e7l\u0131k kar\u015f\u0131t\u0131 g\u00f6steriler yap\u0131ld\u0131", "top_image": "https://www.haberler.com/static/img/haberler/haberlercom_haberi_640.jpg", "meta_img": "https://www.haberler.com/static/img/haberler/haberlercom_haberi_640.jpg", "images": ["https://www.haberler.com/static/img/haberler/haberlercom_haberi_640.jpg", "https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Arjantin'de a\u00e7l\u0131k kar\u015f\u0131t\u0131 g\u00f6steriler yap\u0131ld\u0131 BUENOS G\u00fcney Amerika \u00fclkesi Arjantin'in \u00e7e\u015fitli yerlerinde a\u00e7l\u0131k kar\u015f\u0131t\u0131 protesto d\u00fczenlendi.\n\nBUENOS G\u00fcney Amerika \u00fclkesi Arjantin'in \u00e7e\u015fitli yerlerinde a\u00e7l\u0131k kar\u015f\u0131t\u0131 protesto d\u00fczenlendi.\n\nSendikalar, \u00e7e\u015fitli sol g\u00f6r\u00fc\u015fl\u00fc \u00f6rg\u00fctler ve sosyal organizasyonlar\u0131n \u00e7a\u011fr\u0131s\u0131yla soka\u011fa \u00e7\u0131kan kalabal\u0131k, ba\u015fkent Buenos Aires'in merkezindeki farkl\u0131 noktalarda \"A\u00e7l\u0131k olmadan karantina\" ba\u015fl\u0131\u011f\u0131yla g\u00f6steri ger\u00e7ekle\u015ftirdi.\n\nY\u00fczlerce ki\u015finin kat\u0131ld\u0131\u011f\u0131 g\u00f6steride protestocular, d\u00fc\u015f\u00fck gelirliler ve a\u015fevleri i\u00e7in sosyal yard\u0131mlar\u0131n art\u0131r\u0131lmas\u0131n\u0131 talep etti. G\u00f6stericiler, \"A\u00e7l\u0131k beklemez\" ve \"A\u00e7l\u0131\u011f\u0131n olmad\u0131\u011f\u0131 bir karantina i\u00e7in\" yaz\u0131l\u0131 pankartlar ta\u015f\u0131d\u0131. Protestolar nedeniyle trafikte aksakl\u0131klar ya\u015fand\u0131.\n\n\u00dclkede yoksul mahalleler gerek evlerin k\u00fc\u00e7\u00fckl\u00fc\u011f\u00fc gerek su ve elektrik gibi kamu hizmetlerinin aksamas\u0131 nedeniyle yeni tip koronavir\u00fcs (Kovid-19) salg\u0131n\u0131ndan en \u00e7ok etkilenen b\u00f6lgeler olarak \u00f6ne \u00e7\u0131k\u0131yor.\n\nN\u00fcfusu 44 milyonu a\u015fan g\u00fcney Amerika \u00fclkesi Arjantin'de 735 ki\u015finin hayat\u0131na mal olan Kovid-19, \u015fu ana kadar 25 bin 974 ki\u015fide g\u00f6r\u00fcld\u00fc.\n\n\u00dclkede salg\u0131nla m\u00fccadele kapsam\u0131nda \u00f6zel izin verilenler hari\u00e7 halk\u0131n yaln\u0131zca temel ihtiya\u00e7lar\u0131 i\u00e7in evden \u00e7\u0131kmas\u0131na m\u00fcsaade edilen sosyal izolasyon, 20 Mart'ta ilan edilmi\u015f ve vir\u00fcs\u00fcn yay\u0131lma g\u00f6sterdi\u011fi yerlerde 28 Haziran'a kadar uzat\u0131lm\u0131\u015ft\u0131.\n\nKaynak: AA", "keywords": [], "meta_keywords": ["G\u00fcney Amerika", "Arjantin", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Arjantin'de a\u00e7l\u0131k kar\u015f\u0131t\u0131 g\u00f6steriler yap\u0131ld\u0131 BUENOS G\u00fcney Amerika \u00fclkesi Arjantin'in \u00e7e\u015fitli yerlerinde a\u00e7l\u0131k kar\u015f\u0131t\u0131 protesto d\u00fczenlendi.", "meta_lang": "tr", "meta_favicon": "/touch-icon-iphone.png", "meta_data": {"description": "Arjantin'de a\u00e7l\u0131k kar\u015f\u0131t\u0131 g\u00f6steriler yap\u0131ld\u0131 BUENOS G\u00fcney Amerika \u00fclkesi Arjantin'in \u00e7e\u015fitli yerlerinde a\u00e7l\u0131k kar\u015f\u0131t\u0131 protesto d\u00fczenlendi.", "keywords": "G\u00fcney Amerika, Arjantin, G\u00fcncel, Haber", "image": "https://www.haberler.com/static/img/haberler/haberlercom_haberi_640.jpg", "medium": "news", "dateCreated": "2020-06-11T21:25:02+03:00", "dateUpdated": "2020-06-11T23:23:49+03:00", "msapplication-starturl": "https://www.haberler.com", "article": {"id": 13314887, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "G\u00fcney Amerika, Arjantin, G\u00fcncel"}, "og": {"url": "https://www.haberler.com/arjantin-de-aclik-karsiti-gosteriler-yapildi-13314887-haberi/", "site_name": "Haberler.com", "locale": "tr_TR", "type": "article", "title": "Arjantin'de a\u00e7l\u0131k kar\u015f\u0131t\u0131 g\u00f6steriler yap\u0131ld\u0131", "description": "BUENOS G\u00fcney Amerika \u00fclkesi Arjantin'in \u00e7e\u015fitli yerlerinde a\u00e7l\u0131k kar\u015f\u0131t\u0131 protesto d\u00fczenlendi.", "image": {"identifier": "https://www.haberler.com/static/img/haberler/haberlercom_haberi_640.jpg", "secure_url": "https://www.haberler.com/static/img/haberler/haberlercom_haberi_640.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/arjantin-de-aclik-karsiti-gosteriler-yapildi-13314887-haberi/", "card": "summary_large_image", "site": "Haberler", "title": "Arjantin'de a\u00e7l\u0131k kar\u015f\u0131t\u0131 g\u00f6steriler yap\u0131ld\u0131", "description": "BUENOS G\u00fcney Amerika \u00fclkesi Arjantin'in \u00e7e\u015fitli yerlerinde a\u00e7l\u0131k kar\u015f\u0131t\u0131 protesto d\u00fczenlendi.", "image": "https://www.haberler.com/static/img/haberler/haberlercom_haberi_640.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/arjantin-de-aclik-karsiti-gosteriler-yapildi-13314887-haberi/"}