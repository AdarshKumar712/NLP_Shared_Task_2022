{"source_url": "https://web.archive.org", "url": "https://web.archive.org/web/20220207022819id_/https://www.haberler.com/manisa-katar-dan-yola-cikan-292-turk-izmir-e-indi-13164388-haberi/", "title": "MAN\u0130SA Katar'dan yola \u00e7\u0131kan 292 T\u00fcrk \u0130zmir'e indi", "top_image": "https://foto.haberler.com/haber/2020/04/27/manisa-katar-dan-yola-cikan-292-turk-izmir-e-13164388_amp.jpg", "meta_img": "https://foto.haberler.com/haber/2020/04/27/manisa-katar-dan-yola-cikan-292-turk-izmir-e-13164388_amp.jpg", "images": ["https://web.archive.org/static/reklam/advertisement.gif?ads=1", "https://foto.haberler.com/haber/2020/04/27/manisa-katar-dan-yola-cikan-292-turk-izmir-e-13164388_amp.jpg", "https://www.haberler.com/_blank.gif", "data:image/svg+xml;base64,PHN2ZyB3aWR0aD0iMjQiIGhlaWdodD0iMjQiIHhtbG5zPSJodHRwOi8vd3d3LnczLm9yZy8yMDAwL3N2ZyI+CiA8dGl0bGUvPgoKIDxnPgogIDx0aXRsZT5iYWNrZ3JvdW5kPC90aXRsZT4KICA8cmVjdCBmaWxsPSJub25lIiBpZD0iY2FudmFzX2JhY2tncm91bmQiIGhlaWdodD0iNDAyIiB3aWR0aD0iNTgyIiB5PSItMSIgeD0iLTEiLz4KIDwvZz4KIDxnPgogIDx0aXRsZT5MYXllciAxPC90aXRsZT4KICA8cGF0aCBzdHJva2U9Im51bGwiIGlkPSJzdmdfMSIgZmlsbD0iI2ZmZmZmZiIgZD0ibTIyLjQ1ODMzMywxOC45NzMyMTdhNC4wNjcxMyw0LjA2NzEzIDAgMCAxIC04LjEzNDI1OSwwYTMuNzg4MjQxLDMuNzg4MjQxIDAgMCAxIDAuMTI3ODI0LC0wLjk2NDQ5MWwtNi4wODkwNzQsLTMuMDMyOTE3YTQuMDIwNjQ4LDQuMDIwNjQ4IDAgMCAxIC0yLjc1NDAyOCwxLjA5MjMxNWE0LjA2NzEzLDQuMDY3MTMgMCAwIDEgMCwtOC4xMzQyNTlhNC4wMjA2NDgsNC4wMjA2NDggMCAwIDEgMi43NTQwMjgsMS4wOTIzMTVsNi4wODkwNzQsLTMuMDMyOTE3YTMuNzg4MjQxLDMuNzg4MjQxIDAgMCAxIC0wLjEyNzgyNCwtMC45NjQ0OTFhNC4wNjcxMyw0LjA2NzEzIDAgMSAxIDQuMDY3MTMsNC4wNjcxM2E0LjAyMDY0OCw0LjAyMDY0OCAwIDAgMSAtMi43NTQwMjgsLTEuMDkyMzE1bC02LjA4OTA3NCwzLjAzMjkxN2EzLjcwNjg5OCwzLjcwNjg5OCAwIDAgMSAwLDEuOTI4OTgxbDYuMDg5MDc0LDMuMDMyOTE3YTQuMDIwNjQ4LDQuMDIwNjQ4IDAgMCAxIDIuNzU0MDI4LC0xLjA5MjMxNWE0LjA2NzEzLDQuMDY3MTMgMCAwIDEgNC4wNjcxMyw0LjA2NzEzeiIvPgogPC9nPgo8L3N2Zz4=", "https://www.haberler.com/static/img/tasarim/haberler-logo.svg", "data:image/gif;base64,R0lGODlhAQABAAD/ACwAAAAAAQABAAACADs=", "https://www.haberler.com/mstatic/assets/img/haberler-logo.png"], "movies": [], "text": "Katar'dan yola \u00e7\u0131kan 292 T\u00fcrk \u0130zmir'e indi(2)\n\nYURDA YERLE\u015eT\u0130R\u0130LD\u0130LER\n\nKatar'dan yola \u00e7\u0131karak \u0130zmir Adnan Menderes Havaliman\u0131'na getirilen 291 T\u00fcrk vatanda\u015f\u0131, otob\u00fcslerle Manisa'ya getirildi. Yo\u011fun g\u00fcvenlik \u00f6nlemi alt\u0131nda yurtlara getirilen 291 T\u00fcrk vatanda\u015f\u0131 kendilerini g\u00f6r\u00fcnt\u00fcleyen gazetecilere el sallad\u0131. Celal Bayar \u00dcniversitesi yerle\u015fkesi i\u00e7erisinde yer alan Gen\u00e7lik ve Spor Bakanl\u0131\u011f\u0131na ba\u011fl\u0131 Manisa'daki KYK Muradiye Yurdu'na sa\u011fl\u0131k kontrollerinin ard\u0131ndan yerle\u015ftirildi. Otob\u00fcslerden 10 ki\u015filik gruplar halinde sosyal mesafe kurallar\u0131na uygun olarak indirilen vatanda\u015flar AFAD ve UMKE ekiplerinin yapt\u0131klar\u0131 sa\u011fl\u0131k kontrollerin ard\u0131ndan yurtta bulunan odalara tek tek yerle\u015ftirildi. Her t\u00fcrl\u00fc ihtiya\u00e7lar\u0131 devlet taraf\u0131ndan kar\u015f\u0131lanan vatanda\u015flar\u0131n odalar\u0131na bireysel temizlik ve bak\u0131m malzemeleri de b\u0131rak\u0131ld\u0131. Burada 14 g\u00fcn karantina alt\u0131nda tutulacak vatanda\u015flar\u0131n \u00e7evre g\u00fcvenli\u011fi ise Jandarma ekiplerince sa\u011flan\u0131yor. \u00d6te yandan, Manisa'ya 23 Nisan tarihinde Ukrayna'dan getirilen 298 T\u00fcrk vatanda\u015f\u0131yla birlikte, koronavir\u00fcs nedeniyle karantina da tutulanlar\u0131n say\u0131s\u0131 589'a y\u00fckseldi.", "keywords": [], "meta_keywords": ["\u0130zmir", "Katar", "T\u00fcrk", "G\u00fcncel"], "tags": [], "authors": [], "publish_date": "Mon Apr 27 02:01:00 2020", "summary": "", "article_html": "", "meta_description": "Katar\u2019dan yola \u00e7\u0131kan 292 T\u00fcrk \u0130zmir\u2019e indi2YURDA YERLE\u015eT\u0130R\u0130LD\u0130LERKatar\u2019dan yola \u00e7\u0131karak \u0130zmir Adnan Menderes Havaliman\u0131\u2019na getirilen 291 T\u00fcrk vatanda\u015f\u0131, otob\u00fcslerle Manisa\u2019ya getirildi.", "meta_lang": "tr", "meta_favicon": "https://www.haberler.com/mstatic/favicons/haberler_new_logo_2.ico?v=1", "meta_data": {"image": "https://foto.haberler.com/haber/2020/04/27/manisa-katar-dan-yola-cikan-292-turk-izmir-e-13164388_amp.jpg", "description": "Katar\u2019dan yola \u00e7\u0131kan 292 T\u00fcrk \u0130zmir\u2019e indi2YURDA YERLE\u015eT\u0130R\u0130LD\u0130LERKatar\u2019dan yola \u00e7\u0131karak \u0130zmir Adnan Menderes Havaliman\u0131\u2019na getirilen 291 T\u00fcrk vatanda\u015f\u0131, otob\u00fcslerle Manisa\u2019ya getirildi.", "keywords": "\u0130zmir,Katar,T\u00fcrk,G\u00fcncel", "news_keywords": "\u0130zmir,Katar,T\u00fcrk,G\u00fcncel", "viewport": "width=device-width, initial-scale=1.0", "medium": "News", "dateCreated": "2020-04-27T02:01:00+03:00", "dateModified": "2020-10-14T09:03:00+03:00", "datePublished": "2020-04-27T02:01:00+03:00", "og": {"url": "https://www.haberler.com/manisa-katar-dan-yola-cikan-292-turk-izmir-e-indi-13164388-haberi/", "site_name": "Haberler.com", "locale": "tr_TR", "type": "article", "title": "MAN\u0130SA Katar'dan yola \u00e7\u0131kan 292 T\u00fcrk \u0130zmir'e indi", "description": "Katar\u2019dan yola \u00e7\u0131kan 292 T\u00fcrk \u0130zmir\u2019e indi2YURDA YERLE\u015eT\u0130R\u0130LD\u0130LERKatar\u2019dan yola \u00e7\u0131karak \u0130zmir Adnan Menderes Havaliman\u0131\u2019na getirilen 291 T\u00fcrk vatanda\u015f\u0131, otob\u00fcslerle Manisa\u2019ya getirildi.", "image": {"identifier": "https://foto.haberler.com/haber/2020/04/27/manisa-katar-dan-yola-cikan-292-turk-izmir-e-13164388_amp.jpg", "alt": "MAN\u0130SA Katar'dan yola \u00e7\u0131kan 292 T\u00fcrk \u0130zmir'e indi", "secure_url": "https://foto.haberler.com/haber/2020/04/27/manisa-katar-dan-yola-cikan-292-turk-izmir-e-13164388_amp.jpg", "width": 1200, "height": 675, "type": "image/jpeg"}, "video": {"identifier": "https://videolar.haberler.com/2020/04/27/manisa-katar-dan-yola-cikan-292-turk-izmir-e--13164388_kj_0209.mp4", "height": 360, "width": 640, "type": "video/mp4"}}, "article": {"content_tier": "free", "tag": "\u0130zmir,Katar,T\u00fcrk,G\u00fcncel", "section": "Guncel", "publisher": "https://www.facebook.com/Haberler", "author": "https://www.facebook.com/Haberler", "published_time": "2020-04-27T02:01:00+03:00", "modified_time": "2020-10-14T09:03:00+03:00"}, "fb": {"pages": 116642265047044, "page_id": 116642265047044, "app_id": 1094461860619988}, "twitter": {"card": "summary_large_image", "creator": "@Haberler", "site": "@Haberler", "title": "MAN\u0130SA Katar'dan yola \u00e7\u0131kan 292 T\u00fcrk \u0130zmir'e indi", "description": "Katar\u2019dan yola \u00e7\u0131kan 292 T\u00fcrk \u0130zmir\u2019e indi(2)YURDA YERLE\u015eT\u0130R\u0130LD\u0130LERKatar\u2019dan yola \u00e7\u0131karak \u0130zmir Adnan Menderes Havaliman\u0131\u2019na getirilen 291 T\u00fcrk vatanda\u015f\u0131, otob\u00fcslerle Manisa\u2019ya getirildi.", "image": "https://foto.haberler.com/haber/2020/04/27/manisa-katar-dan-yola-cikan-292-turk-izmir-e-13164388_amp.jpg", "url": "https://www.haberler.com/manisa-katar-dan-yola-cikan-292-turk-izmir-e-indi-13164388-haberi/"}, "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "robots": "max-image-preview:large", "apple-mobile-web-app-status-bar-style": "black", "apple-mobile-web-app-title": "Haberler.com", "msapplication-TileColor": "#ffffff", "msapplication-TileImage": "/mstatic/favicons/apple-icon-152x152.png", "theme-color": "#ffffff"}, "canonical_link": "https://www.haberler.com/manisa-katar-dan-yola-cikan-292-turk-izmir-e-indi-13164388-haberi/"}