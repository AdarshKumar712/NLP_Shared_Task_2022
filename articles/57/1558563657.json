{"source_url": "http://www.samanyoluhaber.com", "url": "http://www.samanyoluhaber.com/koronavirusun-vurmadigi-tek-yer-haberi/1342890/", "title": "Koronavir\u00fcs'\u00fcn vurmad\u0131\u011f\u0131 tek yer!", "top_image": "http://image.writeclouds.com/Images/News/20200325/91139057_antarktika_buzul.jpg", "meta_img": "http://image.writeclouds.com/Images/News/20200325/91139057_antarktika_buzul.jpg", "images": ["http://image.writeclouds.com/Images/News/20200325/63812908_italya_koronavirus_294.jpg", "http://image.writeclouds.com/Images/Resim/Images/News/20200325/70081183.jpg", "http://image.writeclouds.com/Images/News/20200325/16309833_gergerlioglu_294.jpg", "http://image.writeclouds.com/Images/video/20200326/OUkpD2uM2_m.jpg", "http://image.writeclouds.com/Images/video/20200325/3p19GAiGgV_m.jpg", "http://image.writeclouds.com/Images/News/20200325/34597593_cezaevi_294.jpg", "http://image.writeclouds.com/Images/Resim/Images/News/20200325/9867007.jpg", "http://image.writeclouds.com/Images/Resim/Images/News/20200325/13333682.jpg", "http://image.writeclouds.com/Images/News/20200320/38825197_korona_ev.jpg", "http://image.writeclouds.com/Images/video/20200326/qf0B0ZZdsZ.jpg", "http://d.shaber1.com/i.php?t=h&id=1342890", "http://image.writeclouds.com/Images/News/20200325/40106434_rus_savas_ucagi_294.jpg", "http://image.writeclouds.com/Images/News/20180523/52066212_caki_294.jpg", "http://image.writeclouds.com/Images/News/20200325/84463385_turkiye_koronavirus_294.jpg", "http://image.writeclouds.com/Images/News/20200325/91139057_antarktika_buzul.jpg", "http://image.writeclouds.com/Images/News/20200325/21314994_bruce_aylward_294.jpg", "http://www.samanyoluhaber.com/static/images/icon-menu.png", "http://www.samanyoluhaber.com/static/images/icon-facebook.png", "http://d.shaber1.com/i.php?t=v&id=20871", "http://www.samanyoluhaber.com/static/images/icon-home.png", "http://www.samanyoluhaber.com/static/images/blank.gif", "http://image.writeclouds.com/Images/News/20200325/6417519_italya_koronavirus_294.jpg", "http://image.writeclouds.com/Images/News/20200317/25732508_fahrettin_koca_294.jpg", "http://image.writeclouds.com/Images/video/20200326/DwqSDnTybi_m.jpg", "http://image.writeclouds.com/Images/Resim/Images/News/20200325/58047486.jpg", "http://image.writeclouds.com/Images/News/20200211/24383171_erdogan_tayyip_294.jpg", "http://www.samanyoluhaber.com/static/images/icon-twitter.png", "http://www.samanyoluhaber.com/static/images/icon-rss.png", "http://image.writeclouds.com/Images/Resim/Images/News/20200325/89234778.jpg", "http://www.samanyoluhaber.com/static/images/icon-google.png", "http://image.writeclouds.com/Images/News/20200321/64408960_mehmetfurkan_burak.jpg", "http://image.writeclouds.com/Images/News/20200323/45613643_korona_hasta_294.jpg", "http://www.samanyoluhaber.com/static/images/manset-lazy.png", "http://image.writeclouds.com/Images/News/20200316/56970718_borsa_abd.jpg"], "movies": [], "text": "\u00c7in'in Vuhan \u015fehrinde ortaya \u00e7\u0131kan yeni tip Koronavir\u00fcs (Covid-19) Antarktika d\u0131\u015f\u0131nda t\u00fcm d\u00fcnyay\u0131 sard\u0131.\n\n\n\n\n\nBa\u015fta Asya, Avrupa ve Amerika k\u0131tas\u0131n\u0131 vuran Koronavir\u00fcs'\u00fcn tek vurmad\u0131\u011f\u0131 k\u0131ta olan Antarktika'da sadece 4 bin ki\u015fi ya\u015f\u0131yor.\n\n\n\n\n\nBu k\u0131tada ikamet edenler k\u00fcresel bir kriz haline gelen Koronavir\u00fcs'\u00fc d\u00fcnyan\u0131n bu \u00e7ok uzak k\u00f6\u015fesinden takip ediyor.\n\n\n\n\n\nUzmanlar\u0131n so\u011fuk havada ya\u015fama ihtimali daha fazla dedi\u011fi Koronavir\u00fcs'\u00fcn \u015fu anda tek g\u00f6r\u00fclmedi\u011fi yer Antarktika: Neredeyse taman\u0131 buz ve karla kapl\u0131.\n\n\n\n\n\nAmerikan Washington Post gazetesinde yer alan haberde, Antarktika k\u0131tas\u0131nda ara\u015ft\u0131rma i\u00e7in bulunan \u0130talyan Alberto Della Rovere \u00fclkesinde ya\u015fanan felaketi d\u00fcnyan\u0131n bir ucunda endi\u015fe ile takip ediyor.\n\n\n\n\n\n\u0130TALYAN EK\u0130P A\u0130LELER\u0130 ADINA END\u0130\u015eEL\u0130\n\n\n\n\n\nWhatsApp \u00fczerinden \u0130talya'daki akrabalar\u0131 ve arkada\u015flar\u0131yla konu\u015fan 35 ki\u015filik \u0130talyan ara\u015ft\u0131rma ekibinin lideri Alberto Della Rovere, \"\u015eu anda burada daha g\u00fcvendeyiz. Arkada\u015flar\u0131m\u0131z da bize bunu s\u00f6yl\u00fcyor, ancak biz burada hem yak\u0131nlar\u0131m\u0131z hem de \u00fclkemiz i\u00e7in endi\u015feliyiz.\" dedi.\n\n\n\n\n\n\"\u015eu anda Antarktika d\u00fcnyan\u0131n en g\u00fcvenli yeri.\" diyen Rovere, d\u0131\u015far\u0131yla irtibatlar\u0131 olmad\u0131\u011f\u0131 i\u00e7in Koronavir\u00fcs bula\u015fma ihtimalinin bulunmad\u0131\u011f\u0131n\u0131 belirtiyor.\n\n\n\n\n\nRovere, Koronavir\u00fcs bulunmamas\u0131na ra\u011fmen Antarktika'ya s\u0131n\u0131rl\u0131 say\u0131da giri\u015f ve \u00e7\u0131k\u0131\u015f yapanlar\u0131n d\u00fczenli doktor kontrol\u00fcnden ge\u00e7ti\u011fini ifade ediyor.\n\n\n\n\n\nAntarktika'da bir\u00e7ok \u00fclkenin ara\u015ft\u0131rma ekipleri bulunuyor. ABD'nin ara\u015ft\u0131rma ekibinden yer alan Amundsen-Scott da g\u00f6nderdi\u011fi bir foto\u011fraf\u0131n alt\u0131na, \"Bizim i\u00e7in endi\u015felenmeyin.\" notunu d\u00fc\u015ft\u00fc.\n\n\n\n\n\nAntarktika'da bulunanlar \u015fu anda Koronavir\u00fcs olmadan hayatlar\u0131n\u0131 idame ettiriyor, ancak bu onlar i\u00e7in tehlike yok anlam\u0131na gelmiyor.\n\n\n\n\n\nANTARKT\u0130KA'DA 28 \u00dcLKEN\u0130N ARA\u015eTIRMA \u0130STASYONU VAR\n\n\n\n\n\nVir\u00fcs Antarktika'ya ula\u015f\u0131rsa karantina merkezleri kurulamad\u0131\u011f\u0131 ve yeterli t\u0131bbi malzeme olmad\u0131\u011f\u0131 i\u00e7in bu k\u0131tadakiler daha b\u00fcy\u00fck risk alt\u0131nda olacak.\n\n\n\n\n\n\u015eu anda Antarktika k\u0131tas\u0131nda 28 \u00fclkenin ara\u015ft\u0131rma istasyonlar\u0131 bulunuyor. En b\u00fcy\u00fck istasyon ise ABD'ye ait bulunuyor. Antarktika'n\u0131n Ross Ice Shelf b\u00f6lgesinde bulunan McMurdo \u0130stasyonu'nda bin ki\u015fi ya\u015f\u0131yor.\n\n\n\n\n\nEN FAZLA Z\u0130YARET\u00c7\u0130 EK\u0130M-\u015eUBAT D\u00d6NEM\u0130NDE\n\n\n\n\n\nBuraya gelenler bir ya da iki d\u00f6nem kal\u0131yor ve ara\u015ft\u0131rmalara katk\u0131da bulunuyor.\n\n\n\n\n\nAntarktika'da n\u00fcfusun en yo\u011fun oldu\u011fu d\u00f6nem ise ekim-\u015fubat aylar\u0131 aras\u0131. Bu d\u00f6nem Antarktika i\u00e7in yaz anlam\u0131na geliyor. Yaz aylar\u0131nda tatil maksad\u0131yla gelen insanlar\u0131 say\u0131s\u0131 da art\u0131yor.\n\n---\n\n\n\n\n\n---\n\n\n\n\n\n---", "keywords": [], "meta_keywords": ["Koronavir\u00fcs'\u00fcn", "vurmad\u0131\u011f\u0131", "tek", "yer!", "KORONAV\u0130R\u00dcS'\u00dcN", "VURMADI\u011eI", "TEK", "YER!"], "tags": [], "authors": [], "publish_date": "Wed Mar 25 14:50:37 2020", "summary": "", "article_html": "", "meta_description": "KORONAV\u0130R\u00dcS'\u00dcN VURMADI\u011eI TEK YER!. \u00c7in'in Vuhan \u015fehrinde ortaya \u00e7\u0131kan yeni tip Koronavir\u00fcs (Covid-19) bir yer haricinde b\u00fct\u00fcn d\u00fcnyay\u0131 sard\u0131. 400 binden", "meta_lang": "tr", "meta_favicon": "/favicon.ico", "meta_data": {"fb": {"pages": 212490682124438, "app_id": 183808045154838}, "keywords": "Koronavir\u00fcs'\u00fcn, vurmad\u0131\u011f\u0131, tek, yer!, KORONAV\u0130R\u00dcS'\u00dcN, VURMADI\u011eI, TEK, YER!", "description": "KORONAV\u0130R\u00dcS'\u00dcN VURMADI\u011eI TEK YER!. \u00c7in'in Vuhan \u015fehrinde ortaya \u00e7\u0131kan yeni tip Koronavir\u00fcs (Covid-19) bir yer haricinde b\u00fct\u00fcn d\u00fcnyay\u0131 sard\u0131. 400 binden", "robots": "NOODP", "Rating": "General", "thumbnail_height": 87, "thumbnail_width": 125, "DC.date.issued": "2020-03-25T14:50:37+02:00", "og": {"site_name": "samanyoluhaber.com", "title": "Koronavir\u00fcs'\u00fcn vurmad\u0131\u011f\u0131 tek yer!", "description": "\u00c7in'in Vuhan \u015fehrinde ortaya \u00e7\u0131kan yeni tip Koronavir\u00fcs (Covid-19) bir yer haricinde b\u00fct\u00fcn d\u00fcnyay\u0131 sard\u0131. 400 binden fazla Koronavir\u00fcs te\u015fhisi konulurken, salg\u0131nda \u015fu ana kadar 20 bine yak\u0131n ki\u015fi hayat\u0131n\u0131 kaybetti.", "image": "http://image.writeclouds.com/Images/News/20200325/91139057_antarktika_buzul.jpg", "url": "http://www.samanyoluhaber.com/koronavirusun-vurmadigi-tek-yer-haberi/1342890/", "type": "article", "article": {"published_time": "2020-03-25T14:50:37Z", "tag": "Koronavir\u00fcs'\u00fcn, vurmad\u0131\u011f\u0131, tek, yer!, \u00c7in'in, Vuhan, \u015fehrinde, ortaya, \u00e7\u0131kan, yeni, tip, Koronavir\u00fcs, (Covid-19), bir, yer, haricinde, b\u00fct\u00fcn, d\u00fcnyay\u0131, sard\u0131., 400, binden, fazla, Koronavir\u00fcs, te\u015fhisi, konulurken,, salg\u0131nda, \u015fu, ana, kadar, 20, bine, yak\u0131n, ki\u015fi, hayat\u0131n\u0131, kaybetti.", "section": "News", "author": "Samanyolu Haber"}, "locale": "tr_TR"}, "twitter": {"card": "summary_large_image", "site": "s_habercom", "title": "Koronavir\u00fcs'\u00fcn vurmad\u0131\u011f\u0131 tek yer!", "description": "KORONAV\u0130R\u00dcS'\u00dcN VURMADI\u011eI TEK YER!. \u00c7in'in Vuhan \u015fehrinde ortaya \u00e7\u0131kan yeni tip Koronavir\u00fcs (Covid-19) bir yer haricinde b\u00fct\u00fcn d\u00fcnyay\u0131 sard\u0131. 400 binden", "image": "http://image.writeclouds.com/Images/News/20200325/91139057_antarktika_buzul.jpg"}}, "canonical_link": "http://www.samanyoluhaber.com/koronavirusun-vurmadigi-tek-yer-haberi/1342890/"}