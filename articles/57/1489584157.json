{"source_url": "http://www.erzurumgazetesi.com.tr", "url": "http://www.erzurumgazetesi.com.tr/haber/HDP-onundeki-aileler-direniyor-sayilari-gun-gectikce-artiyor/130504", "title": "HDP \u00f6n\u00fcndeki aileler direniyor, say\u0131lar\u0131 g\u00fcn ge\u00e7tik\u00e7e art\u0131yor", "top_image": "http://www.erzurumgazetesi.com.tr/haber_resim/HDP%2Donundeki%2Daileler%2Ddireniyor%2Dsayilari%2Dgun%2Dgectikce%2Dartiyor%2D%2D130504%2EJPG", "meta_img": "http://www.erzurumgazetesi.com.tr/haber_resim/HDP%2Donundeki%2Daileler%2Ddireniyor%2Dsayilari%2Dgun%2Dgectikce%2Dartiyor%2D%2D130504%2EJPG", "images": ["http://www.erzurumgazetesi.com.tr/images/i_fontp.png", "http://www.erzurumgazetesi.com.tr/haber_resim/thumb/Patates-ihracatinda-yeni-surec-130489k1.JPG", "http://www.erzurumgazetesi.com.tr/videoresim/thumb/192k1.jpg", "http://www.erzurumgazetesi.com.tr/images/sb3.png", "http://www.erzurumgazetesi.com.tr/logolar/logo_erzurum.jpg", "http://www.erzurumgazetesi.com.tr/egazete/2020-1-8/16_small.jpg", "http://www.erzurumgazetesi.com.tr/haber_resim/ESOB-dan-sosyal-tesis-tepkisi-130503.JPG", "http://www.erzurumgazetesi.com.tr/haber_resim/thumb/Erzurum-da-arazi-toplulastirma-calismalari-devam-ediyor-130493k1.JPG", "http://www.erzurumgazetesi.com.tr/images/spacer.gif", "http://www.erzurumgazetesi.com.tr/images/i_twitter.png", "http://www.erzurumgazetesi.com.tr/haber_resim/thumb/FETO-zanlilari-hakim-karsisinda-130494k1.JPG", "http://www.erzurumgazetesi.com.tr/images/sb8.png", "http://www.erzurumgazetesi.com.tr/haber_resim/Hedefimiz-veremsiz-bir-dunya-veremsiz-bir-Turkiye--130502.JPG", "http://www.erzurumgazetesi.com.tr/haber_resim/Evlat-nobetindeki-aile-sayisi-64-e-yukseldi-130477.JPG", "http://www.erzurumgazetesi.com.tr/haber_resim/9-ilde-FETO-operasyonu-14-gozalti--130478.jpg", "http://www.erzurumgazetesi.com.tr/haber_resim/thumb/Uyusturucu-tacirleri-termal-kamerayla-yakalandi--130490k1.JPG", "http://www.erzurumgazetesi.com.tr/haber_resim/Hainlere-ait-araziye-gizlenmis-malzeme-ele-gecirildi--130479.JPG", "http://www.erzurumgazetesi.com.tr/images/yazar/radC6305k.jpg", "http://www.erzurumgazetesi.com.tr/haber_resim/Milli-Sair-Akif-in-torunu-Argon-ogrencilerle-bir-araya-geldi--130498.JPG", "http://www.erzurumgazetesi.com.tr/images/i_fontm.png", "http://www.erzurumgazetesi.com.tr/images/so1.png", "http://www.erzurumgazetesi.com.tr/images/haber_prev.jpg", "http://www.erzurumgazetesi.com.tr/haber_resim/Gocmen-kacakcilari-tutuklandi-130491.JPG", "http://www.erzurumgazetesi.com.tr/images/sb5.png", "http://www.erzurumgazetesi.com.tr/images/yazar/TVHDDDk.jpg", "http://www.erzurumgazetesi.com.tr/haber_resim/Ailelerin-evlat-nobeti-128-nci-gununde--130501.JPG", "http://www.erzurumgazetesi.com.tr/haber_resim/49-Ilde-NarkoNet-5-operasyonu-137-gozalti--130481.jpg", "http://www.erzurumgazetesi.com.tr/images/yazar/rad3B1FBk.jpg", "http://www.erzurumgazetesi.com.tr/haber_resim/thumb/Akif-hem-alimdir-hem-arif-hem-sair--130485k1.JPG", "http://www.erzurumgazetesi.com.tr/haber_resim/thumb/-Biz-Avrupa-degiliz--130486k1.JPG", "http://www.erzurumgazetesi.com.tr/images/sb6.png", "http://www.erzurumgazetesi.com.tr/images/yazar/rad5020Ak.jpg", "http://www.erzurumgazetesi.com.tr/banner/FORDDDDDD.jpg", "http://www.erzurumgazetesi.com.tr/haber_resim/thumb/Mehmet-Akif-Inan-a-vefa-130487k1.JPG", "http://www.erzurumgazetesi.com.tr/haber_resim/thumb/Besicilerin-zorlu-kis-mesaisi--130497k1.JPG", "http://www.erzurumgazetesi.com.tr/images/maxiva.png", "http://www.erzurumgazetesi.com.tr/images/yazar/ahmetgoksan4k.jpg", "http://www.erzurumgazetesi.com.tr/images/yazar/radD7853k.jpg", "http://www.erzurumgazetesi.com.tr/haber_resim/thumb/ESOB-dan-sosyal-tesis-tepkisi-130503k1.JPG", "http://www.erzurumgazetesi.com.tr/images/sb4.png", "http://www.erzurumgazetesi.com.tr/images/i_print.png", "http://www.erzurumgazetesi.com.tr/haber_resim/thumb/49-Ilde-NarkoNet-5-operasyonu-137-gozalti--130481k1.jpg", "http://www.erzurumgazetesi.com.tr/images/yorum_ekle.jpg", "http://www.erzurumgazetesi.com.tr/videoresim/thumb/194k1.jpg", "http://www.erzurumgazetesi.com.tr/images/bullet.png", "http://www.erzurumgazetesi.com.tr/haber_resim/thumb/Milli-Sair-Akif-in-torunu-Argon-ogrencilerle-bir-araya-geldi--130498k1.JPG", "http://www.erzurumgazetesi.com.tr/haber_resim/thumb/Bayburt-Ehrami-cografi-isaret-belgesi-aldi--130496k1.JPG", "http://www.erzurumgazetesi.com.tr/haber_resim/Uyusturucu-tacirleri-termal-kamerayla-yakalandi--130490.JPG", "http://www.erzurumgazetesi.com.tr/images/so5.png", "http://www.erzurumgazetesi.com.tr/videoresim/thumb/193k1.jpg", "http://www.erzurumgazetesi.com.tr/images/sb2.png", "http://www.erzurumgazetesi.com.tr/images/i_google.png", "http://www.erzurumgazetesi.com.tr/images/tv.gif", "http://www.erzurumgazetesi.com.tr/haber_resim/Mehmetcik-kar-altinda-gorevinin-basinda--130470.JPG", "http://www.erzurumgazetesi.com.tr/haber_resim/thumb/GSB-bir-ilki-gerceklestirecek-130484k1.jpg", "http://www.erzurumgazetesi.com.tr/images/i_facebook.png", "http://www.erzurumgazetesi.com.tr/images/haber_prev1.jpg", "http://www.erzurumgazetesi.com.tr/images/so4.png", "http://www.erzurumgazetesi.com.tr/haber_resim/PKK-li-terorist-teslim-oldu--130499.JPG", "http://www.erzurumgazetesi.com.tr/haber_resim/thumb/Kazim-Karabekir-Stadi-Besiktas-maci-icin-hazir--130495k1.JPG", "http://www.erzurumgazetesi.com.tr/haber_resim/HDP%2Donundeki%2Daileler%2Ddireniyor%2Dsayilari%2Dgun%2Dgectikce%2Dartiyor%2D%2D130504%2EJPG", "http://www.erzurumgazetesi.com.tr/haber_resim/thumb/Celik-ten-Diyarbakir-Anneleri-vurgusu-130482k1.jpg", "http://www.erzurumgazetesi.com.tr/haber_resim/HDP-onundeki-aileler-direniyor-sayilari-gun-gectikce-artiyor--130504.JPG", "http://www.erzurumgazetesi.com.tr/images/so3.png", "http://www.erzurumgazetesi.com.tr/images/so2.png", "http://www.erzurumgazetesi.com.tr/images/haber_devam_ara.jpg", "http://www.erzurumgazetesi.com.tr/egazete/2020-1-8/1_small.jpg", "http://www.erzurumgazetesi.com.tr/haber_resim/FETO-zanlilari-hakim-karsisinda-130494.JPG", "http://www.erzurumgazetesi.com.tr/images/sb1.png", "http://www.erzurumgazetesi.com.tr/haber_resim/thumb/Erzurum-arac-varligi-aciklandi-130488k1.JPG", "http://www.erzurumgazetesi.com.tr/images/sb7.png"], "movies": [], "text": "\u00c7ocuklar\u0131n\u0131n ter\u00f6r \u00f6rg\u00fct\u00fc PKK mensuplar\u0131 taraf\u0131ndan da\u011fa ka\u00e7\u0131r\u0131ld\u0131\u011f\u0131 iddias\u0131yla HDP Diyarbak\u0131r \u0130l Ba\u015fkanl\u0131\u011f\u0131 \u00f6n\u00fcnde oturma eylemi ba\u015flatan ailelerin say\u0131s\u0131, 128'nci g\u00fcn\u00fcnde 65\u2019e y\u00fckselirken, anne G\u00fclbahar Teker, o\u011flu Muhammed Emin'in 6 y\u0131l \u00f6nce Batman'da ter\u00f6r \u00f6rg\u00fct\u00fc mensuplar\u0131nca da\u011fa ka\u00e7\u0131r\u0131ld\u0131\u011f\u0131n\u0131 belirterek, \u201cO\u011flum i\u00e7in buraya geldim. O\u011flumu almadan gitmeyece\u011fim. HDP \u00e7ocu\u011fumu g\u00f6t\u00fcrd\u00fc\u201d dedi.\n\n\u00c7ocuklar\u0131n\u0131n ter\u00f6r \u00f6rg\u00fct\u00fc PKK mensuplar\u0131 taraf\u0131ndan da\u011fa ka\u00e7\u0131r\u0131ld\u0131\u011f\u0131 iddias\u0131yla 3 Eyl\u00fcl 2019'dan bu yana farkl\u0131 kentlerden Diyarbak\u0131r'a gelerek HDP il binas\u0131 \u00f6n\u00fcnde oturma eylemi yapan aile say\u0131s\u0131 128'nci g\u00fcn\u00fcnde 65\u2019e y\u00fckseldi. Mu\u015f'tan gelerek oturma eylemine kat\u0131lan anne G\u00fclbahar Teker, o\u011flu Muhammed Emin'in 6 y\u0131l \u00f6nce 26 ya\u015f\u0131ndayken Batman'da kayboldu\u011funu s\u00f6yledi.\n\n\u201cO\u011flum bana, \u2018gelmek istiyorum ama korkuyorum, gelemiyorum\u2019 dedi\u201d\n\nO\u011flunu her yerde arad\u0131\u011f\u0131n\u0131 ifade eden Teker, sonunda HDP'liler arac\u0131l\u0131\u011f\u0131yla kand\u0131r\u0131larak da\u011fa g\u00f6t\u00fcr\u00fcld\u00fc\u011f\u00fcn\u00fc \u00f6\u011frendi\u011fini s\u00f6yledi. Teker, \"O\u011flum i\u00e7in buraya geldim. O\u011flumu almadan gitmeyece\u011fim. HDP \u00e7ocu\u011fumu g\u00f6t\u00fcrd\u00fc. Bir y\u0131l \u00f6nce telefon g\u00f6r\u00fc\u015fmesinde o\u011flum bana, 'Anne beni HDP binas\u0131na g\u00f6t\u00fcrd\u00fcler, ben gelmek istiyorum ama korkuyorum, gelemiyorum.' dedi. O\u011flum beni g\u00f6r\u00fcyor ve duyuyor ise gelsin, devlete teslim olsun. PKK'ya kar\u015f\u0131y\u0131z. Milletin \u00e7ocuklar\u0131n\u0131 kand\u0131rd\u0131lar, da\u011fa \u00e7\u0131kard\u0131lar. T\u00fcrkiye olmasa, devlet olmasa biz ne yapar\u0131z? Devlet benim babamd\u0131r her \u015feyimdir. Herkesin \u00e7ocu\u011fu gelsin, teslim olsun\" diye konu\u015ftu.", "keywords": [], "meta_keywords": ["HDP", "\u00f6n\u00fcndeki", "aileler", "direniyor", "", "say\u0131lar\u0131", "g\u00fcn", "ge\u00e7tik\u00e7e", "art\u0131yor"], "tags": [], "authors": [], "publish_date": null, "summary": "", "article_html": "", "meta_description": "\u00c7ocuklar\u0131n\u0131n ter\u00f6r \u00f6rg\u00fct\u00fc PKK mensuplar\u0131 taraf\u0131ndan da\u011fa ka\u00e7\u0131r\u0131ld\u0131\u011f\u0131 iddias\u0131yla HDP Diyarbak\u0131r \u0130l Ba\u015fkanl\u0131\u011f\u0131 \u00f6n\u00fcnde oturma eylemi ba\u015flatan ailelerin say\u0131s\u0131, 128 nci g\u00fcn\u00fcnde 65\u2019e y\u00fckseldi", "meta_lang": "tr", "meta_favicon": "", "meta_data": {"robots": "FOLLOW, INDEX", "TITLE": "HDP \u00f6n\u00fcndeki aileler direniyor, say\u0131lar\u0131 g\u00fcn ge\u00e7tik\u00e7e art\u0131yor", "description": "\u00c7ocuklar\u0131n\u0131n ter\u00f6r \u00f6rg\u00fct\u00fc PKK mensuplar\u0131 taraf\u0131ndan da\u011fa ka\u00e7\u0131r\u0131ld\u0131\u011f\u0131 iddias\u0131yla HDP Diyarbak\u0131r \u0130l Ba\u015fkanl\u0131\u011f\u0131 \u00f6n\u00fcnde oturma eylemi ba\u015flatan ailelerin say\u0131s\u0131, 128 nci g\u00fcn\u00fcnde 65\u2019e y\u00fckseldi", "keywords": "HDP,\u00f6n\u00fcndeki,aileler,direniyor,,say\u0131lar\u0131,g\u00fcn,ge\u00e7tik\u00e7e,art\u0131yor", "og": {"sitename": "Erzurum Gazetesi", "title": "HDP \u00f6n\u00fcndeki aileler direniyor, say\u0131lar\u0131 g\u00fcn ge\u00e7tik\u00e7e art\u0131yor", "url": "http://www.erzurumgazetesi.com.tr/haber/HDP-onundeki-aileler-direniyor-sayilari-gun-gectikce-artiyor/130504", "image": "http://www.erzurumgazetesi.com.tr/haber_resim/HDP%2Donundeki%2Daileler%2Ddireniyor%2Dsayilari%2Dgun%2Dgectikce%2Dartiyor%2D%2D130504%2EJPG"}, "t_omni_pubdate": "01/08/2020 16:33", "pub_date": 20200108, "twitter": {"card": "summary_large_image", "site": "@erzurumgazetesi", "title": "HDP \u00f6n\u00fcndeki aileler direniyor, say\u0131lar\u0131 g\u00fcn ge\u00e7tik\u00e7e art\u0131yor", "description": "\u00c7ocuklar\u0131n\u0131n ter\u00f6r \u00f6rg\u00fct\u00fc PKK mensuplar\u0131 taraf\u0131ndan da\u011fa ka\u00e7\u0131r\u0131ld\u0131\u011f\u0131 iddias\u0131yla HDP Diyarbak\u0131r \u0130l Ba\u015fkanl\u0131\u011f\u0131 \u00f6n\u00fcnde oturma eylemi ba\u015flatan ailelerin say\u0131s\u0131, 128 nci g\u00fcn\u00fcnde 65\u2019e y\u00fckseldi", "creator": "@erzurumgazetesi", "image": {"src": "http://www.erzurumgazetesi.com.tr/haber_resim/HDP-onundeki-aileler-direniyor-sayilari-gun-gectikce-artiyor--130504.JPG"}, "domain": "erzurumgazetesi.com.tr"}}, "canonical_link": "http://www.erzurumgazetesi.com.tr/haber/HDP-onundeki-aileler-direniyor-sayilari-gun-gectikce-artiyor/130504"}