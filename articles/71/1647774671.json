{"source_url": "http://www.samanyoluhaber.com", "url": "http://www.samanyoluhaber.com/koronavirusten-can-kayiplari-yarim-milyonu-gecti-haberi/1349078/", "title": "Koronavir\u00fcsten can kay\u0131plar\u0131 yar\u0131m milyonu ge\u00e7ti", "top_image": "http://image.writeclouds.com/Images/News/20200629/12182937_korona_brezilya.jpg", "meta_img": "http://image.writeclouds.com/Images/News/20200629/12182937_korona_brezilya.jpg", "images": ["http://image.writeclouds.com/Images/video/20200630/ecNuBZa1Af_m.jpg", "http://image.writeclouds.com/Images/News/20200525/52492873_dunya_saglik_orgutu_294.jpg", "http://image.writeclouds.com/Images/News/20200629/12182937_korona_brezilya.jpg", "http://image.writeclouds.com/Images/News/20190409/24673637_fatih_altayli_294.jpg", "http://image.writeclouds.com/Images/News/20200630/90075919_milli_piyango_294.jpg", "http://www.samanyoluhaber.com/static/images/icon-menu.png", "http://d.shaber1.com/i.php?t=h&id=1349078", "http://www.samanyoluhaber.com/static/images/icon-facebook.png", "http://d.shaber1.com/i.php?t=v&id=20871", "http://image.writeclouds.com/Images/News/20200622/71718620_macron_294.jpg", "http://www.samanyoluhaber.com/static/images/icon-home.png", "http://www.samanyoluhaber.com/static/images/blank.gif", "http://www.samanyoluhaber.com/static/images/icon-twitter.png", "http://www.samanyoluhaber.com/static/images/icon-rss.png", "http://image.writeclouds.com/Images/video/20200630/kfZb3lpkPC_m.jpg", "http://www.samanyoluhaber.com/static/images/icon-google.png", "http://image.writeclouds.com/Images/News/20200630/2998678_enes_294.jpg", "http://www.samanyoluhaber.com/static/images/manset-lazy.png", "http://image.writeclouds.com/Images/video/20200630/ecNuBZa1Af.jpg"], "movies": [], "text": "ABD merkezli Johns Hopkins \u00dcniversitesi'nin verilerine g\u00f6re koronavir\u00fcs salg\u0131n\u0131 nedeniyle d\u00fcnya genelinde ya\u015fam\u0131n\u0131 yitirenlerin say\u0131s\u0131 500 bini, kay\u0131tl\u0131 vaka say\u0131s\u0131 da 10 milyonu ge\u00e7ti. Vakalar\u0131n d\u00f6rtte birinin salg\u0131n\u0131n h\u0131zla yay\u0131lmaya devam etti\u011fi ABD'de oldu\u011fu belirtildi.\n\n\n\n\n\nEn fazla can kayb\u0131 da ABD'de.\n\n\n\n\n\nAmerikal\u0131 uzmanlar\u0131n verilerine g\u00f6re ABD'de 125 bin, ikinci s\u0131radaki Brezilya'da 57 binden fazla ki\u015fi, \u00fc\u00e7\u00fcnc\u00fc s\u0131radaki \u0130ngiltere'de de 44 bin ki\u015fi COVID-19 nedeniyle ya\u015fam\u0131n\u0131 yitirdi. Brezilya'da kay\u0131tl\u0131 vaka say\u0131s\u0131n\u0131n da Pazar g\u00fcn\u00fc itibariyle 1 milyon 300 bini ge\u00e7ti\u011fi bildirildi. Vaka say\u0131s\u0131 a\u00e7\u0131s\u0131ndan Rusya \u00fc\u00e7\u00fcnc\u00fc, Hindistan d\u00f6rd\u00fcnc\u00fc, \u0130ngiltere de be\u015finci s\u0131rada.\n\n\n\n\n\nT\u00fcrkiye'deki son durum\n\n\n\n\n\nJohn Hopkins \u00dcniversitesi'nin son verilerine g\u00f6re vaka say\u0131s\u0131 a\u00e7\u0131s\u0131ndan T\u00fcrkiye de 14'\u00fcnc\u00fc s\u0131rada. Sa\u011fl\u0131k Bakanl\u0131\u011f\u0131n\u0131n verilerine g\u00f6re T\u00fcrkiye'de Pazar ak\u015fam\u0131 itibariyle vaka say\u0131s\u0131 197 bin 239, toplam can kayb\u0131 da 5 bin 97.", "keywords": [], "meta_keywords": ["Koronavir\u00fcsten", "can", "kay\u0131plar\u0131", "yar\u0131m", "milyonu", "ge\u00e7ti", "KORONAV\u0130R\u00dcSTEN", "CAN", "KAYIPLARI", "YARIM", "M\u0130LYONU", "GE\u00c7T\u0130"], "tags": [], "authors": [], "publish_date": "Mon Jun 29 15:56:55 2020", "summary": "", "article_html": "", "meta_description": "KORONAV\u0130R\u00dcSTEN CAN KAYIPLARI YARIM M\u0130LYONU GE\u00c7T\u0130. Johns Hopkins \u00dcniversitesi, d\u00fcnya genelinde koronavir\u00fcs nedeniyle hayat\u0131n\u0131 kaybedenlerin say\u0131s\u0131n\u0131n", "meta_lang": "tr", "meta_favicon": "/favicon.ico", "meta_data": {"fb": {"pages": 212490682124438, "app_id": 183808045154838}, "keywords": "Koronavir\u00fcsten, can, kay\u0131plar\u0131, yar\u0131m, milyonu, ge\u00e7ti, KORONAV\u0130R\u00dcSTEN, CAN, KAYIPLARI, YARIM, M\u0130LYONU, GE\u00c7T\u0130", "description": "KORONAV\u0130R\u00dcSTEN CAN KAYIPLARI YARIM M\u0130LYONU GE\u00c7T\u0130. Johns Hopkins \u00dcniversitesi, d\u00fcnya genelinde koronavir\u00fcs nedeniyle hayat\u0131n\u0131 kaybedenlerin say\u0131s\u0131n\u0131n", "robots": "NOODP", "Rating": "General", "thumbnail_height": 87, "thumbnail_width": 125, "DC.date.issued": "2020-06-29T15:56:55+02:00", "og": {"site_name": "samanyoluhaber.com", "title": "Koronavir\u00fcsten can kay\u0131plar\u0131 yar\u0131m milyonu ge\u00e7ti", "description": "Johns Hopkins \u00dcniversitesi, d\u00fcnya genelinde koronavir\u00fcs nedeniyle hayat\u0131n\u0131 kaybedenlerin say\u0131s\u0131n\u0131n yar\u0131m milyonu ge\u00e7ti\u011fini a\u00e7\u0131klad\u0131. Verilere g\u00f6re can kay\u0131plar\u0131n \u00fc\u00e7te ikisi Avrupa ve ABD\u2019de.", "image": "http://image.writeclouds.com/Images/News/20200629/12182937_korona_brezilya.jpg", "url": "http://www.samanyoluhaber.com/koronavirusten-can-kayiplari-yarim-milyonu-gecti-haberi/1349078/", "type": "article", "article": {"published_time": "2020-06-29T15:56:55Z", "tag": "Koronavir\u00fcsten, can, kay\u0131plar\u0131, yar\u0131m, milyonu, ge\u00e7ti, Johns, Hopkins, \u00dcniversitesi,, d\u00fcnya, genelinde, koronavir\u00fcs, nedeniyle, hayat\u0131n\u0131, kaybedenlerin, say\u0131s\u0131n\u0131n, yar\u0131m, milyonu, ge\u00e7ti\u011fini, a\u00e7\u0131klad\u0131., Verilere, g\u00f6re, can, kay\u0131plar\u0131n, \u00fc\u00e7te, ikisi, Avrupa, ve, ABD\u2019de.", "section": "News", "author": "Samanyolu Haber"}, "locale": "tr_TR"}, "twitter": {"card": "summary_large_image", "site": "s_habercom", "title": "Koronavir\u00fcsten can kay\u0131plar\u0131 yar\u0131m milyonu ge\u00e7ti", "description": "KORONAV\u0130R\u00dcSTEN CAN KAYIPLARI YARIM M\u0130LYONU GE\u00c7T\u0130. Johns Hopkins \u00dcniversitesi, d\u00fcnya genelinde koronavir\u00fcs nedeniyle hayat\u0131n\u0131 kaybedenlerin say\u0131s\u0131n\u0131n", "image": "http://image.writeclouds.com/Images/News/20200629/12182937_korona_brezilya.jpg"}}, "canonical_link": "http://www.samanyoluhaber.com/koronavirusten-can-kayiplari-yarim-milyonu-gecti-haberi/1349078/"}