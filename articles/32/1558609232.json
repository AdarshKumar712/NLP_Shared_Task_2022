{"source_url": "https://www.haberler.com", "url": "https://www.haberler.com/polis-ekiplerinden-otobuslere-korona-virus-13052956-haberi/", "title": "Polis ekiplerinden otob\u00fcslere korona vir\u00fcs denetimi", "top_image": "https://foto.haberler.com/haber/2020/03/25/polis-ekiplerinden-otobuslere-korona-virus-13052956_o.jpg", "meta_img": "https://foto.haberler.com/haber/2020/03/25/polis-ekiplerinden-otobuslere-korona-virus-13052956_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://foto.haberler.com/haber/2020/03/25/polis-ekiplerinden-otobuslere-korona-virus-13052956_o.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Polis ekiplerinden otob\u00fcslere korona vir\u00fcs denetimi Bal\u0131kesir'de Erdek \u0130l\u00e7e Emniyet M\u00fcd\u00fcrl\u00fc\u011f\u00fc'ne ba\u011fl\u0131 ekipler taraf\u0131ndan \u015fehir i\u00e7i ve \u015fehirleraras\u0131 ta\u015f\u0131mac\u0131l\u0131k yapan yolcu otob\u00fcslerine Korona vir\u00fcs konusunda al\u0131nan kararlar\u0131n uygulan\u0131p uygulanmad\u0131\u011f\u0131 y\u00f6n\u00fcnde denetim yap\u0131ld\u0131.\n\nBal\u0131kesir'de Erdek \u0130l\u00e7e Emniyet M\u00fcd\u00fcrl\u00fc\u011f\u00fc'ne ba\u011fl\u0131 ekipler taraf\u0131ndan \u015fehir i\u00e7i ve \u015fehirleraras\u0131 ta\u015f\u0131mac\u0131l\u0131k yapan yolcu otob\u00fcslerine Korona vir\u00fcs konusunda al\u0131nan kararlar\u0131n uygulan\u0131p uygulanmad\u0131\u011f\u0131 y\u00f6n\u00fcnde denetim yap\u0131ld\u0131.\n\n\u0130\u00e7i\u015fleri Bakanl\u0131\u011f\u0131'nca yeni tip korona vir\u00fcsle m\u00fccadele kapsam\u0131nda 81 il valili\u011fine g\u00f6nderilen, il ve il\u00e7elerdeki t\u00fcm \u015fehir i\u00e7i ve \u015fehirleraras\u0131 yolcu ta\u015f\u0131mac\u0131l\u0131\u011f\u0131 yapan toplu ta\u015f\u0131ma ara\u00e7lar\u0131n\u0131n ara\u00e7 ruhsat\u0131nda belirtilen yolcu ta\u015f\u0131ma kapasitesinin y\u00fczde 50'si oran\u0131nda yolcu kabul etmesini ve ara\u00e7 i\u00e7indeki yolcular\u0131n oturma \u015feklinin incelenmesini \u00f6ng\u00f6ren genelgenin ard\u0131ndan polis ekipleri il\u00e7ede denetim ger\u00e7ekle\u015ftirdi. Polis ekipleri, \u015fehir i\u00e7i ve \u015fehirleraras\u0131 hizmet veren yolcu otob\u00fcslerine y\u00f6nelik denetim ve bilgilendirme yaparken, ara\u00e7larda bulunan yolcular\u0131n ate\u015fleri \u00f6l\u00e7\u00fcld\u00fc, \u015fof\u00f6rlere ise ara\u00e7 kapasitesinin y\u00fczde 50 oran\u0131nda yolcu almamalar\u0131 gerekti\u011fi bir kez daha hat\u0131rlat\u0131ld\u0131.\n\nErdek \"Vefa Sosyal Destek Grubu\" i\u015f ba\u015f\u0131nda\n\nErdek Kaymakaml\u0131\u011f\u0131 ve il\u00e7e Emniyet M\u00fcd\u00fcrl\u00fc\u011f\u00fc \"Vefa Sosyal Destek Grubu\" olarak t\u00fcm ekiplerimizle hay\u0131rsever bir vatanda\u015f taraf\u0131ndan haz\u0131rlanm\u0131\u015f olan Yiyecek ve temizlik \u00fcr\u00fcn\u00fc yard\u0131m paketleri g\u00fcn boyu da\u011f\u0131t\u0131ld\u0131.\n\nErdek Emniyet M\u00fcd\u00fcrl\u00fc\u011f\u00fc'ne ba\u011fl\u0131 ekipler, \u015fehir i\u00e7i ve \u015fehirleraras\u0131 hizmet veren yolcu otob\u00fcslerine y\u00f6nelik denetimlerini s\u00fcrd\u00fcr\u00fcrken, di\u011fer yandan kendilerine ula\u015fan 65 ya\u015f \u00fcst\u00fc ile kronik rahats\u0131zl\u0131\u011f\u0131 olan vatanda\u015flar\u0131m\u0131z\u0131n talepleri do\u011frultusunda ihtiya\u00e7lar\u0131n\u0131 kar\u015f\u0131lamaya devam ediyor. Bu kapsamda vatanda\u015flar\u0131m\u0131z\u0131 evlerinden al\u0131p, maa\u015f i\u015flemleri i\u00e7in ilgili bankalara g\u00f6t\u00fcren polis ekipleri, bankalarda i\u015flemleri biten ya\u015fl\u0131lar\u0131 tekrar evlerine b\u0131rak\u0131yor. Vatanda\u015flar\u0131m\u0131z\u0131n yap\u0131lan bu faaliyetten dolay\u0131 devletimize g\u00fcveni ve memnuniyeti y\u00fczlerinden okunuyor. - BALIKES\u0130R\n\nKaynak: \u0130HA", "keywords": [], "meta_keywords": ["Emniyet M\u00fcd\u00fcrl\u00fc\u011f\u00fc", "Bal\u0131kesir", "Erdek", "Polis", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Bal\u0131kesir'de Erdek \u0130l\u00e7e Emniyet M\u00fcd\u00fcrl\u00fc\u011f\u00fc'ne ba\u011fl\u0131 ekipler taraf\u0131ndan \u015fehir i\u00e7i ve \u015fehirleraras\u0131 ta\u015f\u0131mac\u0131l\u0131k yapan yolcu otob\u00fcslerine Korona vir\u00fcs konusunda al\u0131nan kararlar\u0131n uygulan\u0131p uygulanmad\u0131\u011f\u0131 y\u00f6n\u00fcnde denetim yap\u0131ld\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Bal\u0131kesir'de Erdek \u0130l\u00e7e Emniyet M\u00fcd\u00fcrl\u00fc\u011f\u00fc'ne ba\u011fl\u0131 ekipler taraf\u0131ndan \u015fehir i\u00e7i ve \u015fehirleraras\u0131 ta\u015f\u0131mac\u0131l\u0131k yapan yolcu otob\u00fcslerine Korona vir\u00fcs konusunda al\u0131nan kararlar\u0131n uygulan\u0131p uygulanmad\u0131\u011f\u0131 y\u00f6n\u00fcnde denetim yap\u0131ld\u0131.", "keywords": "Emniyet M\u00fcd\u00fcrl\u00fc\u011f\u00fc, Bal\u0131kesir, Erdek, Polis, G\u00fcncel", "image": "https://foto.haberler.com/haber/2020/03/25/polis-ekiplerinden-otobuslere-korona-virus-13052956_o.jpg", "robots": "index, follow", "medium": "news", "dateCreated": "2020-03-25T16:45:33+03:00", "dateUpdated": "2020-03-25T16:46:00+03:00", "msapplication-starturl": "https://www.haberler.com", "article": {"id": 13052956, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Emniyet M\u00fcd\u00fcrl\u00fc\u011f\u00fc, Bal\u0131kesir, Erdek, Polis, G\u00fcncel"}, "og": {"url": "https://www.haberler.com/polis-ekiplerinden-otobuslere-korona-virus-13052956-haberi/", "site_name": "Haberler.com", "locale": "tr_TR", "type": "article", "title": "Polis ekiplerinden otob\u00fcslere korona vir\u00fcs denetimi", "description": "Bal\u0131kesir'de Erdek \u0130l\u00e7e Emniyet M\u00fcd\u00fcrl\u00fc\u011f\u00fc'ne ba\u011fl\u0131 ekipler taraf\u0131ndan \u015fehir i\u00e7i ve \u015fehirleraras\u0131 ta\u015f\u0131mac\u0131l\u0131k yapan yolcu otob\u00fcslerine Korona vir\u00fcs konusunda al\u0131nan kararlar\u0131n uygulan\u0131p uygulanmad\u0131\u011f\u0131 y\u00f6n\u00fcnde denetim yap\u0131ld\u0131.", "image": {"identifier": "https://foto.haberler.com/haber/2020/03/25/polis-ekiplerinden-otobuslere-korona-virus-13052956_o.jpg", "secure_url": "https://foto.haberler.com/haber/2020/03/25/polis-ekiplerinden-otobuslere-korona-virus-13052956_o.jpg", "width": 640, "height": 367}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/polis-ekiplerinden-otobuslere-korona-virus-13052956-haberi/", "card": "summary_large_image", "site": "Haberler", "title": "Polis ekiplerinden otob\u00fcslere korona vir\u00fcs denetimi", "description": "Bal\u0131kesir'de Erdek \u0130l\u00e7e Emniyet M\u00fcd\u00fcrl\u00fc\u011f\u00fc'ne ba\u011fl\u0131 ekipler taraf\u0131ndan \u015fehir i\u00e7i ve \u015fehirleraras\u0131 ta\u015f\u0131mac\u0131l\u0131k yapan yolcu otob\u00fcslerine Korona vir\u00fcs konusunda al\u0131nan kararlar\u0131n uygulan\u0131p uygulanmad\u0131\u011f\u0131 y\u00f6n\u00fcnde denetim yap\u0131ld\u0131.", "image": "https://foto.haberler.com/haber/2020/03/25/polis-ekiplerinden-otobuslere-korona-virus-13052956_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/polis-ekiplerinden-otobuslere-korona-virus-13052956-haberi/"}