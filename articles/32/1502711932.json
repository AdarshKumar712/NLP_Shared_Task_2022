{"source_url": "https://www.haberler.com", "url": "https://www.haberler.com/kumluca-da-bakkal-ve-marketler-24-saat-acik-12845582-haberi/", "title": "Kumluca'da bakkal ve marketler 24 saat a\u00e7\u0131k kalabilecek", "top_image": "https://foto.haberler.com/haber/2020/01/23/kumluca-da-bakkal-ve-marketler-24-saat-acik-12845582_local.jpg", "meta_img": "https://foto.haberler.com/haber/2020/01/23/kumluca-da-bakkal-ve-marketler-24-saat-acik-12845582_local.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/google.png", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://foto.haberler.com/haber/2020/01/23/kumluca-da-bakkal-ve-marketler-24-saat-acik-12845582_local.jpg", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "23.01.2020 15:56 | Son G\u00fcncelleme: 23.01.2020 15:56\n\nKumluca Belediyesince yap\u0131lan d\u00fczenlemeyle il\u00e7edeki bakkal ve marketlerin 24 saat esas\u0131na g\u00f6re a\u00e7\u0131k kalabilece\u011fi bildirildi.\n\nKumluca Belediye Ba\u015fkan\u0131 Mustafa K\u00f6leo\u011flu, il\u00e7ede faaliyette bulunan bakkal, market ve benzeri i\u015fletmelerin a\u00e7\u0131l\u0131\u015f kapan\u0131\u015f saatlerinde yeni d\u00fczenlemeler yapt\u0131klar\u0131n\u0131, bu sayede hem ihtiyac\u0131 olan vatanda\u015flar\u0131n ihtiya\u00e7lar\u0131na kolay ula\u015fmalar\u0131n\u0131 hem de esnaf\u0131n daha fazla para kazanmas\u0131n\u0131 ama\u00e7lad\u0131klar\u0131n\u0131 s\u00f6yledi.\n\nKumluca ve y\u00f6resinde b\u00f6lge halk\u0131n\u0131n \u00f6nemli bir k\u0131sm\u0131n\u0131n \u00e7ift\u00e7i oldu\u011funu ifade eden K\u00f6leo\u011flu, \"Vatanda\u015flar\u0131m\u0131z \u00f6zellikle s\u00fct ve benzeri \u00f6nemli g\u0131da al\u0131\u015fveri\u015flerini ge\u00e7 saatlerde yapabilmeleri i\u00e7in daha \u00f6nce erken saatlerde kapanan bakkal ve market gibi i\u015f yerlerinin a\u00e7\u0131l\u0131\u015f kapan\u0131\u015f saatleri enc\u00fcmen karar\u0131 ile yeniden belirledik. Biz bu karar\u0131 \u00f6ncelikle \u00e7ocuklar\u0131m\u0131z da s\u00fct i\u00e7ebilsin diye ald\u0131k. Vatanda\u015flar\u0131m\u0131z s\u00fct, mama ve bez gibi acil ihtiya\u00e7lar\u0131n\u0131 zaman mefhumu olmadan yapabilmeleri i\u00e7in enc\u00fcmenimizce karar verdik.\" \u015feklinde konu\u015ftu.\n\nKaynak: AA", "keywords": [], "meta_keywords": [""], "tags": ["Kumluca", "Mustafa K\u00f6leo\u011flu"], "authors": [], "publish_date": null, "summary": "", "article_html": "", "meta_description": "Kumluca Belediyesince yap\u0131lan d\u00fczenlemeyle il\u00e7edeki bakkal ve marketlerin 24 saat esas\u0131na g\u00f6re a\u00e7\u0131k kalabilece\u011fi bildirildi.", "meta_lang": "tr", "meta_favicon": "/touch-icon-iphone.png", "meta_data": {"description": "Kumluca Belediyesince yap\u0131lan d\u00fczenlemeyle il\u00e7edeki bakkal ve marketlerin 24 saat esas\u0131na g\u00f6re a\u00e7\u0131k kalabilece\u011fi bildirildi.", "image": "https://foto.haberler.com/haber/2020/01/23/kumluca-da-bakkal-ve-marketler-24-saat-acik-12845582_local.jpg", "medium": "news", "dateCreated": "2020-01-23T15:56:06+03:00", "dateUpdated": "2020-01-23T15:56:06+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Kumluca'da bakkal ve marketler 24 saat a\u00e7\u0131k kalabilecek", "description": "Kumluca Belediyesince yap\u0131lan d\u00fczenlemeyle il\u00e7edeki bakkal ve marketlerin 24 saat esas\u0131na g\u00f6re a\u00e7\u0131k kalabilece\u011fi bildirildi.", "url": "https://www.haberler.com/kumluca-da-bakkal-ve-marketler-24-saat-acik-12845582-haberi/", "image": {"identifier": "https://foto.haberler.com/haber/2020/01/23/kumluca-da-bakkal-ve-marketler-24-saat-acik-12845582_local.jpg", "secure_url": "https://foto.haberler.com/haber/2020/01/23/kumluca-da-bakkal-ve-marketler-24-saat-acik-12845582_local.jpg", "width": 1274, "height": 675}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/kumluca-da-bakkal-ve-marketler-24-saat-acik-12845582-haberi/"}