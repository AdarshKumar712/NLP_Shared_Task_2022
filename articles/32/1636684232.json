{"source_url": "https://www.haberler.com", "url": "https://www.haberler.com/alanya-da-esnaf-kavgasi-1-olu-13331582-haberi/", "title": "Alanya'da esnaf kavgas\u0131: 1 \u00f6l\u00fc", "top_image": "https://foto.haberler.com/haber/2020/06/16/alanya-da-esnaf-kavgasi-1-olu-13331582_local.jpg", "meta_img": "https://foto.haberler.com/haber/2020/06/16/alanya-da-esnaf-kavgasi-1-olu-13331582_local.jpg", "images": ["https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://foto.haberler.com/haber/2020/06/16/alanya-da-esnaf-kavgasi-1-olu-13331582_local.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Alanya'da esnaf kavgas\u0131: 1 \u00f6l\u00fc ANTALYA'n\u0131n Alanya il\u00e7esinde, esnaf Z.T. (42) ile husumetli oldu\u011fu meslekta\u015f\u0131 Ali \u00c7elik (45) aras\u0131nda yumruk yumru\u011fa kavga \u00e7\u0131kt\u0131.\n\nANTALYA'n\u0131n Alanya il\u00e7esinde, esnaf Z.T. (42) ile husumetli oldu\u011fu meslekta\u015f\u0131 Ali \u00c7elik (45) aras\u0131nda yumruk yumru\u011fa kavga \u00e7\u0131kt\u0131. Ald\u0131\u011f\u0131 darbelerle a\u011f\u0131r yaralanan \u00c7elik hastanede ya\u015fam\u0131n\u0131 yitirirken, ka\u00e7an Z.T. ise polis ekiplerince yakaland\u0131.\n\nOlay, saat 19.00 s\u0131ralar\u0131nda, Alanya'n\u0131n Oba Mahallesi Fabrika Caddesi'nde meydana geldi. Husumetli oldu\u011fu \u00f6\u011frenilen esnaf Z.T. ile meslekta\u015f\u0131 Ali \u00c7elik kar\u015f\u0131la\u015f\u0131nca ikili aras\u0131nda tart\u0131\u015fma \u00e7\u0131kt\u0131. Tart\u0131\u015fman\u0131n b\u00fcy\u00fcyerek kavgaya d\u00f6n\u00fc\u015fmesi \u00fczerine Z.T. ve \u00c7elik yumruklarla birbirlerine girdi. \u00c7elik, ald\u0131\u011f\u0131 sert darbelerle yere y\u0131\u011f\u0131l\u0131rken, Z.T. olay yerinden ka\u00e7t\u0131. \u00c7elik'in durumunu fark eden \u00e7evredekiler sa\u011fl\u0131k ve polis ekiplerine ihbarda bulundu. Gelen sa\u011fl\u0131k g\u00f6revlilerince ilk m\u00fcdahalesi yap\u0131lan \u00c7elik, ard\u0131ndan Alanya Alaaddin Keykubat \u00dcniversitesi E\u011fitim ve Ara\u015ft\u0131rma Hastanesi'ne kald\u0131r\u0131ld\u0131. Burada tedaviye al\u0131nan Ali \u00c7elik, kurtar\u0131lamad\u0131.\n\nOlay\u0131n ard\u0131ndan \u00e7al\u0131\u015fma ba\u015flatan \u0130l\u00e7e Emniyet M\u00fcd\u00fcrl\u00fc\u011f\u00fc Asayi\u015f B\u00fcro Amirli\u011fi ekipleri, ka\u00e7an Z.T.'yi yakalayarak g\u00f6zalt\u0131na ald\u0131. Z.T. ifadesi al\u0131nmak \u00fczere polis merkezine g\u00f6t\u00fcr\u00fcld\u00fc.\n\n\u0130lk incelemede ba\u015f\u0131na ald\u0131\u011f\u0131 darbeler sonucu ya\u015fam\u0131n\u0131 yitirdi\u011fi ihtimali \u00fczerinde durulan Ali \u00c7elik'in cans\u0131z bedeni, otopsi i\u00e7in Antalya Adli T\u0131p Kurumu'na g\u00f6nderildi.\n\nKaynak: DHA", "keywords": [], "meta_keywords": ["Alanya", "kavga", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "ANTALYA'n\u0131n Alanya il\u00e7esinde, esnaf Z.T. (42) ile husumetli oldu\u011fu meslekta\u015f\u0131 Ali \u00c7elik (45) aras\u0131nda yumruk yumru\u011fa kavga \u00e7\u0131kt\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "ANTALYA'n\u0131n Alanya il\u00e7esinde, esnaf Z.T. (42) ile husumetli oldu\u011fu meslekta\u015f\u0131 Ali \u00c7elik (45) aras\u0131nda yumruk yumru\u011fa kavga \u00e7\u0131kt\u0131.", "keywords": "Alanya, kavga, G\u00fcncel, Haber", "image": "https://foto.haberler.com/haber/2020/06/16/alanya-da-esnaf-kavgasi-1-olu-13331582_local.jpg", "medium": "news", "dateCreated": "2020-06-16T23:41:40+03:00", "dateUpdated": "2020-06-17T01:10:47+03:00", "msapplication-starturl": "https://www.haberler.com", "article": {"id": 13331582, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Alanya, kavga, G\u00fcncel"}, "og": {"url": "https://www.haberler.com/alanya-da-esnaf-kavgasi-1-olu-13331582-haberi/", "site_name": "Haberler.com", "locale": "tr_TR", "type": "article", "title": "Alanya'da esnaf kavgas\u0131: 1 \u00f6l\u00fc", "description": "ANTALYA'n\u0131n Alanya il\u00e7esinde, esnaf Z.T. (42) ile husumetli oldu\u011fu meslekta\u015f\u0131 Ali \u00c7elik (45) aras\u0131nda yumruk yumru\u011fa kavga \u00e7\u0131kt\u0131.", "image": {"identifier": "https://foto.haberler.com/haber/2020/06/16/alanya-da-esnaf-kavgasi-1-olu-13331582_local.jpg", "secure_url": "https://foto.haberler.com/haber/2020/06/16/alanya-da-esnaf-kavgasi-1-olu-13331582_local.jpg", "width": 1200, "height": 675}}, "fb": {"pages": 130833686950210, "app_id": 1094461860619988}, "twitter": {"url": "https://www.haberler.com/alanya-da-esnaf-kavgasi-1-olu-13331582-haberi/", "card": "summary_large_image", "site": "Haberler", "title": "Alanya'da esnaf kavgas\u0131: 1 \u00f6l\u00fc", "description": "ANTALYA'n\u0131n Alanya il\u00e7esinde, esnaf Z.T. (42) ile husumetli oldu\u011fu meslekta\u015f\u0131 Ali \u00c7elik (45) aras\u0131nda yumruk yumru\u011fa kavga \u00e7\u0131kt\u0131.", "image": "https://foto.haberler.com/haber/2020/06/16/alanya-da-esnaf-kavgasi-1-olu-13331582_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/alanya-da-esnaf-kavgasi-1-olu-13331582-haberi/"}