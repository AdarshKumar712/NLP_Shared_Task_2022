{"source_url": "https://www.haberler.com", "url": "https://www.haberler.com/ergene-de-ahimehmet-ve-yesiltepe-mahallelerinde-13265710-haberi/", "title": "Ergene'de Ahimehmet ve Ye\u015filtepe mahallelerinde maske da\u011f\u0131t\u0131ld\u0131", "top_image": "https://foto.haberler.com/haber/2020/05/27/ergene-de-ahimehmet-ve-yesiltepe-mahallelerin-13265710_o.jpg", "meta_img": "https://foto.haberler.com/haber/2020/05/27/ergene-de-ahimehmet-ve-yesiltepe-mahallelerin-13265710_o.jpg", "images": ["https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://foto.haberler.com/haber/2020/05/27/ergene-de-ahimehmet-ve-yesiltepe-mahallelerin-13265710_o.jpg", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Ergene'de Ahimehmet ve Ye\u015filtepe mahallelerinde maske da\u011f\u0131t\u0131ld\u0131 Covid-19 salg\u0131n\u0131ndan vatanda\u015flar\u0131n korunmas\u0131 i\u00e7in Tekirda\u011f'\u0131n Ergene il\u00e7esinde maske da\u011f\u0131tmaya devam eden Ergene Belediyesi \u00f6nce ki g\u00fcn Ahimehmet Mahallesi ve Ye\u015filtepe Mahallesi'nde kap\u0131 kap\u0131 gezerek vatanda\u015flara maske da\u011f\u0131tt\u0131.\n\nCovid-19 salg\u0131n\u0131ndan vatanda\u015flar\u0131n korunmas\u0131 i\u00e7in Tekirda\u011f'\u0131n Ergene il\u00e7esinde maske da\u011f\u0131tmaya devam eden Ergene Belediyesi \u00f6nce ki g\u00fcn Ahimehmet Mahallesi ve Ye\u015filtepe Mahallesi'nde kap\u0131 kap\u0131 gezerek vatanda\u015flara maske da\u011f\u0131tt\u0131.\n\nErgene K\u00fclt\u00fcr Merkezinde kurulan maske at\u00f6lyesinde \u00fcretilen maskeleri Ergene Belediyesi vatanda\u015flar\u0131n evlerine kadar teslim ediyor. \u00d6nce ki g\u00fcn Belediye Ba\u015fkan Yard\u0131mc\u0131lar\u0131, Meclis \u00fcyeleri ve Belediye personeli ile birlikte Ahimehmet Mahallesi'nde 4 bin 200, Ye\u015filtepe Mahallesi'nde ise 9 bin adet maske da\u011f\u0131t\u0131m\u0131 yap\u0131ld\u0131. Ye\u015filtepe Mahallesi'nde daha \u00f6nce maske almayan evlere, maske da\u011f\u0131t\u0131l\u0131rken ilerleyen haftalarda di\u011fer mahallelerde de maske da\u011f\u0131t\u0131laca\u011f\u0131 belirtildi. Bunun yan\u0131 s\u0131ra ayr\u0131ca maske almak isteyen vatanda\u015flar\u0131n Ergene K\u00fclt\u00fcr Merkezine de ba\u015fvurabilecekleri bilgisi verildi.\n\n\"234 bin 300 adet maske da\u011f\u0131tt\u0131k\"\n\nErgene'de il\u00e7e genelinde toplamda 234 bin 300 adet maske da\u011f\u0131tt\u0131klar\u0131n\u0131 belirten Ergene Belediye Ba\u015fkan\u0131 Rasim Y\u00fcksel, \"\u0130l\u00e7emizde halk\u0131m\u0131z\u0131n maske ihtiyac\u0131n\u0131 kar\u015f\u0131lamak \u00fczere Ergene K\u00fclt\u00fcr Merkezimizde kurmu\u015f oldu\u011fumuz at\u00f6lyede \u00fcretilen maskelerden toplamda vatanda\u015flar\u0131m\u0131za 234.300 adet da\u011f\u0131tt\u0131k ve da\u011f\u0131tmaya da devam ediyoruz. \u00dcretti\u011fimiz maskeleri mahallelerimizde kap\u0131 kap\u0131 gezerek vatanda\u015flar\u0131m\u0131za teslim ediyoruz\" dedi.\n\n\"Panik yok, tedbir var\"\n\n\"Ergene'de panik yok tedbir var\" diyen Belediye Ba\u015fkan\u0131 Rasim Y\u00fcksel, \"\u00dclkemizde Covid-19 vakas\u0131 g\u00f6r\u00fclmeden il\u00e7emizde tedbirlerimizi almaya ba\u015flad\u0131k. \u00d6ncelikli olarak semt pazarlar\u0131m\u0131zda vatanda\u015flar\u0131m\u0131za ve esnaf\u0131m\u0131za maske, eldiven, dezenfektan ve s\u0131v\u0131 sabun da\u011f\u0131tt\u0131k. Pazarlarda esnaf\u0131m\u0131z\u0131n maskesiz ve eldivensiz sat\u0131\u015f yapmas\u0131n\u0131 yasaklad\u0131k. Okullar\u0131m\u0131z\u0131, camilerimizi, sa\u011fl\u0131k merkezlerimizi, eczanelerimizi, kurum binalar\u0131m\u0131z\u0131, otob\u00fcs duraklar\u0131m\u0131z\u0131 ve toplu ya\u015fam alanlar\u0131m\u0131zda ila\u00e7lama \u00e7al\u0131\u015fmalar\u0131nda bulunduk. Cadde ve sokaklar\u0131m\u0131zda deterjanl\u0131 sular ile y\u0131kand\u0131. Kendi imalathanemizde yapm\u0131\u015f oldu\u011fumuz dezenfektan stantlar\u0131n\u0131 Pazar giri\u015f \u00e7\u0131k\u0131\u015flar\u0131na ve halk\u0131m\u0131z\u0131n yo\u011fun oldu\u011fu b\u00f6lgelere koyduk. Tekirda\u011f B\u00fcy\u00fck\u015fehir Belediyemiz ile birlikte Ergenemizde ki ana caddeler sabunlu sular ile y\u0131kand\u0131\" dedi.\n\n\"Salg\u0131nla m\u00fccadelemiz t\u00fcm h\u0131z\u0131m\u0131zla devam ediyor\"\n\nCovid-19 salg\u0131n\u0131yla m\u00fccadelelerinin t\u00fcm h\u0131z\u0131yla devam etti\u011fini belirten Belediye Ba\u015fkan\u0131 Y\u00fcksel, \"Halk\u0131m\u0131z\u0131n sa\u011fl\u0131\u011f\u0131 i\u00e7in salg\u0131nla m\u00fccadelemiz t\u00fcm h\u0131z\u0131m\u0131zla devam ediyor. Ergene'de vatanda\u015flar\u0131m\u0131z\u0131n sa\u011fl\u0131\u011f\u0131 her \u015feyden \u00f6nemlidir\" dedi. - TEK\u0130RDA\u011e\n\nKaynak: \u0130HA", "keywords": [], "meta_keywords": ["Koronavir\u00fcs", "Ye\u015filtepe", "Ya\u015fam", "Haber"], "tags": [], "authors": [], "publish_date": null, "summary": "", "article_html": "", "meta_description": "Covid-19 salg\u0131n\u0131ndan vatanda\u015flar\u0131n korunmas\u0131 i\u00e7in Tekirda\u011f'\u0131n Ergene il\u00e7esinde maske da\u011f\u0131tmaya devam eden Ergene Belediyesi \u00f6nce ki g\u00fcn Ahimehmet Mahallesi ve Ye\u015filtepe Mahallesi'nde kap\u0131 kap\u0131 gezerek vatanda\u015flara maske da\u011f\u0131tt\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Covid-19 salg\u0131n\u0131ndan vatanda\u015flar\u0131n korunmas\u0131 i\u00e7in Tekirda\u011f'\u0131n Ergene il\u00e7esinde maske da\u011f\u0131tmaya devam eden Ergene Belediyesi \u00f6nce ki g\u00fcn Ahimehmet Mahallesi ve Ye\u015filtepe Mahallesi'nde kap\u0131 kap\u0131 gezerek vatanda\u015flara maske da\u011f\u0131tt\u0131.", "keywords": "Koronavir\u00fcs, Ye\u015filtepe, Ya\u015fam, Haber", "image": "https://foto.haberler.com/haber/2020/05/27/ergene-de-ahimehmet-ve-yesiltepe-mahallelerin-13265710_o.jpg", "medium": "news", "dateCreated": "2020-05-27T21:57:31+03:00", "dateUpdated": "2020-05-27T22:00:52+03:00", "msapplication-starturl": "https://www.haberler.com", "article": {"id": 13265710, "author": "Haberler.com", "section": {"type": "Detail Page"}, "tag": "Koronavir\u00fcs, Ye\u015filtepe, Ya\u015fam"}, "og": {"url": "https://www.haberler.com/ergene-de-ahimehmet-ve-yesiltepe-mahallelerinde-13265710-haberi/", "site_name": "Haberler.com", "locale": "tr_TR", "type": "article", "title": "Ergene'de Ahimehmet ve Ye\u015filtepe mahallelerinde maske da\u011f\u0131t\u0131ld\u0131", "description": "Covid-19 salg\u0131n\u0131ndan vatanda\u015flar\u0131n korunmas\u0131 i\u00e7in Tekirda\u011f'\u0131n Ergene il\u00e7esinde maske da\u011f\u0131tmaya devam eden Ergene Belediyesi \u00f6nce ki g\u00fcn Ahimehmet Mahallesi ve Ye\u015filtepe Mahallesi'nde kap\u0131 kap\u0131 gezerek vatanda\u015flara maske da\u011f\u0131tt\u0131.", "image": {"identifier": "https://foto.haberler.com/haber/2020/05/27/ergene-de-ahimehmet-ve-yesiltepe-mahallelerin-13265710_o.jpg", "secure_url": "https://foto.haberler.com/haber/2020/05/27/ergene-de-ahimehmet-ve-yesiltepe-mahallelerin-13265710_o.jpg", "width": 1200, "height": 799}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/ergene-de-ahimehmet-ve-yesiltepe-mahallelerinde-13265710-haberi/", "card": "summary_large_image", "site": "Haberler", "title": "Ergene'de Ahimehmet ve Ye\u015filtepe mahallelerinde maske da\u011f\u0131t\u0131ld\u0131", "description": "Covid-19 salg\u0131n\u0131ndan vatanda\u015flar\u0131n korunmas\u0131 i\u00e7in Tekirda\u011f'\u0131n Ergene il\u00e7esinde maske da\u011f\u0131tmaya devam eden Ergene Belediyesi \u00f6nce ki g\u00fcn Ahimehmet Mahallesi ve Ye\u015filtepe Mahallesi'nde kap\u0131 kap\u0131 gezerek vatanda\u015flara maske da\u011f\u0131tt\u0131.", "image": "https://foto.haberler.com/haber/2020/05/27/ergene-de-ahimehmet-ve-yesiltepe-mahallelerin-13265710_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/ergene-de-ahimehmet-ve-yesiltepe-mahallelerinde-13265710-haberi/"}