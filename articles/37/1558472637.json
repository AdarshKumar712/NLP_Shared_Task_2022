{"source_url": "https://www.haberler.com", "url": "https://www.haberler.com/antalya-da-dilenciler-maske-takti-13052197-haberi/", "title": "Antalya'da dilenciler maske takt\u0131", "top_image": "https://foto.haberler.com/haber/2020/03/25/antalya-da-dilenciler-maske-takti-13052197_o.jpg", "meta_img": "https://foto.haberler.com/haber/2020/03/25/antalya-da-dilenciler-maske-takti-13052197_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://foto.haberler.com/haber/2020/03/25/antalya-da-dilenciler-maske-takti-13052197_o.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Antalya'da dilenciler maske takt\u0131 Antalya'da dilenciler maske takt\u0131ANTALYA'da ak\u015fama kadar sokaklarda t\u00fcm hijyen kurallar\u0131ndan yoksun bir \u015fekilde vatanda\u015flardan para dilenen dilencilerin, koronavir\u00fcs salg\u0131n\u0131 nedeniyle maske takt\u0131klar\u0131 g\u00f6r\u00fcld\u00fc.\n\nAntalya'da dilenciler maske takt\u0131\n\nANTALYA'da ak\u015fama kadar sokaklarda t\u00fcm hijyen kurallar\u0131ndan yoksun bir \u015fekilde vatanda\u015flardan para dilenen dilencilerin, koronavir\u00fcs salg\u0131n\u0131 nedeniyle maske takt\u0131klar\u0131 g\u00f6r\u00fcld\u00fc. Ancak maskelerin kirli oldu\u011fu dikkat \u00e7ekti.\n\n\u00c7in'in Vuhan kentinde ortaya \u00e7\u0131kan ve k\u0131sa s\u00fcrede t\u00fcm d\u00fcnyaya yay\u0131lan koronavir\u00fcs salg\u0131n\u0131 nedeniyle T\u00fcrkiye'de bir dizi tedbir al\u0131nd\u0131. Vir\u00fcs\u00fcn kolayca etkileyebilece\u011fi 65 ya\u015f \u00fcst\u00fc vatanda\u015flar ve kronik rahats\u0131zl\u0131\u011f\u0131 bulunanlara soka\u011fa \u00e7\u0131kma yasa\u011f\u0131 getirildi. Uzmanlar, kalabal\u0131k ortamlarda d\u0131\u015far\u0131 \u00e7\u0131kanlar\u0131n maske takmas\u0131 ve el hijyenine dikkat etmesi y\u00f6n\u00fcnde uyar\u0131lar\u0131n\u0131 s\u00fcrd\u00fcr\u00fcyor. Gen\u00e7 ya\u015fl\u0131 toplumun her kesimi bu uyar\u0131lar\u0131 dikkate al\u0131rken turizm kenti Antalya'da yaya ve ara\u00e7 trafi\u011finin en yo\u011fun oldu\u011fu I\u015f\u0131klar Caddesi'nde iki farkl\u0131 noktada ilgin\u00e7 g\u00f6r\u00fcnt\u00fcler ortaya \u00e7\u0131kt\u0131.\n\nKald\u0131r\u0131mda oturup \u00f6n\u00fcne a\u00e7t\u0131\u011f\u0131 mendille dilenen kad\u0131n\u0131n, yan\u0131ndaki iki \u00e7ocu\u011funa maske takt\u0131\u011f\u0131 g\u00f6r\u00fcld\u00fc. Ancak maskelerin kirli oldu\u011fu g\u00f6zlendi. Kad\u0131n\u0131n, zaman zaman maskeleri s\u0131k\u0131ld\u0131klar\u0131 i\u00e7in \u00e7\u0131karan \u00e7ocuklara, ellerine vurarak yeniden takmas\u0131 dikkat \u00e7ekti.\n\nAyn\u0131 cadde \u00fczerinde bu defa dizlerinden a\u015fa\u011f\u0131s\u0131 fil hastal\u0131\u011f\u0131 nedeniyle yara i\u00e7inde olan erkek, dilenirken g\u00f6r\u00fcld\u00fc. Bir taraftan y\u00fcr\u00fcmeye \u00e7al\u0131\u015fan, bir di\u011fer taraftan da elindeki karton kutuyu uzatarak vatanda\u015flardan para dilenen bu ki\u015finin de yine ayn\u0131 \u015fekilde kirli ve y\u0131rt\u0131k bir maske takt\u0131\u011f\u0131 g\u00f6r\u00fcld\u00fc.\n\nKaynak: DHA", "keywords": [], "meta_keywords": ["\u00c7in Halk Cumhuriyeti", "Antalya", "Wuhan", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Antalya'da dilenciler maske takt\u0131ANTALYA'da ak\u015fama kadar sokaklarda t\u00fcm hijyen kurallar\u0131ndan yoksun bir \u015fekilde vatanda\u015flardan para dilenen dilencilerin, koronavir\u00fcs salg\u0131n\u0131 nedeniyle maske takt\u0131klar\u0131 g\u00f6r\u00fcld\u00fc.", "meta_lang": "tr", "meta_favicon": "/touch-icon-iphone.png", "meta_data": {"description": "Antalya'da dilenciler maske takt\u0131ANTALYA'da ak\u015fama kadar sokaklarda t\u00fcm hijyen kurallar\u0131ndan yoksun bir \u015fekilde vatanda\u015flardan para dilenen dilencilerin, koronavir\u00fcs salg\u0131n\u0131 nedeniyle maske takt\u0131klar\u0131 g\u00f6r\u00fcld\u00fc.", "keywords": "\u00c7in Halk Cumhuriyeti, Antalya, Wuhan, G\u00fcncel", "image": "https://foto.haberler.com/haber/2020/03/25/antalya-da-dilenciler-maske-takti-13052197_o.jpg", "robots": "index, follow", "medium": "news", "dateCreated": "2020-03-25T14:35:24+03:00", "dateUpdated": "2020-03-25T14:37:46+03:00", "msapplication-starturl": "https://www.haberler.com", "article": {"id": 13052197, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "\u00c7in Halk Cumhuriyeti, Antalya, Wuhan, G\u00fcncel"}, "og": {"url": "https://www.haberler.com/antalya-da-dilenciler-maske-takti-13052197-haberi/", "site_name": "Haberler.com", "locale": "tr_TR", "type": "article", "title": "Antalya'da dilenciler maske takt\u0131", "description": "Antalya'da dilenciler maske takt\u0131ANTALYA'da ak\u015fama kadar sokaklarda t\u00fcm hijyen kurallar\u0131ndan yoksun bir \u015fekilde vatanda\u015flardan para dilenen dilencilerin, koronavir\u00fcs salg\u0131n\u0131 nedeniyle maske takt\u0131klar\u0131 g\u00f6r\u00fcld\u00fc.", "image": {"identifier": "https://foto.haberler.com/haber/2020/03/25/antalya-da-dilenciler-maske-takti-13052197_o.jpg", "secure_url": "https://foto.haberler.com/haber/2020/03/25/antalya-da-dilenciler-maske-takti-13052197_o.jpg", "width": 640, "height": 360}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/antalya-da-dilenciler-maske-takti-13052197-haberi/", "card": "summary_large_image", "site": "Haberler", "title": "Antalya'da dilenciler maske takt\u0131", "description": "Antalya'da dilenciler maske takt\u0131ANTALYA'da ak\u015fama kadar sokaklarda t\u00fcm hijyen kurallar\u0131ndan yoksun bir \u015fekilde vatanda\u015flardan para dilenen dilencilerin, koronavir\u00fcs salg\u0131n\u0131 nedeniyle maske takt\u0131klar\u0131 g\u00f6r\u00fcld\u00fc.", "image": "https://foto.haberler.com/haber/2020/03/25/antalya-da-dilenciler-maske-takti-13052197_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/antalya-da-dilenciler-maske-takti-13052197-haberi/"}