{"source_url": "https://www.milliyet.com.tr", "url": "https://www.milliyet.com.tr/gundem/turkiyeden-abdye-yardim-ucak-ankaradan-havalandi-6200526", "title": "T\u00fcrkiye'den ABD'ye yard\u0131m! U\u00e7ak Ankara'dan havaland\u0131", "top_image": "https://i2.milimaj.com/i/milliyet/75/0x0/5ea7d27d55428212889d5b3d.jpg", "meta_img": "https://i2.milimaj.com/i/milliyet/75/0x0/5ea7d27d55428212889d5b3d.jpg", "images": ["https://i2.milimaj.com/i/milliyet/75/0x0/5ea7d27d55428212889d5b3d.jpg", "https://i.milimaj.com/i/milliyet/75/0x0/5e8d915a5542840f84e73e75.jpg", "https://i2.milimaj.com/i/milliyet/75/0x410/5ea7d27d55428212889d5b3d.jpg", "https://s.milimaj.com/images/milliyet/milliyet-logo.svg?v=1", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://s.milimaj.com/images/milliyet/milliyettv-logo-white.png"], "movies": [], "text": "Milli Savunma Bakanl\u0131\u011f\u0131'ndan yap\u0131lan a\u00e7\u0131klamada, \"ABD\u2019ye ula\u015ft\u0131r\u0131lacak olan sa\u011fl\u0131k malzemelerinin TSK\u2019ya ait u\u00e7a\u011f\u0131m\u0131za y\u00fckleme i\u015flemleri tamamland\u0131. U\u00e7a\u011f\u0131m\u0131z #COVID19 ile m\u00fccadelede kullan\u0131lacak sa\u011fl\u0131k malzemeleriyle birlikte Ankara Etimesgut\u2019tan havaland\u0131\" denildi.\n\nBakanl\u0131\u011f\u0131n a\u00e7\u0131klamas\u0131nda \u015fu ifadelere yer verildi;\n\nCumhurba\u015fkan\u0131m\u0131z Say\u0131n Recep Tayyip Erdo\u011fan\u2019\u0131n talimatlar\u0131yla haz\u0131rlanan ve COVID-19 salg\u0131n\u0131yla m\u00fccadelede kullan\u0131lacak olan t\u0131bbi sa\u011fl\u0131k malzemeleri bu kez ABD\u2019ye ula\u015ft\u0131r\u0131lacak. Mill\u00ee Savunma Bakanl\u0131\u011f\u0131 ile Sa\u011fl\u0131k Bakanl\u0131\u011f\u0131 taraf\u0131ndan haz\u0131rlanan sa\u011fl\u0131k malzemeleri; maske, y\u00fcz koruyucu siperlik, N95 maske ve tulumdan olu\u015fuyor.\n\nT\u00fcrk Silahl\u0131 Kuvvetlerimize ait A400M tipi u\u00e7ak, sa\u011fl\u0131k malzemeleri ve g\u00f6revli personelle birlikte Ankara Etimesgut\u2019tan ABD\u2019nin Ba\u015fkenti Va\u015fington\u2019a hareket etti.\n\nT\u00fcrk Silahl\u0131 Kuvvetlerimize ait u\u00e7ak ile daha \u00f6nce \u0130spanya, \u0130talya, \u0130ngiltere, S\u0131rbistan, Kosova, Bosna Herkes, Kuzey Makedonya, Karada\u011f, Libya ve Somali\u2019ye de sa\u011fl\u0131k malzemeleri ula\u015ft\u0131r\u0131lm\u0131\u015ft\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Son Dakika G\u00fcncel Haberler - Son dakika gelen bilgilere g\u00f6re; T\u00fcrkiye'nin, Covid-19 salg\u0131n\u0131ndan en \u00e7ok etkilenen \u00fclkelerden ABD'ye t\u0131bbi yard\u0131mlar\u0131n\u0131 ta\u015f\u0131yan askeri kargo u\u00e7a\u011f\u0131, Ankara'dan havaland\u0131.", "meta_lang": "tr", "meta_favicon": "https://s.milimaj.com/favicon/apple-touch-icon.png?v=octo-4.0.70.331", "meta_data": {"viewport": "width=device-width, initial-scale=1, maximum-scale=1, user-scalable=no", "og": {"url": "https://www.milliyet.com.tr/gundem/turkiyeden-abdye-yardim-ucak-ankaradan-havalandi-6200526", "title": "T\u00fcrkiye'den ABD'ye yard\u0131m! U\u00e7ak Ankara'dan havaland\u0131", "type": "article", "image": "https://i2.milimaj.com/i/milliyet/75/0x0/5ea7d27d55428212889d5b3d.jpg", "site_name": "Milliyet", "description": "Son dakika gelen bilgilere g\u00f6re; T\u00fcrkiye'nin, Covid-19 salg\u0131n\u0131ndan en \u00e7ok etkilenen \u00fclkelerden ABD'ye t\u0131bbi yard\u0131mlar\u0131n\u0131 ta\u015f\u0131yan askeri kargo u\u00e7a\u011f\u0131, Ankara'dan havaland\u0131."}, "description": "Son Dakika G\u00fcncel Haberler - Son dakika gelen bilgilere g\u00f6re; T\u00fcrkiye'nin, Covid-19 salg\u0131n\u0131ndan en \u00e7ok etkilenen \u00fclkelerden ABD'ye t\u0131bbi yard\u0131mlar\u0131n\u0131 ta\u015f\u0131yan askeri kargo u\u00e7a\u011f\u0131, Ankara'dan havaland\u0131.", "twitter": {"card": "summary_large_image", "site": "@Milliyet", "creator": "@Milliyet", "url": "https://www.milliyet.com.tr/gundem/turkiyeden-abdye-yardim-ucak-ankaradan-havalandi-6200526", "title": "T\u00fcrkiye'den ABD'ye yard\u0131m! U\u00e7ak Ankara'dan havaland\u0131", "description": "Son dakika gelen bilgilere g\u00f6re; T\u00fcrkiye'nin, C...", "image": "https://i2.milimaj.com/i/milliyet/75/0x0/5ea7d27d55428212889d5b3d.jpg"}, "msapplication-TileColor": "#ffffff", "msapplication-config": "https://s.milimaj.com/favicon/browserconfig.xml?v=octo-4.0.70.331", "theme-color": "#ffffff", "robots": "index,follow", "Classification": "News"}, "canonical_link": "https://www.milliyet.com.tr/gundem/turkiyeden-abdye-yardim-ucak-ankaradan-havalandi-6200526"}