{"source_url": "https://crowdmedia.pl", "url": "https://crowdmedia.pl/duda-w-powaznych-opalach-rewelacyjny-wynik-trzaskowskiego-mocno-zmartwi-prezydenta-sondaz/", "title": "Duda w powa\u017cnych opa\u0142ach. Rewelacyjny wynik Trzaskowskiego mocno zmartwi prezydenta [SONDA\u017b]", "top_image": "https://crowdmedia.pl/wp-content/uploads/2019/05/WAZNE-1320x990.jpg", "meta_img": "https://crowdmedia.pl/wp-content/uploads/2019/05/WAZNE-1320x990.jpg", "images": ["https://crowdmedia.pl/wp-content/uploads/2020/06/vega-petla-74x55.png", "https://crowdmedia.pl/wp-content/uploads/2017/11/PILNEE-300x200.jpg", "https://crowdmedia.pl/wp-content/uploads/2020/01/43738929451_65746cb2ef_k-74x55.jpg", "https://crowdmedia.pl/wp-content/uploads/2020/01/43738929451_65746cb2ef_k-300x200.jpg", "https://crowdmedia.pl/wp-content/uploads/2016/11/crowd-logo-biale-e1478018561624.png", "https://crowdmedia.pl/wp-content/uploads/2019/05/WAZNE-1320x990.jpg", "https://crowdmedia.pl/wp-content/uploads/2017/11/PILNEE-74x55.jpg", "https://crowdmedia.pl/wp-content/uploads/2017/11/PILNEE-150x150.jpg", "https://crowdmedia.pl/wp-content/uploads/2016/08/crowdie7.png", "https://crowdmedia.pl/wp-content/uploads/2020/06/vega-petla-300x200.png", "https://crowdmedia.pl/wp-content/uploads/2020/06/vega-petla-150x150.png", "https://crowdmedia.pl/wp-content/uploads/2020/05/se.jpg", "https://crowdmedia.pl/wp-content/uploads/2020/06/49881654503_6422ac8aa1_k.jpg", "https://crowdmedia.pl/wp-content/uploads/2019/05/WAZNE-1320x990-990x743.jpg", "https://crowdmedia.pl/wp-content/uploads/2018/10/z.suski_-150x150.jpg", "https://secure.gravatar.com/avatar/c139a2c3c65edc90336cf159244edf63?s=112&d=mm&r=g", "https://secure.gravatar.com/avatar/c139a2c3c65edc90336cf159244edf63?s=140&d=mm&r=g", "https://crowdmedia.pl/wp-content/uploads/2020/01/43738929451_65746cb2ef_k-150x150.jpg", "https://crowdmedia.pl/wp-content/uploads/2020/02/30679066667_ef658fc03f_h-150x150.jpg"], "movies": [], "text": "Nowy sonda\u017c prezydencki SE.pl pokazuje, \u017ce II tura walki o Pa\u0142ac Namiestnikowski rozegra si\u0119 pomi\u0119dzy Andrzejem Dud\u0105 a Rafa\u0142em Trzaskowskim. To potwierdzenie trendu, jaki wida\u0107 od pewnego czasu.\n\nWy\u015bcig trwa, Duda s\u0142abnie\n\nZ sonda\u017cu dla \u201eSE\u201d sprzed nieco ponad tygodnia wynika\u0142o, \u017ce Trzaskowski cieszy si\u0119 poparciem 16,54 proc. Polak\u00f3w. Teraz popiera go ju\u017c 26,6 proc., czyli 10 proc. wyborc\u00f3w wi\u0119cej. Straci\u0142 za to Andrzej Duda. Wcze\u015bniej g\u0142os na niego chcia\u0142o odda\u0107 43,76 proc. badanych. Teraz ju\u017c tylko 38,94 proc.\n\nSpo\u015br\u00f3d pozosta\u0142ych kandydat\u00f3w dwucyfrowym wynikiem mo\u017ce pochwali\u0107 si\u0119 tylko Szymon Ho\u0142ownia, kt\u00f3remu do polityka KO brakuje jednak 10 proc. W\u0105tpliwe, by znacznie poprawi\u0142 sw\u00f3j wynik, bowiem jego kampania straci\u0142a ju\u017c sw\u00f3j rozp\u0119d. Z kolei Trzaskowski odbi\u0142 mu ju\u017c elektorat KO, kt\u00f3ry przez kr\u00f3tki czas planowa\u0142 chyba poprze\u0107 niezale\u017cnego by\u0142ego gwiazdora TVN-u.\n\nPoza podium stoi Krzysztof Bosak z poparciem 5,71 proc. i W\u0142adys\u0142aw Kosiniak-Kamysz (5,46 proc.). Najwi\u0119kszym przegranym tych wybor\u00f3w b\u0119dzie niemal na pewno Robert Biedro\u0144, na kt\u00f3rego g\u0142os chce odda\u0107 5,14 proc. ankietowanych. Mo\u017cliwe, \u017ce w efekcie zag\u0142osuje na niego nawet mniej Polak\u00f3w ni\u017c na Magdalen\u0119 Og\u00f3rek, kt\u00f3r\u0105 SLD wystawi\u0142o 5 lat temu.\n\n\u2013 W zmianie sonda\u017cowej wida\u0107 wyra\u017anie \u201cefekt Trzaskowskiego\u201d. Kandydat KO wdar\u0142 si\u0119 przebojem do wy\u015bcigu prezydenckiego deklasuj\u0105c pozosta\u0142ych kandydat\u00f3w opozycji \u2013 komentuje dla SE politolog z UKSW dr Bartosz Rydli\u0144ski. Dodaje, \u017ce to kolejne badanie, z kt\u00f3rego wynika, \u017ce obecny pierwszy obywatel RP nie wygra w I turze wybor\u00f3w.\n\nBadanie zrealizowane przez Instytut Bada\u0144 Pollster w dniach 26-27.05.2020 r. na pr\u00f3bie 1038 doros\u0142ych Polak\u00f3w.\n\nNowy trend\n\nBadanie pokazuje, \u017ce wej\u015bcie do gry prezydenta Warszawy ca\u0142kowicie zmieni\u0142o losy tych wybor\u00f3w. Trzaskowski odzyska\u0142 poparcie wyborc\u00f3w KO, a do tego mo\u017ce pozyskuje nawet elektorat innych partii opozycyjnych np. Lewicy (to t\u0142umaczy\u0142oby fatalne wyniki Biedronia). Je\u015bli Trzaskowski wejdzie do II tury, zapewne wygra elekcj\u0119 i zostanie nowym prezydentem Polski. To za\u015b zachwieje stabilno\u015bci\u0105 rz\u0105d\u00f3w Zjednoczonej Prawicy, mo\u017ce nawet doprowadzi do ca\u0142kowitej kl\u0119ski PiS-u i konieczno\u015bci rozpisania wybor\u00f3w do Sejmu.\n\n\u0179r\u00f3d\u0142o: se.pl\n\nCzytasz nas? Podobaj\u0105 Ci si\u0119 zamieszczane przez nas tre\u015bci?\n\nWesprzyj nas swoj\u0105 wp\u0142at\u0105.\n\nWp\u0142acaj\u0105c pomagasz budowa\u0107 Crowd Media \u2013 wolne media, kt\u00f3re patrz\u0105 w\u0142adzy na r\u0119ce. WP\u0141A\u0106", "keywords": [], "meta_keywords": [""], "tags": ["kampania wyborcza", "sonda\u017c"], "authors": ["Jacek Walewski"], "publish_date": "Wed May 27 20:42:26 2020", "summary": "", "article_html": "", "meta_description": "Nowy sonda\u017c prezydencki SE.pl pokazuje, \u017ce II tura walki o Pa\u0142ac Namiestnikowski rozegra si\u0119 pomi\u0119dzy Andrzejem Dud\u0105 a Rafa\u0142em Trzaskowskim.", "meta_lang": "pl", "meta_favicon": "https://crowdmedia.pl/wp-content/uploads/2016/10/cropped-crowd-logo-01-32x32.png", "meta_data": {"viewport": "width=device-width,initial-scale=1.0", "description": "Nowy sonda\u017c prezydencki SE.pl pokazuje, \u017ce II tura walki o Pa\u0142ac Namiestnikowski rozegra si\u0119 pomi\u0119dzy Andrzejem Dud\u0105 a Rafa\u0142em Trzaskowskim.", "robots": "index, follow", "googlebot": "index, follow, max-snippet:-1, max-image-preview:large, max-video-preview:-1", "bingbot": "index, follow, max-snippet:-1, max-image-preview:large, max-video-preview:-1", "twitter": {"card": "summary_large_image", "title": "Duda w powa\u017cnych opa\u0142ach. Rewelacyjny wynik Trzaskowskiego mocno zmartwi prezydenta [SONDA\u017b] - CrowdMedia", "description": "Nowy sonda\u017c prezydencki SE.pl pokazuje, \u017ce II tura walki o Pa\u0142ac Namiestnikowski rozegra si\u0119 pomi\u0119dzy Andrzejem Dud\u0105 a Rafa\u0142em Trzaskowskim.", "image": "https://crowdmedia.pl/wp-content/uploads/2019/05/WAZNE-1320x990.jpg", "url": "https://crowdmedia.pl/duda-w-powaznych-opalach-rewelacyjny-wynik-trzaskowskiego-mocno-zmartwi-prezydenta-sondaz/"}, "generator": "WordPress 5.3.3", "fb": {"app_id": 539688926228188}, "msapplication-TileImage": "https://crowdmedia.pl/wp-content/uploads/2016/10/cropped-crowd-logo-01-270x270.png", "og": {"locale": "pl_PL", "site_name": "CrowdMedia", "title": "Duda w powa\u017cnych opa\u0142ach. Rewelacyjny wynik Trzaskowskiego mocno zmartwi prezydenta [SONDA\u017b] - CrowdMedia", "url": "https://crowdmedia.pl/duda-w-powaznych-opalach-rewelacyjny-wynik-trzaskowskiego-mocno-zmartwi-prezydenta-sondaz/", "type": "article", "description": "Nowy sonda\u017c prezydencki SE.pl pokazuje, \u017ce II tura walki o Pa\u0142ac Namiestnikowski rozegra si\u0119 pomi\u0119dzy Andrzejem Dud\u0105 a Rafa\u0142em Trzaskowskim.", "image": {"identifier": "https://crowdmedia.pl/wp-content/uploads/2019/05/WAZNE-1320x990.jpg", "url": "https://crowdmedia.pl/wp-content/uploads/2019/05/WAZNE-1320x990.jpg", "secure_url": "https://crowdmedia.pl/wp-content/uploads/2019/05/WAZNE-1320x990.jpg"}, "updated_time": "2020-05-27T20:42:26+02:00"}, "article": {"published_time": "2020-05-27T20:42:26+02:00", "modified_time": "2020-05-27T20:42:26+02:00", "section": "Polityka i Spo\u0142ecze\u0144stwo", "publisher": "https://www.facebook.com/crowdmediaportal/"}}, "canonical_link": "https://crowdmedia.pl/duda-w-powaznych-opalach-rewelacyjny-wynik-trzaskowskiego-mocno-zmartwi-prezydenta-sondaz/"}