{"source_url": "https://www.haberler.com", "url": "https://www.haberler.com/fransa-da-askerler-koronavirusle-mucadeleye-katki-13054237-haberi/", "title": "Fransa'da askerler koronavir\u00fcsle m\u00fccadeleye katk\u0131 sunacak", "top_image": "https://foto.haberler.com/haber/2020/03/26/fransa-da-askerler-koronavirusle-mucadeleye-k-13054237_local.jpg", "meta_img": "https://foto.haberler.com/haber/2020/03/26/fransa-da-askerler-koronavirusle-mucadeleye-k-13054237_local.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/reklam/advertisement.gif?ads=1", "https://foto.haberler.com/haber/2020/03/26/fransa-da-askerler-koronavirusle-mucadeleye-k-13054237_local.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Fransa'da askerler koronavir\u00fcsle m\u00fccadeleye katk\u0131 sunacak Fransa Cumhurba\u015fkan\u0131 Emmanuel Macron, askerlerin yeni tip koronavir\u00fcs (Kovid-19) salg\u0131n ile m\u00fccadelede halka ve kamu kurumlar\u0131na yard\u0131m ve katk\u0131da bulunaca\u011f\u0131n\u0131 bildirdi.\n\nFransa Cumhurba\u015fkan\u0131 Emmanuel Macron, askerlerin yeni tip koronavir\u00fcs (Kovid-19) salg\u0131n ile m\u00fccadelede halka ve kamu kurumlar\u0131na yard\u0131m ve katk\u0131da bulunaca\u011f\u0131n\u0131 bildirdi.\n\n\u00dclkenin Mulhouse kentinde kurulan askeri hastaneyi maske takarak ziyaret eden Macron, burada yapt\u0131\u011f\u0131 a\u00e7\u0131klamada koronavir\u00fcsle m\u00fccadeleye katk\u0131 sunan sa\u011fl\u0131k personeli, polis, jandarma ve memurlara \u00f6zel prim \u00f6denece\u011fini s\u00f6yledi.\n\nMacron, salg\u0131n\u0131n yol a\u00e7t\u0131\u011f\u0131 krizi atlatt\u0131ktan sonra uzun s\u00fcredir sorunlar\u0131n ya\u015fand\u0131\u011f\u0131 hastanelere yo\u011fun yat\u0131r\u0131m yap\u0131laca\u011f\u0131 s\u00f6z\u00fcn\u00fc verdi.\n\nCuma g\u00fcn\u00fc Elysee Saray\u0131'nda koronavir\u00fcse ili\u015fkin toplant\u0131 d\u00fczenleyece\u011fini duyuran Macron, \u00fclkede \"Resilience\" ad\u0131 verilen operasyon kapsam\u0131nda askerlerin salg\u0131nla m\u00fccadelede halka ve kamu kurumlar\u0131na yard\u0131m ve katk\u0131da bulunaca\u011f\u0131n\u0131 belirtti.\n\n\u00dclkede salg\u0131ndan en \u00e7ok etkilenen kentlerden biri Mulhouse'da hastanelerde yatak kapasitesi sorunu ya\u015fan\u0131yor. Bu nedenle de buradaki baz\u0131 hastalar tren ve askeri u\u00e7aklarla ba\u015fka kentlerdeki hastanelere ta\u015f\u0131nm\u0131\u015ft\u0131.\n\nMacron'un ziyaret etti\u011fi askeri hastane, kentteki hastanelerin y\u00fck\u00fcn\u00fc hafifletmeyi ama\u00e7l\u0131yor.\n\nFransa'da payla\u015f\u0131lan son resmi verilere g\u00f6re salg\u0131n\u0131nda ya\u015fam\u0131n\u0131 yitirenlerin say\u0131s\u0131 1331'e, vaka say\u0131s\u0131 ise 25 bin 233'e y\u00fckselmi\u015fti.\n\nKaynak: AA", "keywords": [], "meta_keywords": ["Emmanuel Macron", "Cumhurba\u015fkan\u0131", "Fransa", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Fransa Cumhurba\u015fkan\u0131 Emmanuel Macron, askerlerin yeni tip koronavir\u00fcs (Kovid-19) salg\u0131n ile m\u00fccadelede halka ve kamu kurumlar\u0131na yard\u0131m ve katk\u0131da bulunaca\u011f\u0131n\u0131 bildirdi.", "meta_lang": "tr", "meta_favicon": "/touch-icon-iphone.png", "meta_data": {"description": "Fransa Cumhurba\u015fkan\u0131 Emmanuel Macron, askerlerin yeni tip koronavir\u00fcs (Kovid-19) salg\u0131n ile m\u00fccadelede halka ve kamu kurumlar\u0131na yard\u0131m ve katk\u0131da bulunaca\u011f\u0131n\u0131 bildirdi.", "keywords": "Emmanuel Macron, Cumhurba\u015fkan\u0131, Fransa, G\u00fcncel", "image": "https://foto.haberler.com/haber/2020/03/26/fransa-da-askerler-koronavirusle-mucadeleye-k-13054237_local.jpg", "robots": "index, follow", "medium": "news", "dateCreated": "2020-03-26T00:52:03+03:00", "dateUpdated": "2020-03-26T00:52:03+03:00", "msapplication-starturl": "https://www.haberler.com", "article": {"id": 13054237, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Emmanuel Macron, Cumhurba\u015fkan\u0131, Fransa, G\u00fcncel"}, "og": {"url": "https://www.haberler.com/fransa-da-askerler-koronavirusle-mucadeleye-katki-13054237-haberi/", "site_name": "Haberler.com", "locale": "tr_TR", "type": "article", "title": "Fransa'da askerler koronavir\u00fcsle m\u00fccadeleye katk\u0131 sunacak", "description": "Fransa Cumhurba\u015fkan\u0131 Emmanuel Macron, askerlerin yeni tip koronavir\u00fcs (Kovid-19) salg\u0131n ile m\u00fccadelede halka ve kamu kurumlar\u0131na yard\u0131m ve katk\u0131da bulunaca\u011f\u0131n\u0131 bildirdi.", "image": {"identifier": "https://foto.haberler.com/haber/2020/03/26/fransa-da-askerler-koronavirusle-mucadeleye-k-13054237_local.jpg", "secure_url": "https://foto.haberler.com/haber/2020/03/26/fransa-da-askerler-koronavirusle-mucadeleye-k-13054237_local.jpg", "width": 640, "height": 359}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/fransa-da-askerler-koronavirusle-mucadeleye-katki-13054237-haberi/", "card": "summary_large_image", "site": "Haberler", "title": "Fransa'da askerler koronavir\u00fcsle m\u00fccadeleye katk\u0131 sunacak", "description": "Fransa Cumhurba\u015fkan\u0131 Emmanuel Macron, askerlerin yeni tip koronavir\u00fcs (Kovid-19) salg\u0131n ile m\u00fccadelede halka ve kamu kurumlar\u0131na yard\u0131m ve katk\u0131da bulunaca\u011f\u0131n\u0131 bildirdi.", "image": "https://foto.haberler.com/haber/2020/03/26/fransa-da-askerler-koronavirusle-mucadeleye-k-13054237_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/fransa-da-askerler-koronavirusle-mucadeleye-katki-13054237-haberi/"}