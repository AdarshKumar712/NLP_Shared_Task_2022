{"source_url": "https://www.mynet.com", "url": "https://www.mynet.com/istanbulda-savasa-hayir-eylemleri-10-marta-kadar-yasak-110106485889", "title": "\u0130stanbul\u2019da \u201csava\u015fa hay\u0131r\u201d eylemleri 10 Mart\u2019a kadar yasak", "top_image": "https://imgrosetta.mynet.com.tr/file/11544321/700x400.jpg", "meta_img": "https://imgrosetta.mynet.com.tr/file/11544321/700x400.jpg", "images": ["https://img7.mynet.com/anasayfa/special-pages/mynet-logo-evdekal-v3.png", "data:image/gif;base64,R0lGODlhAQABAIABAM7Ozv///yH5BAEKAAEALAAAAAABAAEAAAICRAEAOw==", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://img7.mynet.com/anasayfa/special-pages/evdeyim.svg", "https://imgrosetta.mynet.com.tr/file/11544321/700x400.jpg", "https://img7.mynet.com/rosetta/services/static/google-news.svg", "data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw==", "https://imgrosetta.mynet.com.tr/file/11544321/728xauto.jpg"], "movies": [], "text": "Yasa\u011fa gerek\u00e7e olarak kamu d\u00fczeni g\u00f6sterildi.\u0130stanbul'da, 34 T\u00fcrk askerinin ya\u015fam\u0131n\u0131 yitirdi\u011fi sald\u0131r\u0131n\u0131n ard\u0131ndan \u0130dlib\u2019de ba\u015flat\u0131lan \"Bahar Kalkan\u0131 Harekat\u0131\u201dna ili\u015fkin yap\u0131labilecek \"sava\u015fa hay\u0131r\u201d konulu t\u00fcm eylemler yasakland\u0131. \u0130stanbul Valili\u011fi, eylem yasa\u011f\u0131n\u0131n 10 Mart Sal\u0131 g\u00fcn\u00fc saat 23.59\u2019a kadar ge\u00e7erli olaca\u011f\u0131n\u0131 duyurdu. Yap\u0131lan yaz\u0131l\u0131 a\u00e7\u0131klamada, \"T\u00fcrk Silahl\u0131 Kuvvetleri\u2019mizin Suriye\u2019de y\u00fcr\u00fctmekte oldu\u011fu askeri operasyonlar\u0131 ele\u015ftirmeye veya bu operasyonlar\u0131n sonland\u0131r\u0131lmas\u0131 amac\u0131yla kamuoyu olu\u015fturmaya y\u00f6nelik toplant\u0131 ve g\u00f6steri y\u00fcr\u00fcy\u00fc\u015f\u00fc, bas\u0131n a\u00e7\u0131klamas\u0131, stant a\u00e7ma, imza toplama, bildiri, bro\u015f\u00fcr da\u011f\u0131tma vb. etkinlikler (\u2026) 1 Mart Pazar g\u00fcn\u00fc saat 00.01'den 10 Mart Sal\u0131 g\u00fcn\u00fc saat 23.59\u2019a kadar (10) g\u00fcn s\u00fcreyle yasaklanm\u0131\u015ft\u0131r\u201d denildi.\n\nGerek\u00e7e olarak kamu d\u00fczeni g\u00f6sterildi\n\n\"Sava\u015fa hay\u0131r\u201d ve benzeri konulu eylem ve etkinliklerin \"milli, vicdani ve insani de\u011ferlere\u201d dokunabilece\u011fi, \"toplumsal i\u00e7 bar\u0131\u015f\u0131 tehdit\u201d edebilece\u011fi ileri s\u00fcr\u00fclen a\u00e7\u0131klamada \u015fu ifadelere yer verildi:\n\n\"Eylem ve etkinlikleri ger\u00e7ekle\u015ftirecek grup/\u015fah\u0131slar ile vatanda\u015flar\u0131m\u0131z aras\u0131nda s\u00f6zl\u00fc ve fiziksel provokasyon ama\u00e7l\u0131 olaylar\u0131n olabilece\u011fi dikkate al\u0131nd\u0131\u011f\u0131nda kamu d\u00fczeninin sa\u011flanmas\u0131, su\u00e7 i\u015flenmesinin \u00f6nlenmesi ile ba\u015fkalar\u0131n\u0131n hak ve \u00f6zg\u00fcrl\u00fcklerinin korunmas\u0131n\u0131 tehlikeye d\u00fc\u015f\u00fcrebilece\u011fi de\u011ferlendirilmektedir.\u201d\n\nDW/A\u00dc,TY\n\n\u00a9 Deutsche Welle T\u00fcrk\u00e7e\n\n", "keywords": [], "meta_keywords": ["\u0130stanbul\u2019da", "\u201csava\u015fa", "hay\u0131r\u201d", "eylemleri", "10", "Mart\u2019a", "kadar", "yasak"], "tags": [], "authors": ["G\u00fcncel Haberleri\u0307"], "publish_date": null, "summary": "", "article_html": "", "meta_description": "\u0130stanbul Valili\u011fi, kentte yap\u0131lacak \u201csava\u015fa hay\u0131r\u201d konulu eylem ve etkinliklerin 10 Mart tarihine kadar yasakland\u0131\u011f\u0131n\u0131 duyurdu.", "meta_lang": "tr", "meta_favicon": "//s.mynet.com.tr/rosetta/services/haber/production/apple-touch-icon-57x57.png", "meta_data": {"fb": {"pages": "143217525724589,109532732434779", "app_id": 141232139244860}, "description": "\u0130stanbul Valili\u011fi, kentte yap\u0131lacak \u201csava\u015fa hay\u0131r\u201d konulu eylem ve etkinliklerin 10 Mart tarihine kadar yasakland\u0131\u011f\u0131n\u0131 duyurdu.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1.0", "keywords": "\u0130stanbul\u2019da, \u201csava\u015fa, hay\u0131r\u201d, eylemleri, 10, Mart\u2019a, kadar, yasak", "news_keywords": "\u0130stanbul\u2019da, \u201csava\u015fa, hay\u0131r\u201d, eylemleri, 10, Mart\u2019a, kadar, yasak, \u0130stanbul\u2019da \u201csava\u015fa hay\u0131r\u201d eylemleri 10 Mart\u2019a kadar yasak", "og": {"site_name": "Mynet Haber", "locale": "tr", "url": "https://www.mynet.com/istanbulda-savasa-hayir-eylemleri-10-marta-kadar-yasak-110106485889", "type": "article", "title": "\u0130stanbul\u2019da \u201csava\u015fa hay\u0131r\u201d eylemleri 10 Mart\u2019a kadar yasak", "description": "\u0130stanbul Valili\u011fi, kentte yap\u0131lacak \u201csava\u015fa hay\u0131r\u201d konulu eylem ve etkinliklerin 10 Mart tarihine kadar yasakland\u0131\u011f\u0131n\u0131 duyurdu.", "image": "https://imgrosetta.mynet.com.tr/file/11544321/700x400.jpg"}, "twitter": {"card": "summary_large_image", "site": "@HaberMynet", "title": "\u0130stanbul\u2019da \u201csava\u015fa hay\u0131r\u201d eylemleri 10 Mart\u2019a kadar yasak", "description": "\u0130stanbul Valili\u011fi, kentte yap\u0131lacak \u201csava\u015fa hay\u0131r\u201d konulu eylem ve etkinliklerin 10 Mart tarihine kadar yasakland\u0131\u011f\u0131n\u0131 duyurdu.", "image": "https://imgrosetta.mynet.com.tr/file/11544321/700x400.jpg"}}, "canonical_link": "https://www.mynet.com/istanbulda-savasa-hayir-eylemleri-10-marta-kadar-yasak-110106485889"}