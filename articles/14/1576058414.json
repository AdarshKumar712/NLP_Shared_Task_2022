{"source_url": "https://www.haberler.com", "url": "https://www.haberler.com/amasya-da-bir-hayirsever-mahallenin-tum-veresiye-13114485-haberi/", "title": "Amasya'da bir hay\u0131rsever, mahallenin t\u00fcm veresiye bor\u00e7lar\u0131n\u0131 \u00f6dedi", "top_image": "https://foto.haberler.com/haber/2020/04/12/amasya-da-bir-hayirsever-mahallenin-tum-veres-13114485_o.jpg", "meta_img": "https://foto.haberler.com/haber/2020/04/12/amasya-da-bir-hayirsever-mahallenin-tum-veres-13114485_o.jpg", "images": ["https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362", "https://foto.haberler.com/haber/2020/04/12/amasya-da-bir-hayirsever-mahallenin-tum-veres-13114485_o.jpg"], "movies": [], "text": "Amasya'da bir hay\u0131rsever, mahallenin t\u00fcm veresiye bor\u00e7lar\u0131n\u0131 \u00f6dedi Amasya'da bir hay\u0131rsever, mahallenin t\u00fcm veresiye bor\u00e7lar\u0131n\u0131 \u00f6dedi.\n\nAmasya'da bir hay\u0131rsever, mahallenin t\u00fcm veresiye bor\u00e7lar\u0131n\u0131 \u00f6dedi.\n\nAmasya'n\u0131n \u015eehir\u00fcst\u00fc Mahallesi'ne gelen ve kendisine \"H\u0131z\u0131r\" denmesini isteyen bir hay\u0131rsever, muhtar ile g\u00f6r\u00fc\u015ferek mahalle halk\u0131n\u0131n bakkala olan veresiye bor\u00e7lar\u0131n\u0131 kapatt\u0131. Ge\u00e7en g\u00fcn ya\u015fanan olayda; Amasya'n\u0131n \u015eehir\u00fcst\u00fc Mahallesi Muhtar\u0131 Yasin Kantarc\u0131'n\u0131n yan\u0131na gelen bir hay\u0131rsever vatanda\u015f, mahallede bulunan iki bakkaldaki t\u00fcm veresiye bor\u00e7lar\u0131n\u0131 kapatmak istedi\u011fini s\u00f6yledi. Muhtar ile birlikte bakkallar\u0131 ziyaret eden hay\u0131rsever, mahallelinin bakkallara olan 12 bin 650 TL borcunu \u00f6dedi.\n\nKonuyla ilgili a\u00e7\u0131klama yapan Muhtar Kantarc\u0131, \"2 g\u00fcn \u00f6nce muhtarl\u0131\u011fa gelen bir vatanda\u015f, mahalle halk\u0131n\u0131n ihtiya\u00e7lar\u0131n\u0131 kar\u015f\u0131lamak istedi\u011fini beyan etti. \u00d6ncelikle bakkala olan veresiye borcunu \u00f6demek istemesi \u00fczerine mahallemizde bulunan ba\u015f\u00e7avu\u015f market ve \u00f6ks\u00fczler market sahipleri ile kendisini bir araya getirdim. Buralara olan toplam 12 bin 650 TL borcu kapatt\u0131ktan sonra, mahallede bulunan ihtiya\u00e7 sahipleri i\u00e7in 60 adet g\u0131da paketi haz\u0131rlatt\u0131\u011f\u0131n\u0131 ve bize g\u00f6nderece\u011fini s\u00f6yledi. Kendisine ismini sordu\u011fumda ise 'Soranlara H\u0131z\u0131r u\u011frad\u0131 dersin' diyerek yan\u0131m\u0131zdan ayr\u0131ld\u0131\" dedi.\n\nYa\u015fanan bu olaydan dolay\u0131 \u00e7ok duyguland\u0131\u011f\u0131n\u0131 dile getiren Muhtar Kantarc\u0131, \"Mahalle sakinlerimiz ad\u0131na bu hay\u0131rsever vatanda\u015f\u0131m\u0131za \u00e7ok te\u015fekk\u00fcr ediyorum\" \u015feklinde konu\u015ftu. - AMASYA\n\nKaynak: \u0130HA", "keywords": [], "meta_keywords": ["Amasya", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Amasya'da bir hay\u0131rsever, mahallenin t\u00fcm veresiye bor\u00e7lar\u0131n\u0131 \u00f6dedi Amasya'da bir hay\u0131rsever, mahallenin t\u00fcm veresiye bor\u00e7lar\u0131n\u0131 \u00f6dedi.", "meta_lang": "tr", "meta_favicon": "/touch-icon-iphone.png", "meta_data": {"description": "Amasya'da bir hay\u0131rsever, mahallenin t\u00fcm veresiye bor\u00e7lar\u0131n\u0131 \u00f6dedi Amasya'da bir hay\u0131rsever, mahallenin t\u00fcm veresiye bor\u00e7lar\u0131n\u0131 \u00f6dedi.", "keywords": "Amasya, G\u00fcncel", "image": "https://foto.haberler.com/haber/2020/04/12/amasya-da-bir-hayirsever-mahallenin-tum-veres-13114485_o.jpg", "robots": "index, follow", "medium": "news", "dateCreated": "2020-04-12T11:44:33+03:00", "dateUpdated": "2020-04-12T11:44:54+03:00", "msapplication-starturl": "https://www.haberler.com", "article": {"id": 13114485, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Amasya, G\u00fcncel"}, "og": {"url": "https://www.haberler.com/amasya-da-bir-hayirsever-mahallenin-tum-veresiye-13114485-haberi/", "site_name": "Haberler.com", "locale": "tr_TR", "type": "article", "title": "Amasya'da bir hay\u0131rsever, mahallenin t\u00fcm veresiye bor\u00e7lar\u0131n\u0131 \u00f6dedi", "description": "Amasya'da bir hay\u0131rsever, mahallenin t\u00fcm veresiye bor\u00e7lar\u0131n\u0131 \u00f6dedi.", "image": {"identifier": "https://foto.haberler.com/haber/2020/04/12/amasya-da-bir-hayirsever-mahallenin-tum-veres-13114485_o.jpg", "secure_url": "https://foto.haberler.com/haber/2020/04/12/amasya-da-bir-hayirsever-mahallenin-tum-veres-13114485_o.jpg", "width": 640, "height": 427}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/amasya-da-bir-hayirsever-mahallenin-tum-veresiye-13114485-haberi/", "card": "summary_large_image", "site": "Haberler", "title": "Amasya'da bir hay\u0131rsever, mahallenin t\u00fcm veresiye bor\u00e7lar\u0131n\u0131 \u00f6dedi", "description": "Amasya'da bir hay\u0131rsever, mahallenin t\u00fcm veresiye bor\u00e7lar\u0131n\u0131 \u00f6dedi.", "image": "https://foto.haberler.com/haber/2020/04/12/amasya-da-bir-hayirsever-mahallenin-tum-veres-13114485_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/amasya-da-bir-hayirsever-mahallenin-tum-veresiye-13114485-haberi/"}