{"source_url": "https://www.mynet.com", "url": "https://www.mynet.com/koronaviruse-karsi-bebegi-icin-tasinabilir-koruyucu-kapsul-tasarladi-110106486574", "title": "Koronavir\u00fcse kar\u015f\u0131 bebe\u011fi i\u00e7in 'ta\u015f\u0131nabilir koruyucu kaps\u00fcl' tasarlad\u0131", "top_image": "https://imgrosetta.mynet.com.tr/file/11894927/11894927-700x400.jpg", "meta_img": "https://imgrosetta.mynet.com.tr/file/11894927/11894927-700x400.jpg", "images": ["https://img7.mynet.com/anasayfa/special-pages/mynet-logo-evdekal-v3.png", "https://imgrosetta.mynet.com.tr/file/11894927/11894927-700x400.jpg", "data:image/gif;base64,R0lGODlhAQABAIABAM7Ozv///yH5BAEKAAEALAAAAAABAAEAAAICRAEAOw==", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://img7.mynet.com/anasayfa/special-pages/evdeyim.svg", "https://img7.mynet.com/rosetta/services/static/google-news.svg", "data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw=="], "movies": [], "text": "\u00c7in'in en b\u00fcy\u00fck kentlerinden biri olan \u015eanghay'da ikamet eden 30 ya\u015f\u0131ndaki bir baba, d\u0131\u015far\u0131ya \u00e7\u0131kt\u0131klar\u0131nda bebe\u011fini koronavir\u00fcse kar\u015f\u0131 korumak i\u00e7in ilgin\u00e7 bir tasar\u0131ma imza att\u0131. Bu ki\u015fi, bebe\u011fin i\u00e7inde g\u00fcvende oldu\u011fu ta\u015f\u0131nabilir koruyucu bir kaps\u00fcl yapt\u0131. Kaps\u00fcl, filtrelenmi\u015f havay\u0131 i\u00e7eri ileten bir hava filtresi, i\u00e7erideki karbondioksit yo\u011funlu\u011funu ve s\u0131cakl\u0131\u011f\u0131 g\u00f6steren bir monit\u00f6r ve ebeveynlerin temas etmeden \u00e7ocu\u011funa dokunabilmesini sa\u011flayan steril bir eldivenle donat\u0131ld\u0131.\n\nV\u0130DEO OYUNUNDAN ES\u0130NLENM\u0130\u015e\n\nBai Ying ya da 'Beyaz G\u00f6lge' (White Shadow) takma ad\u0131yla tan\u0131nan ve yerel medyaya konu\u015fan baba, \"Bebeklerin daha zay\u0131f bir solunum sistemi oldu\u011fu i\u00e7in maske takmak muhtemelen onlar i\u00e7in oksijen eksikli\u011fine neden olabilir\" dedi. Bu ki\u015fi ayr\u0131ca tasar\u0131m\u0131nda k\u0131smi olarak video oyunu 'Death Stranding'ten esinlendi\u011fini belirterek, \"Di\u011fer insanlar\u0131n tasar\u0131m\u0131m\u0131 be\u011fenmesi beni \u00e7ok gururland\u0131r\u0131yor, sanki sanal d\u00fcnyadaki bir \u015feyi ger\u00e7ek hayata d\u00f6n\u00fc\u015ft\u00fcrm\u00fc\u015f\u00fcm gibi\" \u015feklinde konu\u015ftu.\n\nAyr\u0131ca bir\u00e7ok ki\u015fiden, tasarlad\u0131\u011f\u0131 'ta\u015f\u0131nabilir koruyucu kaps\u00fcl\u00fc' sat\u0131n alma teklifi alan baba, kaps\u00fclden daha fazla \u00fcretmek i\u00e7in bir \u00fcreticiyle temasa ge\u00e7ti\u011fini belirtti.\n\n(DHA)\n\n", "keywords": [], "meta_keywords": ["\u00e7in", "koronavir\u00fcs", "bebek"], "tags": [], "authors": ["\u0130lgi\u0307n\u00e7 Haberler"], "publish_date": null, "summary": "", "article_html": "", "meta_description": "\u00c7in'de bir baba, bebe\u011fi i\u00e7in koronavir\u00fcse (Covid-19) kar\u015f\u0131, 'ta\u015f\u0131nabilir koruyucu kaps\u00fcl' tasarlad\u0131. Baba, kaps\u00fclle birlikte \u00e7ekilmi\u015f g\u00f6r\u00fcnt\u00fclerini sosyal medya hesab\u0131ndan payla\u015ft\u0131.", "meta_lang": "tr", "meta_favicon": "//s.mynet.com.tr/rosetta/services/haber/production/apple-touch-icon-57x57.png", "meta_data": {"fb": {"pages": "143217525724589,109532732434779", "app_id": 141232139244860}, "description": "\u00c7in'de bir baba, bebe\u011fi i\u00e7in koronavir\u00fcse (Covid-19) kar\u015f\u0131, 'ta\u015f\u0131nabilir koruyucu kaps\u00fcl' tasarlad\u0131. Baba, kaps\u00fclle birlikte \u00e7ekilmi\u015f g\u00f6r\u00fcnt\u00fclerini sosyal medya hesab\u0131ndan payla\u015ft\u0131.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1.0", "keywords": "\u00e7in, koronavir\u00fcs, bebek", "news_keywords": "\u00e7in, koronavir\u00fcs, bebek, Koronavir\u00fcse kar\u015f\u0131 bebe\u011fi i\u00e7in 'ta\u015f\u0131nabilir koruyucu kaps\u00fcl' tasarlad\u0131", "og": {"site_name": "Mynet Haber", "locale": "tr", "url": "https://www.mynet.com/koronaviruse-karsi-bebegi-icin-tasinabilir-koruyucu-kapsul-tasarladi-110106486574", "type": "article", "title": "Koronavir\u00fcse kar\u015f\u0131 bebe\u011fi i\u00e7in 'ta\u015f\u0131nabilir koruyucu kaps\u00fcl' tasarlad\u0131", "description": "\u00c7in'de bir baba, bebe\u011fi i\u00e7in koronavir\u00fcse (Covid-19) kar\u015f\u0131, 'ta\u015f\u0131nabilir koruyucu kaps\u00fcl' tasarlad\u0131. Baba, kaps\u00fclle birlikte \u00e7ekilmi\u015f g\u00f6r\u00fcnt\u00fclerini sosyal medya hesab\u0131ndan payla\u015ft\u0131.", "image": "https://imgrosetta.mynet.com.tr/file/11894927/11894927-700x400.jpg"}, "twitter": {"card": "summary_large_image", "site": "@HaberMynet", "title": "Koronavir\u00fcse kar\u015f\u0131 bebe\u011fi i\u00e7in 'ta\u015f\u0131nabilir koruyucu kaps\u00fcl' tasarlad\u0131", "description": "\u00c7in'de bir baba, bebe\u011fi i\u00e7in koronavir\u00fcse (Covid-19) kar\u015f\u0131, 'ta\u015f\u0131nabilir koruyucu kaps\u00fcl' tasarlad\u0131. Baba, kaps\u00fclle birlikte \u00e7ekilmi\u015f g\u00f6r\u00fcnt\u00fclerini sosyal medya hesab\u0131ndan payla\u015ft\u0131.", "image": "https://imgrosetta.mynet.com.tr/file/11894927/11894927-700x400.jpg"}}, "canonical_link": "https://www.mynet.com/koronaviruse-karsi-bebegi-icin-tasinabilir-koruyucu-kapsul-tasarladi-110106486574"}