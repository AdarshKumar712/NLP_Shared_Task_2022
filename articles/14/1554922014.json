{"source_url": "https://tr.sputniknews.com", "url": "https://tr.sputniknews.com/avrupa/202003211041653185-fransada-600-doktordan-koronavirus-salgini-nedeniyle-basbakan-hakkinda-suc-duyurusu/", "title": "Fransa'da 600 doktordan koronavir\u00fcs salg\u0131n\u0131 nedeniyle Ba\u015fbakan hakk\u0131nda su\u00e7 duyurusu", "top_image": "https://cdntr2.img.sputniknews.com/images/104165/31/1041653161.jpg", "meta_img": "https://cdntr2.img.sputniknews.com/images/104165/31/1041653161.jpg", "images": ["https://tr.sputniknews.com/services/counter/?project=&obj_id=1041653185&obj_type=article&action_type=&ts=1584883262", "https://mc.yandex.ru/watch/27736608", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "https://cdntr1.img.sputniknews.com/i/avatar-default.png", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdntr1.img.sputniknews.com/img/104165/31/1041653155_0:0:3072:1662_1000x541_80_0_0_aa0b9ad99431ea53e79bd515127c8c0e.jpg", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "https://mc.yandex.ru/watch/26863203", "data:image/svg+xml,%3Csvg%20xmlns='http://www.w3.org/2000/svg'%20width='705'%20height='375'%3E%3C/svg%3E", "https://cdntr2.img.sputniknews.com/images/104165/31/1041653161.jpg"], "movies": [], "text": "Frans\u0131z bas\u0131n\u0131nda yer alan haberlere g\u00f6re 600 doktor, salg\u0131n\u0131n yol a\u00e7t\u0131\u011f\u0131 krizin y\u00f6netiminde \"devlet yalan\u0131\" s\u00f6yledikleri gerek\u00e7esiyle Philippe ve Buzyn hakk\u0131nda Paris'teki Adalet Divan\u0131'na su\u00e7 duyurusunda bulundu.\n\nDoktorlar, Philippe ve g\u00f6revinden ge\u00e7en ay istifa eden Buzyn'i salg\u0131n ile ilgili \"tehlikeyi\" bildikleri halde zaman\u0131nda gerekli \u00f6nlem almamakla su\u00e7lad\u0131.\n\nDoktorlar\u0131n avukat\u0131 Fabrice Di Vizio, gazetecilere yapt\u0131\u011f\u0131 a\u00e7\u0131klamada, h\u00fck\u00fcmetin, \"Frans\u0131zlardan gizledi\u011fi bilgilerin ortaya \u00e7\u0131kar\u0131lmas\u0131\" i\u00e7in soru\u015fturman\u0131n a\u00e7\u0131lmas\u0131 gerekti\u011fini s\u00f6yledi.\n\n100 bin ya\u015fl\u0131 \u00f6lebilir uyar\u0131s\u0131\n\nDi\u011fer yandan, huzur ve ya\u015fl\u0131 bak\u0131m evlerinde g\u00f6rev yapan sa\u011fl\u0131k personeli, Sa\u011fl\u0131k Bakan\u0131 Olivier Veran'a g\u00f6nderdi\u011fi mektupta, buralarda kalan ki\u015filerin ya\u015f ortalamas\u0131n\u0131n 85 oldu\u011funu ve bir\u00e7o\u011funun kronik hastal\u0131\u011f\u0131 bulundu\u011funu belirterek, maske yetersizli\u011fi nedeniyle 100 bin ya\u015fl\u0131n\u0131n hayat\u0131n\u0131 kaybedebilece\u011fi uyar\u0131s\u0131nda bulundu.\n\nSon g\u00fcnlerde, salg\u0131nla m\u00fccadele eden ve vir\u00fcs tespit edilen ki\u015filere tedavi uygulayan doktor ve hem\u015firelerin maskelerin yetersizli\u011finden \u015fikayet\u00e7i oldu\u011fu belirtilmi\u015fti.", "keywords": [], "meta_keywords": ["Fransa'da koronavir\u00fcs", "Koronavir\u00fcs salg\u0131n\u0131", "Koronavir\u00fcs tedbirleri", "Koronavir\u00fcs a\u015f\u0131s\u0131", "Fransa'da su\u00e7 duyurusu"], "tags": ["Fransa", "Koronavir\u00fcs", "Edouard Philippe", "Su\u00e7 duyurusu"], "authors": [], "publish_date": null, "summary": "", "article_html": "", "meta_description": "Fransa'da yeni tip koronavir\u00fcs (Kovid-19) salg\u0131n\u0131n yol a\u00e7t\u0131\u011f\u0131 krizin y\u00f6netiminde \"devlet yalan\u0131\" s\u00f6yledikleri iddias\u0131yla Ba\u015fbakan Edouard Philippe ve eski Sa\u011fl\u0131k Bakan\u0131...", "meta_lang": "tr", "meta_favicon": "https://cdntr2.img.sputniknews.com/i/sputnik.png", "meta_data": {"description": "Fransa'da yeni tip koronavir\u00fcs (Kovid-19) salg\u0131n\u0131n yol a\u00e7t\u0131\u011f\u0131 krizin y\u00f6netiminde \"devlet yalan\u0131\" s\u00f6yledikleri iddias\u0131yla Ba\u015fbakan Edouard Philippe ve eski Sa\u011fl\u0131k Bakan\u0131...", "keywords": "Fransa'da koronavir\u00fcs, Koronavir\u00fcs salg\u0131n\u0131, Koronavir\u00fcs tedbirleri, Koronavir\u00fcs a\u015f\u0131s\u0131, Fransa'da su\u00e7 duyurusu", "news_keywords": "Fransa'da koronavir\u00fcs, Koronavir\u00fcs salg\u0131n\u0131, Koronavir\u00fcs tedbirleri, Koronavir\u00fcs a\u015f\u0131s\u0131, Fransa'da su\u00e7 duyurusu", "robots": "all", "format-detection": "telephone=no", "analytics": {"site_domain": "tr.sputniknews.com", "article_id": 1041653185, "p_ts": 1584799168, "rubric": "avrupa", "tags": "Fransa'da koronavir\u00fcs, Koronavir\u00fcs salg\u0131n\u0131, Koronavir\u00fcs tedbirleri, Koronavir\u00fcs a\u015f\u0131s\u0131, Fransa'da su\u00e7 duyurusu"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "site": "@sputnik_TR", "url": "https://tr.sputniknews.com/avrupa/202003211041653185-fransada-600-doktordan-koronavirus-salgini-nedeniyle-basbakan-hakkinda-suc-duyurusu/", "title": "Fransa'da 600 doktordan koronavir\u00fcs salg\u0131n\u0131 nedeniyle Ba\u015fbakan hakk\u0131nda su\u00e7 duyurusu", "description": "Fransa'da yeni tip koronavir\u00fcs (Kovid-19) salg\u0131n\u0131n yol a\u00e7t\u0131\u011f\u0131 krizin y\u00f6netiminde \"devlet yalan\u0131\" s\u00f6yledikleri iddias\u0131yla Ba\u015fbakan Edouard Philippe ve eski Sa\u011fl\u0131k Bakan\u0131...", "image": "https://tr.sputniknews.com/sharing_snippet/1041653185.png?1584799168"}, "fb": {"app_id": 1649800968572061, "pages": 325770234130103}, "apple-itunes-app": "app-id=969452947, app-argument=com.sputniknews://article?issuer_id=17&issuer_article_id=1041653185", "google-play-app": "app-id=com.sputniknews.sputnik", "og": {"title": "Fransa'da 600 doktordan koronavir\u00fcs salg\u0131n\u0131 nedeniyle Ba\u015fbakan hakk\u0131nda su\u00e7 duyurusu", "url": "https://tr.sputniknews.com/avrupa/202003211041653185-fransada-600-doktordan-koronavirus-salgini-nedeniyle-basbakan-hakkinda-suc-duyurusu/", "type": "website", "description": "Fransa'da yeni tip koronavir\u00fcs (Kovid-19) salg\u0131n\u0131n yol a\u00e7t\u0131\u011f\u0131 krizin y\u00f6netiminde \"devlet yalan\u0131\" s\u00f6yledikleri iddias\u0131yla Ba\u015fbakan Edouard Philippe ve eski Sa\u011fl\u0131k Bakan\u0131...", "image": {"identifier": "https://cdntr2.img.sputniknews.com/images/104165/31/1041653161.jpg", "width": 700, "height": 440}}, "lastmod": "2020-03-21T16:59:29Z", "pubdate": "2020-03-21T16:59:28Z", "url_type": "usual"}, "canonical_link": "https://tr.sputniknews.com/avrupa/202003211041653185-fransada-600-doktordan-koronavirus-salgini-nedeniyle-basbakan-hakkinda-suc-duyurusu/"}