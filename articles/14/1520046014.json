{"source_url": "https://www.haberler.com", "url": "https://www.haberler.com/manisa-nin-savunma-sanayi-ihracati-yuzde-228-artti-12914262-haberi/", "title": "Manisa'n\u0131n savunma sanayi ihracat\u0131 y\u00fczde 228 artt\u0131", "top_image": "https://foto.haberler.com/haber/2020/02/13/manisa-nin-savunma-sanayi-ihracati-yuzde-228-12914262_amp.jpg", "meta_img": "https://foto.haberler.com/haber/2020/02/13/manisa-nin-savunma-sanayi-ihracati-yuzde-228-12914262_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://foto.haberler.com/haber/2020/02/13/manisa-nin-savunma-sanayi-ihracati-yuzde-228-12914262_amp.jpg", "https://www.haberler.com/static/finans-haberler-ana.png?v=1", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://foto.haberler.com/haber/2020/02/13/manisa-nin-savunma-sanayi-ihracati-yuzde-228-12914262_o.jpg", "https://www.haberler.com/static/reklam/advertisement.gif?ads=1", "https://www.haberler.com/static/images/sosyal/icons/google-news-icon-white.png", "https://www.haberler.com/static/finanss-haberler-ana.png", "https://www.haberler.com/static/images/blank.gif", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "13.02.2020 11:49 | Son G\u00fcncelleme: 13.02.2020 11:50\n\nT\u00fcrkiye \u0130hracat\u00e7\u0131lar Meclisi (T\u0130M) ve EGE \u0130hracat\u00e7\u0131 Birlikleri verilerine g\u00f6re Manisa'da ocak ay\u0131nda 272 milyon 446 bin dolarl\u0131k ihracat ger\u00e7ekle\u015ftirdi. Manisa, \u0130stanbul, Kocaeli, Bursa, \u0130zmir, Ankara, Gaziantep ve Sakarya'n\u0131n ard\u0131ndan en fazla ihracat yapan 8. il olurken Manisa'daki savunma sanayisinin y\u00fczde 228 artt\u0131\u011f\u0131 bildirildi.\n\n\n\nManisa savunma sanayinde yapt\u0131\u011f\u0131 yat\u0131r\u0131mlar\u0131n meyvelerini almaya ba\u015flad\u0131. 2019 y\u0131l\u0131n\u0131n ocak ay\u0131nda 105 bin dolarl\u0131k savunma ve havac\u0131l\u0131k sanayi \u00fcr\u00fcnleri ihracat eden Manisa'da 2020 y\u0131l\u0131n\u0131n ocak ay\u0131nda ise y\u00fczde 228 gibi bir art\u0131\u015fla 344 bin dolara y\u00fckseldi. S\u00fcs bitkilerinde ise y\u00fczde 347'lik bir art\u0131\u015f ya\u015fand\u0131. Makine ve aksamlar\u0131nda da y\u00fczde 132'lik art\u0131\u015f ya\u015fayan Manisa, hal\u0131da y\u00fczde 61, su \u00fcr\u00fcnlerinde ise y\u00fczde 60 d\u00fc\u015f\u00fc\u015f ya\u015fad\u0131.\n\n\n\nManisa'n\u0131n ocak ay\u0131 ihracat\u0131nda elektrik elektronik sekt\u00f6r\u00fc ise ilk s\u0131rada yer ald\u0131. 105 milyon 717 bin dolarl\u0131k elektrik elektronik ihracat\u0131 ger\u00e7ekle\u015ftiren Manisa'da, elektrik elektronik sekt\u00f6r\u00fcn\u00fcn ard\u0131ndan iklimlendirme sanayisi 45 milyon 721 bin dolarla ikinci s\u0131rada, otomotiv end\u00fcstrisi 41 milyon 392 bin dolarla \u00fc\u00e7\u00fcnc\u00fc s\u0131rada yer ald\u0131. Kuru meyve ve mamullerinden 20 milyon 852 bin dolarl\u0131k, makine ve aksamlar\u0131ndan 13 milyon 18 bin dolarl\u0131k ihracat, kimyevi maddelerden 9 milyon 615 bin dolarl\u0131k, meyve ve sebze mamullerinden 7 milyon 881 bin dolar, zeytin ve zeytinya\u011f\u0131nda 2 milyon 15 bin dolarl\u0131k, su \u00fcr\u00fcnleri ve hayvansal mamullerden ise 2 milyon 452 bin dolarl\u0131k ihracat ger\u00e7ekle\u015fti.\n\n\n\nManisa'da 2019 y\u0131l\u0131nda ocak ay\u0131nda 299 milyon 952 bin dolar, \u015fubatta 358 milyon 967 bin dolar, martta 376 milyon 708 bin dolar, nisanda 374 milyon 947 bin dolar, may\u0131s ay\u0131nda 412 milyon 699 bin dolar, haziranda 268 milyon 782 bin dolar, temmuzda 357 milyon 106 bin dolar, a\u011fustos ay\u0131nda 311 milyon 996 bin dolar, eyl\u00fclde 401 milyon 442 bin dolar, ekimde 459 milyon 492 bin dolar, kas\u0131mda 415 milyon 727 bin dolar, aral\u0131kta 412 milyon 610 bin dolar olmak \u00fczere toplam 4 milyar 450 milyon 434 bin dolarl\u0131k ihracat ger\u00e7ekle\u015ftirildi. Manisa, ihracatta sa\u011flad\u0131\u011f\u0131 d\u00f6viz bak\u0131m\u0131ndan \u0130stanbul, Kocaeli, Bursa, \u0130zmir, Ankara, Gaziantep, Sakarya'dan sonra 8. s\u0131rada yer ald\u0131. - MAN\u0130SA\n\nKaynak: \u0130HA", "keywords": [], "meta_keywords": [""], "tags": ["T\u00fcrkiye", "Manisa"], "authors": [], "publish_date": null, "summary": "", "article_html": "", "meta_description": "T\u00fcrkiye \u0130hracat\u00e7\u0131lar Meclisi (T\u0130M) ve EGE \u0130hracat\u00e7\u0131 Birlikleri verilerine g\u00f6re Manisa'da ocak ay\u0131nda 272 milyon 446 bin dolarl\u0131k ihracat ger\u00e7ekle\u015ftirdi.", "meta_lang": "tr", "meta_favicon": "/touch-icon-iphone.png", "meta_data": {"description": "T\u00fcrkiye \u0130hracat\u00e7\u0131lar Meclisi (T\u0130M) ve EGE \u0130hracat\u00e7\u0131 Birlikleri verilerine g\u00f6re Manisa'da ocak ay\u0131nda 272 milyon 446 bin dolarl\u0131k ihracat ger\u00e7ekle\u015ftirdi.", "image": "https://foto.haberler.com/haber/2020/02/13/manisa-nin-savunma-sanayi-ihracati-yuzde-228-12914262_amp.jpg", "medium": "news", "dateCreated": "2020-02-13T11:49:32+03:00", "dateUpdated": "2020-02-13T11:50:39+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Manisa'n\u0131n savunma sanayi ihracat\u0131 y\u00fczde 228 artt\u0131", "description": "T\u00fcrkiye \u0130hracat\u00e7\u0131lar Meclisi (T\u0130M) ve EGE \u0130hracat\u00e7\u0131 Birlikleri verilerine g\u00f6re Manisa'da ocak ay\u0131nda 272 milyon 446 bin dolarl\u0131k ihracat ger\u00e7ekle\u015ftirdi.", "url": "https://www.haberler.com/manisa-nin-savunma-sanayi-ihracati-yuzde-228-artti-12914262-haberi/", "image": {"identifier": "https://foto.haberler.com/haber/2020/02/13/manisa-nin-savunma-sanayi-ihracati-yuzde-228-12914262_amp.jpg", "secure_url": "https://foto.haberler.com/haber/2020/02/13/manisa-nin-savunma-sanayi-ihracati-yuzde-228-12914262_amp.jpg", "width": 1201, "height": 675}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/manisa-nin-savunma-sanayi-ihracati-yuzde-228-artti-12914262-haberi/"}