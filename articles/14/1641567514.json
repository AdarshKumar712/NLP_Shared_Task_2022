{"source_url": "https://www.turkiyegazetesi.com.tr", "url": "https://www.turkiyegazetesi.com.tr/dunya/712815.aspx", "title": "Almanya\u2019da ikinci dalga endi\u015fesi: Vir\u00fcs bula\u015ft\u0131rma katsay\u0131s\u0131 2,88\u2019e y\u00fckseldi", "top_image": "https://icdn.turkiyegazetesi.com.tr/images/haberler/2020_06/buyuk/almanya-da-ikinci-dalga-endisesi-virus-bulastirma-katsayisi-2-88-e-yukseldi-1592831401.jpg", "meta_img": "https://icdn.turkiyegazetesi.com.tr/images/haberler/2020_06/buyuk/almanya-da-ikinci-dalga-endisesi-virus-bulastirma-katsayisi-2-88-e-yukseldi-1592831401.jpg", "images": ["https://icdn.turkiyegazetesi.com.tr/images/albumler/2020_06/orta/ankara-beypazari-nda-egitim-ucagi-dustu-1592823953.jpg", "https://icdn.turkiyegazetesi.com.tr/images/haberler/2020_06/buyuk/almanya-da-ikinci-dalga-endisesi-virus-bulastirma-katsayisi-2-88-e-yukseldi-1592831401.jpg", "https://icdn.turkiyegazetesi.com.tr/images/albumler/2020_06/orta/kocasindan-kalan-miras-ile-herkesi-mutlu-etti-1592823310.jpg", "https://icdn.turkiyegazetesi.com.tr/Templates/v1/images/twitter_share.png", "https://icdn.turkiyegazetesi.com.tr/images/adidm/add-xl.png", "https://icdn.turkiyegazetesi.com.tr/Templates/v1/images/genel/Dijital_Varliklar_Mavi.png", "https://icdn.turkiyegazetesi.com.tr/Templates/v1/images/facebook_share.png", "https://icdn.turkiyegazetesi.com.tr/Templates/v1/images/yorum.png", "https://icdn.turkiyegazetesi.com.tr/images/videolar/2020_06/katil-zanlisi-bicaklayarak-oldurdugu-gence-boyle-yardim-etmeye-calisti-1592848275.jpg", "https://icdn.turkiyegazetesi.com.tr/images/albumler/2020_06/orta/vaka-sayisi-10-gunde-11-e-yukseldi-o-ilcede-tedbirler-siklastirildi-1592829863.jpg", "https://b.scorecardresearch.com/p?c1=2&c2=19343104&cv=2.0&cj=1", "https://icdn.turkiyegazetesi.com.tr/images/videolar/2020_06/kayseri-havaalaninda-hasta-eden-goruntu-1592838586.jpg", "https://icdn.turkiyegazetesi.com.tr/Templates/v1/images/genel/t-icon.png", "https://icdn.turkiyegazetesi.com.tr/Templates/v1/images/logo.png", "https://icdn.turkiyegazetesi.com.tr/images/videolar/2020_06/cin-de-kopek-eti-festivali-tepkilere-ragmen-basladi-1592847797.jpg", "https://d5nxst8fruw4z.cloudfront.net/atrk.gif?account=brRyo1IWx810Y8"], "movies": [], "text": "T\u00fcrkiye Gazetesi\n\nT\u00fcrkiye Gazetesi\n\nAlmanya\u2019n\u0131n hastal\u0131k kontrol merkezi Robert Koch Enstit\u00fcs\u00fc d\u00fcn yapt\u0131\u011f\u0131 a\u00e7\u0131klamada, \u00fclkede yeni tip corona vir\u00fcs\u00fcn (Covid-19) R de\u011ferinin (vir\u00fcs bula\u015ft\u0131rma katsay\u0131s\u0131) keskin bir \u015fekilde artt\u0131\u011f\u0131 belirtildi.\n\nR numaras\u0131 bir ki\u015finin ortalama olarak ka\u00e7 ki\u015fiye vir\u00fcs bula\u015ft\u0131rabilece\u011fini g\u00f6steriyor. E\u011fer bu numara \"bir\" ise Covid-19\u2019la enfekte olan ki\u015finiN ortalama olarak bir ki\u015fiye daha vir\u00fcs bula\u015ft\u0131raca\u011f\u0131 anlam\u0131na geliyor.\n\n\"R DE\u011eER\u0130 1'\u0130N ALTINDA KALMALI\"\n\nAlmanya \u015eansolyesi Angela Merkel, daha \u00f6nce salg\u0131n\u0131n \u00fclkede kontrol edilebilmesi i\u00e7in r de\u011ferinin 1\u2019in alt\u0131nda olmas\u0131 gerekti\u011fini, e\u011fer durum ger\u00e7ekle\u015fmezse s\u0131k\u0131 tedbirlerin geri d\u00f6nebilece\u011fini a\u00e7\u0131klam\u0131\u015ft\u0131.\n\nARTI\u015e ET FABR\u0130KASINDAK\u0130 SALGINDAN KAYNAKLANIYOR\n\nRobert Koch Enstit\u00fcs\u00fc, ulusal vir\u00fcs bul\u015fat\u0131rma katsay\u0131s\u0131ndaki bu b\u00fcy\u00fck s\u0131\u00e7raman\u0131n Almanya\u2019n\u0131n Kuzey Ren Vestfalya eyaletinde yer alan Gutersloh kasabas\u0131ndaki bir et i\u015fleme tesisinde ortaya \u00e7\u0131kan yerel bir salg\u0131ndan kaynakland\u0131\u011f\u0131n\u0131 a\u00e7\u0131klad\u0131. Kasaba fabrikada en az bin 331 Covid-19 vakas\u0131 oldu\u011funu ve b\u00f6lgedeki yedi bini a\u015fk\u0131n ki\u015finin karantinaya al\u0131nd\u0131\u011f\u0131n\u0131 a\u00e7\u0131klad\u0131. Enstit\u00fc, Almanya\u2019da vakalar\u0131n genel olarak d\u00fc\u015f\u00fck bir e\u011fim g\u00f6stermesine ra\u011fmen meydana gelen yerel art\u0131\u015flar\u0131n r de\u011ferini artt\u0131rd\u0131\u011f\u0131n\u0131 bildirdi.\n\nBununla birlikte, Almanya\u2019da \u015fu ana kadar 190 bini a\u015fk\u0131n Covid-19 vakas\u0131 vw 8 bin 962 vir\u00fcs kaynakl\u0131 \u00f6l\u00fcm bildirildi.", "keywords": [], "meta_keywords": ["Almanya\u2019da ikinci dalga endi\u015fesi"], "tags": [], "authors": [], "publish_date": null, "summary": "", "article_html": "", "meta_description": "Avrupa Birli\u011fi (AB) \u00fclkesi Almanya\u2019da vir\u00fcs bula\u015ft\u0131rma katsay\u0131s\u0131n\u0131n (R de\u011feri) son d\u00f6rt g\u00fcnde 1,55'ten 2,88\u2019e y\u00fckseldi\u011fi belirtildi. Robert Koch Enstit\u00fcs\u00fc, \u00fclkenin Gutersloh kasabas\u0131ndaki bir et fabrikas\u0131nda meydana gelen yerel salg\u0131n nedeniyle \u00fclkede ikinci dalga endi\u015fesinin artt\u0131\u011f\u0131n\u0131 bildirdi.", "meta_lang": "tr", "meta_favicon": "https://icdn.turkiyegazetesi.com.tr/Templates/v1/images/favicon.ico", "meta_data": {"language": "Turkish", "apple-itunes-app": "app-id=469821641", "yandex-verification": "43503681e1015f97", "description": "Avrupa Birli\u011fi (AB) \u00fclkesi Almanya\u2019da vir\u00fcs bula\u015ft\u0131rma katsay\u0131s\u0131n\u0131n (R de\u011feri) son d\u00f6rt g\u00fcnde 1,55'ten 2,88\u2019e y\u00fckseldi\u011fi belirtildi. Robert Koch Enstit\u00fcs\u00fc, \u00fclkenin Gutersloh kasabas\u0131ndaki bir et fabrikas\u0131nda meydana gelen yerel salg\u0131n nedeniyle \u00fclkede ikinci dalga endi\u015fesinin artt\u0131\u011f\u0131n\u0131 bildirdi.", "keywords": "Almanya\u2019da ikinci dalga endi\u015fesi", "twitter": {"card": "summary_large_image", "site": "@turkiyegazetesi", "creator": "@turkiyegazetesi", "title": "Almanya\u2019da ikinci dalga endi\u015fesi: Vir\u00fcs bula\u015ft\u0131rma katsay\u0131s\u0131 2,88\u2019e y\u00fckseldi", "description": "", "image": "https://icdn.turkiyegazetesi.com.tr/images/haberler/2020_06/buyuk/almanya-da-ikinci-dalga-endisesi-virus-bulastirma-katsayisi-2-88-e-yukseldi-1592831401.jpg", "url": "https://www.turkiyegazetesi.com.tr/dunya/712815.aspx"}, "og": {"type": "Article", "title": "Almanya\u2019da ikinci dalga endi\u015fesi: Vir\u00fcs bula\u015ft\u0131rma katsay\u0131s\u0131 2,88\u2019e y\u00fckseldi", "url": "https://www.turkiyegazetesi.com.tr/dunya/712815.aspx", "locale": "tr_TR", "site_name": "turkiyegazetesi.com.tr", "description": "", "image": "https://icdn.turkiyegazetesi.com.tr/images/haberler/2020_06/buyuk/almanya-da-ikinci-dalga-endisesi-virus-bulastirma-katsayisi-2-88-e-yukseldi-1592831401.jpg"}, "fb": {"app_id": 966242223397117}, "Rating": "General"}, "canonical_link": "https://www.turkiyegazetesi.com.tr/dunya/712815.aspx"}