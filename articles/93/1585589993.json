{"source_url": "https://www.milliyet.com.tr", "url": "https://www.milliyet.com.tr/gundem/buyukcekmecede-dogum-gunu-partisi-46-gozalti-6195251", "title": "B\u00fcy\u00fck\u00e7ekmece'de do\u011fum g\u00fcn\u00fc partisi! 46 g\u00f6zalt\u0131", "top_image": "https://i2.milimaj.com/i/milliyet/75/0x0/5ea02439554280083492eead.jpg", "meta_img": "https://i2.milimaj.com/i/milliyet/75/0x0/5ea02439554280083492eead.jpg", "images": ["https://i.milimaj.com/i/milliyet/75/0x0/5e8d915a5542840f84e73e75.jpg", "https://s.milimaj.com/images/milliyet/milliyet-logo.svg?v=1", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://i2.milimaj.com/i/milliyet/75/0x0/5ea02439554280083492eead.jpg", "https://s.milimaj.com/images/milliyet/milliyettv-logo-white.png"], "movies": [], "text": "\u0130stanbul B\u00fcy\u00fck\u00e7ekmece Bah\u00e7elievler Mahallesi\u2019nde d\u00fcn gece yar\u0131s\u0131 bir villada kalabal\u0131k bir grup taraf\u0131ndan parti yap\u0131ld\u0131\u011f\u0131 y\u00f6n\u00fcnde ekipler bilgi ald\u0131. Ekipler bah\u00e7eli l\u00fcks villada e\u011flence partisi d\u00fczenlendi\u011fini g\u00f6r\u00fcnce kap\u0131y\u0131 \u00e7al\u0131p eve girdi. Evde incelemede bulunan ekipler, adreste 36 ya\u015f\u0131ndaki Nijerya uyruklu Ebuka John E.\u2019nin (36) yeni do\u011fan \u00e7ocu\u011fu i\u00e7in parti d\u00fczenledi\u011fini tespit etti.\n\nPartiye kat\u0131lanlar\u0131n sosyal mesafe kural\u0131na uymad\u0131\u011f\u0131n\u0131 ve i\u00e7eride yabanc\u0131 uyruklu 46 ki\u015finin bulundu\u011funu tespit etti. Ebuka John E. ile partiyi organize etmesinde yard\u0131mc\u0131 olan Mehmet A. (24), Selman E. (33), Mustafa E. (26) ve Eren \u00c7. (27) isimli \u015fah\u0131slar\u0131 g\u00f6zalt\u0131na al\u0131p emniyete g\u00f6t\u00fcrd\u00fc.\n\nAdreste davetli olarak bulunan yabanc\u0131 uyruklu 46 ki\u015fiye \u201c1593 Say\u0131l\u0131 H\u0131fz\u0131ss\u0131hha Kanununa Muhalefet\u201d su\u00e7undan 3 bin 180 TL idari para cezas\u0131 uygulayan ekiplerin, g\u00f6zalt\u0131na al\u0131p mahkemeye sevk etti\u011fi ev sahibi ve 4 organizat\u00f6r hakk\u0131nda ise 3 ay ev hapsi cezas\u0131 h\u00fckm\u00fc verildi.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Son Dakika G\u00fcncel Haberler - \u0130stanbul\u2019da corona vir\u00fcs\u00fc salg\u0131n\u0131 sebebiyle sosyal mesafenin korunmas\u0131 i\u00e7in bir \u00e7ok \u00f6nlem al\u0131n\u0131rken, Nijerya uyruklu bir ki\u015fi yeni do\u011fan \u00e7ocu\u011fu i\u00e7in do\u011fum g\u00fcn\u00fc partisi d\u00fczenledi. Partiyi basan polis 46 ki\u015fiye idari para cezas\u0131 uygularken, do\u011fum g\u00fcn\u00fc program\u0131n\u0131 organize eden Nijeryal\u0131 ile 4 T\u00fcrk'e 3 ay ev hapsi cezas\u0131 verdi.", "meta_lang": "tr", "meta_favicon": "https://s.milimaj.com/favicon/apple-touch-icon.png?v=octo-4.0.70.331", "meta_data": {"viewport": "width=device-width, initial-scale=1, maximum-scale=1, user-scalable=no", "og": {"url": "https://www.milliyet.com.tr/gundem/buyukcekmecede-dogum-gunu-partisi-46-gozalti-6195251", "title": "B\u00fcy\u00fck\u00e7ekmece'de do\u011fum g\u00fcn\u00fc partisi! 46 g\u00f6zalt\u0131", "type": "article", "image": "https://i2.milimaj.com/i/milliyet/75/0x0/5ea02439554280083492eead.jpg", "site_name": "Milliyet", "description": "\u0130stanbul\u2019da corona vir\u00fcs\u00fc salg\u0131n\u0131 sebebiyle sosyal mesafenin korunmas\u0131 i\u00e7in bir \u00e7ok \u00f6nlem al\u0131n\u0131rken, Nijerya uyruklu bir ki\u015fi yeni do\u011fan \u00e7ocu\u011fu i\u00e7in do\u011fum g\u00fcn\u00fc partisi d\u00fczenledi. Partiyi basan polis 46 ki\u015fiye idari para cezas\u0131 uygularken, do\u011fum g\u00fcn\u00fc program\u0131n\u0131 organize eden Nijeryal\u0131 ile 4 T\u00fcrk'e 3 ay ev hapsi cezas\u0131 verdi."}, "description": "Son Dakika G\u00fcncel Haberler - \u0130stanbul\u2019da corona vir\u00fcs\u00fc salg\u0131n\u0131 sebebiyle sosyal mesafenin korunmas\u0131 i\u00e7in bir \u00e7ok \u00f6nlem al\u0131n\u0131rken, Nijerya uyruklu bir ki\u015fi yeni do\u011fan \u00e7ocu\u011fu i\u00e7in do\u011fum g\u00fcn\u00fc partisi d\u00fczenledi. Partiyi basan polis 46 ki\u015fiye idari para cezas\u0131 uygularken, do\u011fum g\u00fcn\u00fc program\u0131n\u0131 organize eden Nijeryal\u0131 ile 4 T\u00fcrk'e 3 ay ev hapsi cezas\u0131 verdi.", "twitter": {"card": "summary_large_image", "site": "@Milliyet", "creator": "@Milliyet", "url": "https://www.milliyet.com.tr/gundem/buyukcekmecede-dogum-gunu-partisi-46-gozalti-6195251", "title": "B\u00fcy\u00fck\u00e7ekmece'de do\u011fum g\u00fcn\u00fc partisi! 46 g\u00f6zalt\u0131", "description": "\u0130stanbul\u2019da corona vir\u00fcs\u00fc salg\u0131n\u0131 sebebiyle sos...", "image": "https://i2.milimaj.com/i/milliyet/75/0x0/5ea02439554280083492eead.jpg"}, "msapplication-TileColor": "#ffffff", "msapplication-config": "https://s.milimaj.com/favicon/browserconfig.xml?v=octo-4.0.70.331", "theme-color": "#ffffff", "robots": "index,follow", "Classification": "News"}, "canonical_link": "https://www.milliyet.com.tr/gundem/buyukcekmecede-dogum-gunu-partisi-46-gozalti-6195251"}