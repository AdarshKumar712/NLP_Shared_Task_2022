{"source_url": "https://www.haberler.com", "url": "https://www.haberler.com/yeni-sinop-valisi-omer-karaomeroglu-goreve-basladi-13338050-haberi/", "title": "Yeni Sinop Valisi \u00d6mer Kara\u00f6mero\u011flu g\u00f6reve ba\u015flad\u0131", "top_image": "https://foto.haberler.com/haber/2020/06/18/yeni-sinop-valisi-omer-karaomeroglu-goreve-ba-13338050_amp.jpg", "meta_img": "https://foto.haberler.com/haber/2020/06/18/yeni-sinop-valisi-omer-karaomeroglu-goreve-ba-13338050_amp.jpg", "images": ["https://foto.haberler.com/haber/2020/06/18/yeni-sinop-valisi-omer-karaomeroglu-goreve-ba-13338050_o.jpg", "https://www.haberler.com/static/reklam/advertisement.gif?ads=1", "https://www.facebook.com/tr?id=287433439304759&ev=PageView&noscript=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362", "https://foto.haberler.com/haber/2020/06/18/yeni-sinop-valisi-omer-karaomeroglu-goreve-ba-13338050_amp.jpg"], "movies": [], "text": "Yeni Sinop Valisi \u00d6mer Kara\u00f6mero\u011flu g\u00f6reve ba\u015flad\u0131 Valiler kararnamesi ile Sinop'a atanan Erol Kara\u00f6mero\u011flu g\u00f6revine ba\u015flad\u0131.\n\nValiler kararnamesi ile Sinop'a atanan Erol Kara\u00f6mero\u011flu g\u00f6revine ba\u015flad\u0131.\n\nValiler kararnamesi ile K\u00f6ksal \u015eakalar'\u0131n yerine Sinop'a atanan Vali Erol Kara\u00f6mero\u011flu, valilik binas\u0131 \u00f6n\u00fcnde kar\u015f\u0131land\u0131. Kar\u015f\u0131lama t\u00f6renine Sinop Vali Yard\u0131mc\u0131lar\u0131 Murat Girgin, Abdullah \u015eahin, il\u00e7e kaymakamlar\u0131 ve protokol \u00fcyeleri kat\u0131ld\u0131. Makam\u0131nda a\u00e7\u0131klama yapan Vali Erol Kara\u00f6mero\u011flu, \"09 Haziran 2020 tarihli ve 31151 say\u0131l\u0131 Resmi Gazete'de yay\u0131mlanan 2020/274 say\u0131l\u0131 karar ile atand\u0131\u011f\u0131m Sinop Valili\u011fi g\u00f6revine 18 Haziran 2020 tarihinde ba\u015flam\u0131\u015f bulunmaktay\u0131m. \u00d6ncelikle Karadeniz'in incisi, mutlu insanlar \u015fehri olarak adland\u0131r\u0131lan Sinop'a, bu \u00f6zel ile ve \u015fehrin sahip oldu\u011fu t\u00fcm de\u011ferlere ve \u00f6zellikle sayg\u0131 de\u011fer insanlar\u0131na vali olarak hizmet etme onurunu ya\u015fatan Cumhurba\u015fkan\u0131m\u0131z Recep Tayyip Erdo\u011fan ve \u0130\u00e7i\u015fleri Bakan\u0131m\u0131z S\u00fcleyman Soylu'ya \u015f\u00fckranlar\u0131m\u0131 arz ediyorum. Yeni g\u00f6revimin ilimiz ve \u015fahs\u0131m i\u00e7in hay\u0131rlara vesile olmas\u0131n\u0131 Y\u00fcce Mevla'dan niyaz ediyorum. Yine bug\u00fcne kadar Sinop'a hizmetleri olan de\u011ferli meslekta\u015flar\u0131ma g\u00f6n\u00fclden te\u015fekk\u00fcr ediyorum. K\u00f6kl\u00fc tarihini do\u011fal g\u00fczellikleriyle harmanlayan Sinop'u onlardan devrald\u0131\u011f\u0131m\u0131z bayrakla bulundu\u011fu yerden daha \u00fcst seviyelere getirme noktas\u0131nda bize d\u00fc\u015fen ne g\u00f6rev varsa, \u00fcst\u00fcn bir gayret ve \u00e7aba ile yerine getirmeye \u00e7al\u0131\u015faca\u011f\u0131z. Biz y\u00fcce bir milletin, b\u00fcy\u00fck bir devletin ve \u015fanl\u0131 bir tarihin bahtiyar mensuplar\u0131y\u0131z. Devletimize, milletimize ve tarihimize kar\u015f\u0131 sorumluluklar\u0131m\u0131z\u0131 yerine getirebilmek i\u00e7in var g\u00fcc\u00fcm\u00fczle \u00e7al\u0131\u015fmak hepimizin en temel g\u00f6revlerindendir. Biz de daima bu ger\u00e7e\u011fin bilincinde olaca\u011f\u0131z\" dedi.\n\nVali Kara\u00f6mero\u011flu, \"Tarih boyunca g\u00f6zde bir \u015fehir olarak nitelendirilen ve \u00fclkemizin e\u015fsiz g\u00fczellikleriyle ad\u0131ndan s\u00f6z ettiren Sinop'ta meslek hayat\u0131m\u0131n birikimi ile birlikte b\u00fcy\u00fck bir heyecanla Sinop halk\u0131 i\u00e7in \u00e7al\u0131\u015fman\u0131n onurunu ve gururunu ya\u015fayaca\u011f\u0131m. G\u00f6revim boyunca Sinop'ta her zaman halk\u0131m\u0131z\u0131n sorunlar\u0131na a\u00e7\u0131k, \u00e7\u00f6z\u00fcm odakl\u0131 ve toplumun b\u00fct\u00fcn kesimlerini kucaklayan bir \u00e7al\u0131\u015fma modelini uygulayaca\u011f\u0131z. \u00c7al\u0131\u015fmalar\u0131m\u0131z\u0131 g\u00fc\u00e7l\u00fc bir ekip ruhuyla, birlik ve beraberlik anlay\u0131\u015f\u0131 i\u00e7inde y\u00fcr\u00fctecek, b\u00fct\u00fcn kamu kurum ve kurulu\u015flar\u0131m\u0131zla uyum i\u00e7erisinde, h\u0131zl\u0131 ve etkin, vatanda\u015f\u0131 her zaman \u00f6nceleyen bir anlay\u0131\u015fla \u00e7al\u0131\u015fmalar\u0131m\u0131z\u0131 s\u00fcrd\u00fcrece\u011fiz. Hep birlikte \u00e7al\u0131\u015faca\u011f\u0131z ve hep birlikte ba\u015faraca\u011f\u0131z. Sa\u011fl\u0131k en b\u00fcy\u00fck zenginliktir. Bilindi\u011fi gibi t\u00fcm d\u00fcnyay\u0131 oldu\u011fu gibi \u00fclkemizi de etkisi alt\u0131na alan Covid-19 vir\u00fcs salg\u0131n\u0131n\u0131n normalle\u015fme s\u00fcrecince bizler de Sakl\u0131 Cennet Sinop'umuzda '\u0130nsan\u0131 ya\u015fat ki devlet ya\u015fas\u0131n' anlay\u0131\u015f\u0131yla sa\u011fl\u0131ktan e\u011fitime kadar her alanda vatanda\u015f\u0131m\u0131z\u0131n yan\u0131nda olarak destek verece\u011fiz. Pandemi s\u00fcrecinde Sinoplu hem\u015fehrilerimizden ricam\u0131z l\u00fctfen maske takal\u0131m, sosyal mesafeyi koruyal\u0131m. Vatanda\u015flar\u0131m\u0131zla birlikte maske, sosyal mesafe ve hijyen kurallar\u0131na riayet edersek bu s\u00fcre\u00e7ten aln\u0131m\u0131z\u0131n ak\u0131yla \u00e7\u0131kaca\u011f\u0131m\u0131z muhakkakt\u0131r. Sinop'umuzu bug\u00fcnden yar\u0131na g\u00fczel bir \u015fekilde ta\u015f\u0131yaca\u011f\u0131m\u0131za inan\u0131yor, vatanda\u015flar\u0131m\u0131za hem g\u00f6nl\u00fcm\u00fcn hem de kap\u0131m\u0131n her zaman a\u00e7\u0131k oldu\u011funu \u00f6zellikle belirtmek istiyorum. Burada oldu\u011fumuz s\u00fcrece \u00f6ncelik her zaman vatanda\u015f\u0131m\u0131z\u0131n olacakt\u0131r. Heyecan\u0131m\u0131z\u0131 ve \u00e7abam\u0131z\u0131 da koruyarak g\u00fczel \u015feyler yap\u0131labilece\u011fine inan\u0131yorum. Bu duygu ve d\u00fc\u015f\u00fcncelerle; Sinop ilinde g\u00f6rev yapman\u0131n onuruyla t\u00fcm halk\u0131m\u0131za sevgi ve sayg\u0131lar\u0131m\u0131 sunuyorum\" diye konu\u015ftu. - S\u0130NOP\n\nKaynak: \u0130HA", "keywords": [], "meta_keywords": ["Karadeniz", "Sinop", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Yeni Sinop Valisi \u00d6mer Kara\u00f6mero\u011flu g\u00f6reve ba\u015flad\u0131 Valiler kararnamesi ile Sinop'a atanan Erol Kara\u00f6mero\u011flu g\u00f6revine ba\u015flad\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Yeni Sinop Valisi \u00d6mer Kara\u00f6mero\u011flu g\u00f6reve ba\u015flad\u0131 Valiler kararnamesi ile Sinop'a atanan Erol Kara\u00f6mero\u011flu g\u00f6revine ba\u015flad\u0131.", "keywords": "Karadeniz, Sinop, G\u00fcncel, Haber", "image": "https://foto.haberler.com/haber/2020/06/18/yeni-sinop-valisi-omer-karaomeroglu-goreve-ba-13338050_amp.jpg", "medium": "news", "dateCreated": "2020-06-18T16:01:32+03:00", "dateUpdated": "2020-06-18T18:34:20+03:00", "msapplication-starturl": "https://www.haberler.com", "article": {"id": 13338050, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Karadeniz, Sinop, G\u00fcncel"}, "og": {"url": "https://www.haberler.com/yeni-sinop-valisi-omer-karaomeroglu-goreve-basladi-13338050-haberi/", "site_name": "Haberler.com", "locale": "tr_TR", "type": "article", "title": "Yeni Sinop Valisi \u00d6mer Kara\u00f6mero\u011flu g\u00f6reve ba\u015flad\u0131", "description": "Valiler kararnamesi ile Sinop'a atanan Erol Kara\u00f6mero\u011flu g\u00f6revine ba\u015flad\u0131.", "image": {"identifier": "https://foto.haberler.com/haber/2020/06/18/yeni-sinop-valisi-omer-karaomeroglu-goreve-ba-13338050_amp.jpg", "secure_url": "https://foto.haberler.com/haber/2020/06/18/yeni-sinop-valisi-omer-karaomeroglu-goreve-ba-13338050_amp.jpg", "width": 1200, "height": 799}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/yeni-sinop-valisi-omer-karaomeroglu-goreve-basladi-13338050-haberi/", "card": "summary_large_image", "site": "Haberler", "title": "Yeni Sinop Valisi \u00d6mer Kara\u00f6mero\u011flu g\u00f6reve ba\u015flad\u0131", "description": "Valiler kararnamesi ile Sinop'a atanan Erol Kara\u00f6mero\u011flu g\u00f6revine ba\u015flad\u0131.", "image": "https://foto.haberler.com/haber/2020/06/18/yeni-sinop-valisi-omer-karaomeroglu-goreve-ba-13338050_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/yeni-sinop-valisi-omer-karaomeroglu-goreve-basladi-13338050-haberi/"}