{"source_url": "https://kobieta.wp.pl", "url": "https://kobieta.wp.pl/przelom-w-sledztwie-dotyczacym-maddie-mccann-administrator-oficjalnej-strony-dotyczacej-zaginiecia-apeluje-do-internautow-6518196376087232a", "title": "Prze\u0142om w \u015bledztwie dotycz\u0105cym Maddie McCann. Administrator oficjalnej strony dotycz\u0105cej zagini\u0119cia, apeluje do internaut\u00f3w", "top_image": "https://v.wpimg.pl/MzI1MzU0YhsoUztJektvDmsLbxM8EmFYPBN3WHoAYklwCHQCZwZ7TGZXJBYwQigKJh8qCCBALA05Hz0WelE9E2ZHfFUxWT4KJVA0VTBdLx8tHixLZAF6QyoGYBlsA3tXfQArHngJKUp9HCxPNlJ7H34EL0htVW8H", "meta_img": "https://v.wpimg.pl/MzI1MzU0YhsoUztJektvDmsLbxM8EmFYPBN3WHoAYklwCHQCZwZ7TGZXJBYwQigKJh8qCCBALA05Hz0WelE9E2ZHfFUxWT4KJVA0VTBdLx8tHixLZAF6QyoGYBlsA3tXfQArHngJKUp9HCxPNlJ7H34EL0htVW8H", "images": ["https://v.wpimg.pl/MzI1MzU0YhsoUztJektvDmsLbxM8EmFYPBN3WHp_Yk95SXhKelRjDTlYIB17QCFVeAZ9SmUFfEtxA2BOZwd-SH8FeEN6WyIYIFQ5G3tAIx1rTA==", "https://kobieta.wp.pl/MzI1MzU0YhsoUztJektvDmsLbx46EmFYPBN3WHpCeEh-BnlMbQN_T2ZCJRUiHioTLw4-CCMNJhUrWCgONBYsGT1YIhRoWj4VL1drCjkNPRsiXmsMaAVjTmtM", "https://v.wpimg.pl/MzI1MzU0YhsoUztJektvDmsLbxM8EmFYPBN3WHp_Yk58SXlPelRjDTlYIB17QCFVewB9SWMFeENwB2BLZgJ1Sn8IeU16WyIYIFQ5G3tAIx1rTA==", "https://v.wpimg.pl/MzI1MzU0YhsoUztJektvDmsLbxM8EmFYPBN3WHp_Yk58SXlPelRjDTlYIB17QCFVeAF_TGAGdEh_CGBMYQJ6TXAAfE56WyIYIFQ5G3hDNx8vVCBUJV4qWDQ=", "https://v.wpimg.pl/MzI1MzU0YhsoUztJektvDmsLbxM8EmFYPBN3WHp_Ykx9BTVOZwliHCBdKAgwQCJULkM4CjRHPVQ5XWIbJVliDHgeKRMmQCEbMB4oFzdVKVUoAHxLYgkuTWRSdEljHXlLL1VgQzEAeVcoBC4YY1V6TysDdR93TQ==", "https://v.wpimg.pl/MzI1MzU0YhsoUztJektvDmsLbxM8EmFYPBN3WHp_Yk58SXlPelRjDTlYIB17QCFVeAV5S2MDeUlwAmBLZgR1TX8Je0xmHyYVK1goDntAIx1rTA==", "https://v.wpimg.pl/MzI1MzU0YhsoUztJektvDmsLbxM8EmFYPBN3WHp_Yk95SXhKelRjDTlYIB17QCFVewB9SWMFeENwB2BLZgJ1Sn8IeU16WyIYIFQ5G3tAIx1rTA==", "https://v.wpimg.pl/MzI1MzU0YhsoUztJektvDmsLbxM8EmFYPBN3WHp_Yk95SXhKelRjDTlYIB17QCFVeAF_TGAGdEh_CGBMYQJ6TXAAfE56WyIYIFQ5G3hDNx8vVCBUJV4qWDQ=", "https://v.wpimg.pl/MzI1MzU0YhsoUztJektvDmsLbxM8EmFYPBN3WHp_Yk95SXhKelRjDTlYIB17QCFVeAV5S2MDeUlwAmBLZgR1TX8Je0xmHyYVK1goDntAIx1rTA==", "https://v.wpimg.pl/MzI1MzU0YhsoUztJektvDmsLbxM8EmFYPBN3WHp_Yk58SXlPelRjDTlYIB17QCFVeAd1Q2cEfE15A2BXZAR1SXsGdU1jCGIRJlMkHyFRYwonVm8H", "https://v.wpimg.pl/MzI1MzU0YhsoUztJektvDmsLbxM8EmFYPBN3WHp_Yk9_SXlPelljDTkfPRZ6UWITZkI5HXpAJhxmUypUJV4qWDQ=", "https://v.wpimg.pl/MzI1MzU0YhsoUztJektvDmsLbxM8EmFYPBN3WHoAYklwCHQCZwZ7TGZXJBYwQigKJh8qCCBALA05Hz0WelE9E2ZHfFUxWT4KJVA0VTBdLx8tHixLZAF6QyoGYBlsA3tXfQArHngJKUp9HCxPNlJ7H34EL0htVW8H", "https://v.wpimg.pl/MzI1MzU0YhsoUztJektvDmsLbxM8EmFYPBN3WHp_Yk95SXhKelRjDTlYIB17QCFVeAd1Q2cEfE15A2BXZAR1SXsGdU1jCGIRJlMkHyFRYwonVm8H", "https://v.wpimg.pl/MzI1MzU0YhsoUztJektvDmsLbxM8EmFYPBN3WHp_Yk58SXlPelRjDTlYIB17QCFVeAZ9SmUFfEtxA2BOZwd-SH8FeEN6WyIYIFQ5G3tAIx1rTA=="], "movies": [], "text": "Madeleine McCann znikn\u0119\u0142a bez \u015bladu z pokoju hotelowego w Portugalii w 2007 roku. W ko\u0144cu nast\u0105pi\u0142 prze\u0142om w \u015bledztwie i znaleziono podejrzanego. Administrator oficjalnej strony po\u015bwi\u0119conej poszukiwaniom Maddie McCann prosi internaut\u00f3w o wyrozumia\u0142o\u015b\u0107 i empati\u0119.\n\n3-letnia Maddie McCann zagin\u0119\u0142a 3 maja 2007 roku w Portugalii, gdzie sp\u0119dza\u0142a wakacje ze swoimi rodzicami. Wieczorem pa\u0144stwo McCann po\u0142o\u017cyli dziewczynk\u0119 i dwoje bli\u017ani\u0105t spa\u0107, a nast\u0119pnie poszli na kolacj\u0119 do pobliskiej restauracji. Gdy wr\u00f3cili do kurortu o godzinie 22, dziewczynki nie by\u0142o w \u0142\u00f3\u017cku, a okno w pokoju by\u0142o otwarte. Przez 13 lat \u015bledczy weryfikowali r\u00f3\u017cne teorie spiskowe na temat okoliczno\u015bci zagini\u0119cia dziewczynki, ale \u015bledztwo stan\u0119\u0142o w martwym punkcie. Dopiero niedawno \u015bledczy znale\u017ali dowody na to, \u017ce porywaczem m\u00f3g\u0142 by\u0107 43-letni Niemiec.\n\nAdministrator strony o Maddie McCann apeluje do fan\u00f3w\n\nInformacja, \u017ce porywacz m\u00f3g\u0142 zosta\u0107 odnaleziony, wstrz\u0105sn\u0119\u0142a opini\u0105 publiczn\u0105. Podejrzany odsiaduje obecnie wyrok w wi\u0119zieniu za przest\u0119pstwa na tle seksualnym. 4 czerwca na oficjalnym fanpage\u2019u na Facebooku po\u015bwi\u0119conemu sprawie \"Official Find Madeleine Campaign\" opublikowano wa\u017cn\u0105 wiadomo\u015b\u0107.\n\n\"To pro\u015bba ode mnie, nie oficjalne o\u015bwiadczenie prasowe Gerry\u2019ego i Kate\" \u2013 zacz\u0105\u0142 administrator, prywatnie b\u0119d\u0105cy bliskim znajomym rodzic\u00f3w Maddie. \"Apeluj\u0119 o wra\u017cliwo\u015b\u0107. McCannonowie nie udzielaj\u0105 si\u0119 w mediach spo\u0142eczno\u015bciowych, ale inni cz\u0142onkowie ich rodziny ju\u017c tak. Publikowanie w sieci w\u0142asnych teorii na temat sprawy mo\u017ce by\u0107 bardzo niepokoj\u0105ce dla rodziny. Spr\u00f3bujcie wyobrazi\u0107 sobie, co czuj\u0105. Czy chcieliby\u015bcie, by przypadkowi ludzie komentowali wasz\u0105 c\u00f3rk\u0119, wnuczk\u0119, siostrzenic\u0119, kuzynk\u0119, bez jakiejkolwiek wra\u017cliwo\u015bci? B\u0105d\u017acie mili. Publikowanie teorii spiskowych w \u017caden spos\u00f3b nam nie pomaga\" \u2013 m\u00f3wi\u0142.\n\n\"Za mocne brwi, za mocne rz\u0119sy\". Makija\u017cystka o b\u0142\u0119dach Polek", "keywords": [], "meta_keywords": ["maddie mccann", "zagini\u0119cie", "zagini\u0119cie madeleine mccann"], "tags": ["zagini\u0119cie madeleine mccann", "zagini\u0119cie", "Przepisy na grilla", "maddie mccann"], "authors": ["Maja Ko\u0142odziejczyk"], "publish_date": "Fri Jun  5 11:31:00 2020", "summary": "", "article_html": "", "meta_description": "Madeleine McCann znikn\u0119\u0142a bez \u015bladu z pokoju hotelowego w Portugalii w 2007 roku. W ko\u0144cu nast\u0105pi\u0142 prze\u0142om w \u015bledztwie i znaleziono podejrzanego. Administrator oficjalnej strony po\u015bwi\u0119conej poszukiwaniom", "meta_lang": "pl", "meta_favicon": "https://kobieta.wp.pl/MzI1MzU0YhsoUztJektvJWsLbyUKbxIlFm4SJQpvEiUWbhIlCm8SJRZuEiUKbxIlFm4SJQpvEiUWbhIlCm8SJRZuEiUKbxIlFm4SJQpvEiUWbhIlCm8SJRZuEiUKbxIlFm4SJQpvEiUWbhIlCm8SJRZuEiUKbxIlFm4SJQpvEiUWbhIlCm8SJRZuEiUKbxIlFm4SJQpvEiUWbhIlCm8SJRZuEiUKbxIlFm4SJQpvEiUWbhIlCm8SJRZuEiUKbxIlFm4SJQpvEiUWbhIlCm8SJRZuEiUKbxIlFm4SJQpvEiUWbhIlCm8SJRZuEiUKbxIlFm4SJQpvEiUWbhIlCm8SJRZuEiUKbxIlFm4SJQpvEiUWbhIlCm8SJRZuEiUKbxIlFm4SJQpvEiUWbm9Wd0VvQGsePg40RCQZZgJjQnsCek5mB39LMVQvH3BTKB5mU3lMeVB6HmIALBhxA34eMVR6Gy8fJBk6EjA=", "meta_data": {"gaf": "taorjryz", "og": {"site_name": "kobieta.wp.pl", "locale": "pl_PL", "url": "https://kobieta.wp.pl/przelom-w-sledztwie-dotyczacym-maddie-mccann-administrator-oficjalnej-strony-dotyczacej-zaginiecia-apeluje-do-internautow-6518196376087232a", "type": "article", "title": "Prze\u0142om w \u015bledztwie dotycz\u0105cym Maddie McCann. Administrator oficjalnej strony dotycz\u0105cej zagini\u0119cia, apeluje do internaut\u00f3w", "description": "Madeleine McCann znikn\u0119\u0142a bez \u015bladu z pokoju hotelowego w Portugalii w 2007 roku. W ko\u0144cu nast\u0105pi\u0142 prze\u0142om w \u015bledztwie i znaleziono podejrzanego. Administrator oficjalnej strony po\u015bwi\u0119conej poszukiwaniom", "image": "https://v.wpimg.pl/MzI1MzU0YhsoUztJektvDmsLbxM8EmFYPBN3WHoAYklwCHQCZwZ7TGZXJBYwQigKJh8qCCBALA05Hz0WelE9E2ZHfFUxWT4KJVA0VTBdLx8tHixLZAF6QyoGYBlsA3tXfQArHngJKUp9HCxPNlJ7H34EL0htVW8H"}, "fb": {"app_id": 227957087405158, "pages": 133002276750780}, "twitter": {"site": "@wirtualnapolska", "domain": "kobieta.wp.pl", "card": "summary_large_image", "url": "https://kobieta.wp.pl/przelom-w-sledztwie-dotyczacym-maddie-mccann-administrator-oficjalnej-strony-dotyczacej-zaginiecia-apeluje-do-internautow-6518196376087232a", "description": "Madeleine McCann znikn\u0119\u0142a bez \u015bladu z pokoju hotelowego w Portugalii w 2007 roku. W ko\u0144cu nast\u0105pi\u0142 prze\u0142om w \u015bledztwie i znaleziono podejrzanego. Administrator oficjalnej strony po\u015bwi\u0119conej poszukiwaniom", "image": "https://v.wpimg.pl/MzI1MzU0YhsoUztJektvDmsLbxM8EmFYPBN3WHoAYklwCHQCZwZ7TGZXJBYwQigKJh8qCCBALA05Hz0WelE9E2ZHfFUxWT4KJVA0VTBdLx8tHixLZAF6QyoGYBlsA3tXfQArHngJKUp9HCxPNlJ7H34EL0htVW8H"}, "google-site-verification": "RCgsopChr4I-gwsar6utLms3HxO6lrgw6GO3SfzHsQg", "keywords": "maddie mccann, zagini\u0119cie, zagini\u0119cie madeleine mccann", "article": {"publisher": "https://www.facebook.com/kobietawppl", "published_time": "2020-06-05T11:31:00.000Z", "modified_time": "2020-06-05T11:28:57.000Z"}, "artice": {"tag": "maddie mccann, zagini\u0119cie, zagini\u0119cie madeleine mccann"}, "news_keywords": "maddie mccann, zagini\u0119cie, zagini\u0119cie madeleine mccann", "author": "Maja Ko\u0142odziejczyk", "description": "Madeleine McCann znikn\u0119\u0142a bez \u015bladu z pokoju hotelowego w Portugalii w 2007 roku. W ko\u0144cu nast\u0105pi\u0142 prze\u0142om w \u015bledztwie i znaleziono podejrzanego. Administrator oficjalnej strony po\u015bwi\u0119conej poszukiwaniom", "msapplication-TileImage": "https://v.wpimg.pl/MzI1MzU0YhsoUztJektvDmsLbxM8EmFYPBN3WHp_Ykt9BTVLYQRiHmdGPRM4V2MKJR58TWYEeE14CXhXZAB_QnABekJtAGIcKEckGTpeYEtwAzVLbAJjCidWbwc=", "theme-color": "#ba6d78"}, "canonical_link": "https://kobieta.wp.pl/przelom-w-sledztwie-dotyczacym-maddie-mccann-administrator-oficjalnej-strony-dotyczacej-zaginiecia-apeluje-do-internautow-6518196376087232a"}