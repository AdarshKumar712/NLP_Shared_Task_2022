{"source_url": "http://www.cumhuriyet.com.tr", "url": "http://www.cumhuriyet.com.tr/haber/chp-genel-baskani-kemal-kilicdaroglu-grup-toplantisinda-konusuyor-1724748", "title": "CHP Genel Ba\u015fkan\u0131 Kemal K\u0131l\u0131\u00e7daro\u011flu grup toplant\u0131s\u0131nda konu\u015ftu", "top_image": "http://www.cumhuriyet.com.tr/Archive/2020/3/3/1724748/kapak_134637_1724748..jpg", "meta_img": "http://www.cumhuriyet.com.tr/Archive/2020/3/3/1724748/kapak_134637_1724748..jpg", "images": ["http://www.cumhuriyet.com.tr/Archive/2020/3/4/1725015/kapak_131127_1725015..jpg", "http://www.cumhuriyet.com.tr/Archive/2020/3/4/1725005/kapak_124515_1725005..jpg", "http://www.cumhuriyet.com.tr/Archive/2020/3/4/1725034/kapak_150438_1725034..jpg", "http://www.cumhuriyet.com.tr/Archive/2020/3/4/1724986/kapak_114240_1724986..jpg", "http://www.cumhuriyet.com.tr/Archive/2020/3/4/1725052/kapak_154457_1725052..jpg", "http://www.cumhuriyet.com.tr/Content/images/main/cumhuriyet-logo-beyaz.svg", "http://www.cumhuriyet.com.tr/Archive/2020/3/4/1725028/kapak_144644_1725028..jpg", "http://www.cumhuriyet.com.tr/Archive/2020/3/4/1725014/kapak_125352_1725014..jpg", "http://www.cumhuriyet.com.tr/Archive/2020/3/4/1725013/kapak_125051_1725013..jpg", "http://www.cumhuriyet.com.tr/Archive/2020/3/4/1725035/kapak_150518_1725035..jpg", "http://www.cumhuriyet.com.tr/Archive/2020/3/4/1724982/kapak_113150_1724982..jpg", "http://www.cumhuriyet.com.tr/Archive/yazarlar/foto/yazar46.png", "http://www.cumhuriyet.com.tr/Archive/2020/3/3/1724748/kapak_134637_1724748..jpg", "https://mc.yandex.ru/watch/49053425"], "movies": ["//www.youtube.com/embed/PiugFKRBLm0", "//www.dailymotion.com/embed/video/x7sg6e1", "//www.dailymotion.com/embed/video/x7sg7co"], "text": "03 Mart 2020 Sal\u0131, 13:44\n\n\n\n\n\n\u0130dlib \u015fehitleri i\u00e7in sayg\u0131 duru\u015funda bulunulmas\u0131 ve \u0130stiklal Mar\u015f\u0131\u2019n\u0131n okumas\u0131ndan ard\u0131ndan k\u00fcrs\u00fcye \u00e7\u0131kan CHP Genel Ba\u015fkan\u0131 Kemal K\u0131l\u0131\u00e7daro\u011flu\u2019nun grup toplant\u0131s\u0131nda \u00f6ne \u00e7\u0131kan ba\u015fl\u0131klar \u015fu \u015fekilde:\n\n- Bu grup toplant\u0131s\u0131, benim i\u00e7in de zor olan bir grup toplant\u0131s\u0131d\u0131r. Meseleyi nas\u0131l anlatacaks\u0131n\u0131z, neler s\u00f6yleyeceksiniz? Hepinizin y\u00fcre\u011fi kan\u0131yor ve hepimiz ciddi bir gelecek endi\u015fesi ta\u015f\u0131yoruz. Samimi inanc\u0131m\u0131 s\u00f6yleyeyim, T\u00fcrkiye iyi y\u00f6netilemiyor.\n\n- Bar\u0131\u015f i\u00e7inde ya\u015fayal\u0131m. Arzumuz budur bizim. Bir Mehmet\u00e7i\u011fin tek bir t\u0131rna\u011f\u0131 bile Suriye'den, \u0130dlib'den, Libya'dan da de\u011ferlidir dedik. \u00c7\u00fcnk\u00fc biz kendi b\u00f6lgemizde yang\u0131n istemiyoruz. Kom\u015fuda yang\u0131n istemiyoruz. Apartmanda otururken kom\u015fuda yang\u0131n \u00e7\u0131karsa evinde bir kova su ile ko\u015facaks\u0131n. Biz bidon benziniyle gittik. \u00c7\u00fcnk\u00fc \u00f6yle talimat verdiler. Siz egemen g\u00fc\u00e7lerin ta\u015feronlu\u011funu yap\u0131yorsunuz deyince k\u0131z\u0131yorlar. Do\u011fruyu dinlemeye tahamm\u00fcl etmiyorlar. Liyakati bir devlette yok etmi\u015fseniz orada devlet akl\u0131ndan s\u00f6z edemezsiniz. B\u00f6yle bir devletin gelece\u011fi felaketlerle doludur.\n\n\"H\u0130\u00c7B\u0130R ZAMAN SUR\u0130YE\u2019DEK\u0130 REJ\u0130M\u0130 SAVUNMADIK\"\n\n- Biz hi\u00e7bir zaman demokrasiden \u00f6d\u00fcn veren bir \u00fclkeyi savunmad\u0131k, bundan sonra da savunmayaca\u011f\u0131z. Hi\u00e7bir zaman Suriye\u2019deki rejimi savunmad\u0131k, savunmuyoruz da. \u0130stiyoruz ki b\u00fct\u00fcn kom\u015fular\u0131m\u0131zla bar\u0131\u015f i\u00e7erisinde ya\u015fayal\u0131m, arzumuz budur bizim.\n\nORTA DO\u011eU PROJES\u0130 E\u015eBA\u015eKANLI\u011eINI K\u0130M VERD\u0130?\n\n- Erdo\u011fan, 2013 y\u0131l\u0131ndaki Anneler G\u00fcn\u00fc\u2019nde \u015fu konu\u015fmay\u0131 yap\u0131yor: \u201cBizi Suriye\u2019deki kanl\u0131 batakl\u0131\u011fa kar\u015f\u0131 hepimizin dikkatli olmas\u0131 laz\u0131m. B\u00fcy\u00fck devlet hadiseler kar\u015f\u0131s\u0131nda akl\u0131selim d\u00fc\u015f\u00fcnebilen bir devlettir.\u201d Peki ne oldu da bundan vazge\u00e7tiler? Kim seni y\u00f6nlendirdi?\u201d\n\n- Sana B\u00fcy\u00fck Orta Do\u011fu Projesi\u2019nin e\u015fba\u015fkanl\u0131\u011f\u0131n\u0131 kim verdi? \u00c7\u0131k milletin \u00f6n\u00fcne a\u00e7\u0131kla! Orta Do\u011fu\u2019yu kan g\u00f6l\u00fcne d\u00f6nd\u00fcreceksin diye sana talimat\u0131 kim verdi? \u00c7\u0131k milletin \u00f6n\u00fcne a\u00e7\u0131kla!\n\nSALDIRIDA A\u00c7IKLAMA BEKLED\u0130K\n\n- Elim olay olunca, acilen topland\u0131k. A\u00e7\u0131klama bekledik, 23.49\u2019a kadar tek kelime a\u00e7\u0131klama yap\u0131lmad\u0131. O saatte Hatay Valisi \u00e7\u0131k\u0131p a\u00e7\u0131klama yapt\u0131. Meclis acilen toplanmal\u0131 dedik. Parti s\u00f6zc\u00fcm\u00fcz \u00e7\u0131kt\u0131, a\u00e7\u0131klama yapt\u0131. \u201cYar\u0131n kapal\u0131 oturum yap\u0131lmal\u0131\u201d dedi.\n\n- Bu kadar say\u0131da \u015fehidimiz varsa TBMM\u2019nin toplanmas\u0131 gerekti\u011fini s\u00f6yledik. Bunun asla siyasi malzeme olamayaca\u011f\u0131n\u0131 belirttik. Kapal\u0131 oturum talebinde bulunduk. Bu ya\u015fanan s\u0131k\u0131nt\u0131l\u0131 s\u00fcreci \u201cbirlik ve b\u00fct\u00fcnl\u00fck\u201d i\u00e7inde a\u015fma gayretimizdi.\n\n\"KARDE\u015e\u0130M SEN BEN\u0130 ARAYACAKSIN\"\n\n- Erdo\u011fan'\u0131n AKP'li vekillerle yapt\u0131\u011f\u0131 toplant\u0131da ekonomiden bahsetti, i\u015fsizlikten bahsetti, bir s\u00fcr\u00fc \u015feylerden bahsetti. Tabii bir de benden bahsetti. Biz ne kadar sorumluyuz, beyefendi ne kadar sorumsuz. 'K\u0131l\u0131\u00e7daro\u011flu beni aramad\u0131?' diyor. Karde\u015fim arayacak olan sensin ben de\u011filim. Aray\u0131p ne olaca\u011f\u0131n\u0131 izahceksin. Bir cumhurba\u015fkan\u0131 tarafs\u0131z olmazsa \u00fclkeyi y\u00f6netemez. Devletin sigortas\u0131 yok koskoca T\u00fcrkiye Cumhuriyeti'nin\n\n- Konu\u015fmay\u0131 duyunca kan\u0131m dondu. Bu nas\u0131l vicdans\u0131zl\u0131kt\u0131r. Bu nas\u0131l bir sorumsuzluktur.\n\n- '\u015eehitler tepesi asla bo\u015f kalmayacak' diyor. \u0130nsanda birazc\u0131k vicdan olur. O gece onbinlerce anne uyumad\u0131. \u00c7ocuklar\u0131 Suriye'de olan, Irak'ta olan onbinlerce askerin annesi o gece uyumad\u0131, onbinlerce baba o gece sabaha kadar uyumad\u0131. Binlece gelin uyumad\u0131. 'Asker yolu g\u00f6zlerim' diye bir t\u00fcrk\u00fc var. Bunlar asker yolu g\u00f6zlemenin ne demek oldu\u011funu acaba biliyorlar m\u0131? Ama o gece bu memleketin Cumhurba\u015fkan\u0131 yoktu. O gece bu memleketin bakanlar\u0131 yoktu, \u00f6zellile de Milli Savunma bakan\u0131 yoktu. Genelkurmay Ba\u015fkan\u0131 yoktu. Neredeydiniz o gece? O gece sadece Hatay Valisi vard\u0131. Ben bunlar\u0131 s\u00f6ylemeyece\u011fim de kahramanl\u0131k edebiyat\u0131 m\u0131 yapaca\u011f\u0131m?\"\n\n\"BEN\u0130M ASKER\u0130M\u0130 VURAN D\u00dc\u015eMANIMDIR\" - V\u0130DEO\n\n\n\n\n\n- Bunlar m\u0131 vatansever, bunlar m\u0131 T\u00fcrkiye'nin \u00e7\u0131kar\u0131n\u0131 savunacakalar. Emperyal g\u00fc\u00e7lerin ma\u015fas\u0131 olanlar T\u00fcrkiye'yi d\u00fczl\u00fc\u011fe \u00e7\u0131karamazlar. Putin'e telefon eder, Merkel'e telefon eder, Trump'a telefon eder. Onlar gelip vururlar, kendisi ayaklar\u0131na ko\u015far. Benim askerimi vuran kim olursa olsun benim d\u00fc\u015fman\u0131md\u0131r. Ben niye onlar\u0131n aya\u011f\u0131na gideyim? Topu\u011funuz k\u0131\u00e7\u0131n\u0131zda Putin'e ko\u015fuyorsunuz. Hi\u00e7 kimse unutmas\u0131n, M\u0131s\u0131r'daki sa\u011f\u0131r sultan da duysun. Biz sayg\u0131 duru\u015fu ve istiklal Mar\u015f\u0131 ile a\u00e7t\u0131k. \u00c7\u00fcnk\u00fc biz Cumhuriyet Halk Partisi'yiz. Bizim vatan, bayrak sevgimiz lafla de\u011fildir. Lafla olmaz. Egemen g\u00fc\u00e7ler neden CHP'nin iktidar olmas\u0131n\u0131 hi\u00e7 istemezler. \u00c7\u00fcnk\u00fc bilirler ki CHP'ye onlar\u0131n istedikleri s\u00f6z\u00fc ge\u00e7iremezler. \u00c7\u00fcnk\u00fc CHP, T\u00fcrkiye'nin \u00e7\u0131kar\u0131n\u0131 savunur.\n\nSEN\u0130 KEFENLE KAR\u015eILAYANLARI YOLLA \u015eEH\u0130TLER TEPES\u0130NE\n\n- Zenginlere Sevda Tepesi, gariban \u00e7ocuklara \u015fehitler tepesi. Kahramanl\u0131k yapaca\u011f\u0131na sen gitsene! Hangi milletvekilinin, para babas\u0131n\u0131n \u00e7ocu\u011fu \u0130dlib'de? Saray sosyetesinin \u00e7ocuklar\u0131 orada m\u0131, herkes bedelli askerlik yapt\u0131. Herkes e\u015fit \u015fartlarda askerlik yapacak karde\u015fim. Zenginin \u00e7ocu\u011fu ayr\u0131, bakan\u0131n milletvekilinin \u00e7ocu\u011fu ayr\u0131. Ben bunu kabul etmiyorum.\n\n- Erdo\u011fan'\u0131n gitti\u011fi her yerde kefenle kar\u015f\u0131layanlar vard\u0131. '\u00d6l de \u00f6lelim' diyenler vard\u0131. Onlar\u0131 yollasana \u015fehitler tepesine.\n\n- En ac\u0131s\u0131 da Erdo\u011fan'\u0131n \u00d6SO'yu Kuvay\u0131 Milliye'ye benzetmesidir. Kendi \u00fclkesi i\u00e7in sava\u015fan para al\u0131r m\u0131? Sen nas\u0131l \u00d6SO ile Kuvay\u0131 Milliye'yi bir tutars\u0131n. Paralar\u0131n\u0131 alamazlarsa bir g\u00fcn durmazlar.\n\nBU NASIL B\u0130R CEHALETT\u0130R\n\n- \u00c7anakkale ile \u0130dlib bir tutulabilir mi? Bu nas\u0131l cehalettir. \u00c7anakkale vatan topra\u011f\u0131d\u0131r. \u0130dlib vatan topra\u011f\u0131 m\u0131? E\u011fer \u00c7anakkale ile Suriye'de br topra\u011f\u0131 bir tutacaksan oras\u0131 S\u00fcleymaniye T\u00fcrbesi'dir. Oras\u0131 vatan topra\u011f\u0131yd\u0131. Sen oradan bayra\u011f\u0131 indirmedin mi? ne s\u00f6yledi\u011fini bilmeyen garip bir adam.\n\n- Gazi Mustafa Kemal Atat\u00fcrk, \u00c7anakkale'de erlere d\u00f6n\u00fcp 'Ben size \u00f6lmeyi emrediyorum' derken Saray'da m\u0131 oturuyordu? Cephedeydi. Conkbay\u0131r\u0131'ndayd\u0131, Anafartalar'dayd\u0131. Sen kim bana ders vermek kim? 33 \u015fehidimiz var Saray'da toplananlar bana ders vermeye kalk\u0131yor. Ne dersi, sen ad\u0131n\u0131 zor yazars\u0131n.\"\n\nMECL\u0130S BUNU KONU\u015eMAYACAKSA NEY\u0130 KONU\u015eACAK\n\n- Biz bir an \u00f6nce otural\u0131m TBMM'de bunu konu\u015fal\u0131m. O gece TBMM Ba\u015fkan\u0131'na da s\u00f6yledim. Hemen toplanmam\u0131z laz\u0131m. 'Hay\u0131r toplanmayal\u0131m. Sanki ola\u011fan\u00fcst\u00fc bir olay olmu\u015f gibi o intiba ortaya \u00e7\u0131kar' Zaten ola\u011fan\u00fcst\u00fc olay oldu. Biz cumartesi acil toplanal\u0131m diyoruz ne gerek var diyorlar. Ben milletime soruyorum ya bunlarda vicdan, ahlak var m\u0131? \u015eehadette bahsediyorlar, sen \u015fehadetten anlar m\u0131s\u0131n? Asker yolu g\u00f6zleyen bir annenin dram\u0131n\u0131 anlar m\u0131s\u0131n sen? Meclis bunlar\u0131 konu\u015fup g\u00f6r\u00fc\u015fmeyecekse neyi konu\u015facak. Biz bu meclise hangi gerek\u00e7eyle gazi meclisi, dedik? Meclis'e gelmiyor. Niye gelmiyorsun? Bari meclise gel. Meclis'e bilgi ver. Trump'a, Putin'e, Merkel'e bilgi veriyorsun, gazi meclisine bilgi vermiyorsun? Niye. Milletvekillerinin y\u00fcz\u00fcne bakmaktan utan\u0131yorsun ondan m\u0131 acaba?\n\nASKER\u0130 HASTANELER OLSAYDI YA\u015eAYAB\u0130L\u0130RLERD\u0130\n\n- Tuttular askeri hastaneleri kapatt\u0131lar. Askerler ihtiya\u00e7 var diyor. E\u011fer askeri hastaneler olsayd\u0131 belki o gece yaralanan askerlerin bir k\u0131sm\u0131 kurtulabilecekti.\n\n\n\n\n\nKILI\u00c7DARO\u011eLU'NDAN ERDO\u011eAN'A 'BAY KEMAL' R\u0130CASI - V\u0130DEO\n\n\n\n\n\nK\u0131l\u0131\u00e7daro\u011flu, Erdo\u011fan'dan Putin ile ger\u00e7ekle\u015ftirece\u011fi g\u00f6r\u00fc\u015fmede haz\u0131rlad\u0131\u011f\u0131 sorular\u0131 sormas\u0131n\u0131 istedi. \u0130\u015fte K\u0131l\u0131\u00e7daro\u011flu'nun Erdo\u011fan'\u0131n Putin'a sormas\u0131n\u0131 istedi\u011fi sorular:\n\n1) Say\u0131n Putin birliklerimizin yerini sizlere bildirmemize ra\u011fmen askerlerimiz niye \u015fehit ettiniz?\n\n2) \u0130lk sald\u0131r\u0131n\u0131n ard\u0131ndan uyarmam\u0131za ra\u011fmen neden ikinci kez askerlerimizi vurdunuz?\n\n3) Yaral\u0131lar\u0131n ve \u015fehitlerin T\u00fcrkiye'ye getirilmesi i\u00e7in u\u00e7aklara neden izin vermediniz?\n\n4) Say\u0131n Putin sava\u015f hukukunda yaral\u0131lar\u0131 vuran ambulanslar vurulmaz. Siz yaral\u0131lar\u0131m\u0131z\u0131 almaya gelen ambulanslar\u0131 bile neden vurdunuz?\n\nK\u0131l\u0131\u00e7daro\u011flu a\u00e7\u0131klamalar\u0131n\u0131n sonunda, \"Gazetecilerden ricam, u\u00e7akta gelirken Erdo\u011fan'a sorsunlar, 'Bay Kemal'in sorular\u0131n\u0131 Putin'e sordunuz mu?' diye. Demokrasiden yana, bar\u0131\u015ftan, huzurdan, insandan yana olan Millet \u0130tifak\u0131 b\u00fct\u00fcn bu sorunlar\u0131 a\u015facakt\u0131r. T\u00fcrkiye b\u00f6lgesini en g\u00fc\u00e7l\u00fc ve en sayg\u0131n devleti olacakt\u0131r\" s\u00f6zlerini kaydetti.\n\n\n\n\n\n\n\n\n\n\n\n\n\n", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "CHP Genel Ba\u015fkan\u0131 Kemal K\u0131l\u0131\u00e7daro\u011flu grup toplant\u0131s\u0131nda konu\u015ftu. \u0130dlib'de \u015fehit d\u00fc\u015fen askerlere ili\u015fkin konu\u015fan K\u0131l\u0131\u00e7daro\u011flu, Benim askerimi vuran kim olursa olsun benim d\u00fc\u015fman\u0131md\u0131r. Ben niye onlar\u0131n aya\u011f\u0131na gideyim? Topu\u011funuz k\u0131\u00e7\u0131n\u0131zda Putin'e ko\u015fuyorsunuz. Hi\u00e7 kimse unutmas\u0131n dedi.", "meta_lang": "tr", "meta_favicon": "http://www.cumhuriyet.com.tr/Content/images/icons/favicon.ico", "meta_data": {"theme-color": "#c90003", "viewport": "width=device-width, initial-scale=1", "title": "CHP Genel Ba\u015fkan\u0131 Kemal K\u0131l\u0131\u00e7daro\u011flu grup toplant\u0131s\u0131nda konu\u015ftu", "description": "CHP Genel Ba\u015fkan\u0131 Kemal K\u0131l\u0131\u00e7daro\u011flu grup toplant\u0131s\u0131nda konu\u015ftu. \u0130dlib'de \u015fehit d\u00fc\u015fen askerlere ili\u015fkin konu\u015fan K\u0131l\u0131\u00e7daro\u011flu, Benim askerimi vuran kim olursa olsun benim d\u00fc\u015fman\u0131md\u0131r. Ben niye onlar\u0131n aya\u011f\u0131na gideyim? Topu\u011funuz k\u0131\u00e7\u0131n\u0131zda Putin'e ko\u015fuyorsunuz. Hi\u00e7 kimse unutmas\u0131n dedi.", "og": {"title": "CHP Genel Ba\u015fkan\u0131 Kemal K\u0131l\u0131\u00e7daro\u011flu grup toplant\u0131s\u0131nda konu\u015ftu", "type": "article", "url": "http://www.cumhuriyet.com.tr/haber/chp-genel-baskani-kemal-kilicdaroglu-grup-toplantisinda-konustu-1724748", "image": "http://www.cumhuriyet.com.tr/Archive/2020/3/3/1724748/kapak_134637_1724748..jpg", "description": "CHP Genel Ba\u015fkan\u0131 Kemal K\u0131l\u0131\u00e7daro\u011flu grup toplant\u0131s\u0131nda konu\u015ftu. \u0130dlib'de \u015fehit d\u00fc\u015fen askerlere ili\u015fkin konu\u015fan K\u0131l\u0131\u00e7daro\u011flu, Benim askerimi vuran kim olursa olsun benim d\u00fc\u015fman\u0131md\u0131r. Ben niye onlar\u0131n aya\u011f\u0131na gideyim? Topu\u011funuz k\u0131\u00e7\u0131n\u0131zda Putin'e ko\u015fuyorsunuz. Hi\u00e7 kimse unutmas\u0131n dedi."}, "twitter": {"card": "summary_large_image", "site": "@cumhuriyetgzt", "creator": "@cumhuriyetgzt", "title": "CHP Genel Ba\u015fkan\u0131 Kemal K\u0131l\u0131\u00e7daro\u011flu grup toplant\u0131s\u0131nda konu\u015ftu", "description": "CHP Genel Ba\u015fkan\u0131 Kemal K\u0131l\u0131\u00e7daro\u011flu grup toplant\u0131s\u0131nda konu\u015ftu. \u0130dlib'de \u015fehit d\u00fc\u015fen askerlere ili\u015fkin konu\u015fan K\u0131l\u0131\u00e7daro\u011flu, Benim askerimi vuran kim olursa olsun benim d\u00fc\u015fman\u0131md\u0131r. Ben niye onlar\u0131n aya\u011f\u0131na gideyim? Topu\u011funuz k\u0131\u00e7\u0131n\u0131zda Putin'e ko\u015fuyorsunuz. Hi\u00e7 kimse unutmas\u0131n dedi.", "image": {"identifier": "http://www.cumhuriyet.com.tr/Archive/2020/3/3/1724748/kapak_134637_1724748..jpg", "src": "http://www.cumhuriyet.com.tr/Archive/2020/3/3/1724748/kapak_134637_1724748..jpg", "alt": "CHP Genel Ba\u015fkan\u0131 Kemal K\u0131l\u0131\u00e7daro\u011flu grup toplant\u0131s\u0131nda konu\u015ftu. \u0130dlib'de \u015fehit d\u00fc\u015fen askerlere ili\u015fkin konu\u015fan K\u0131l\u0131\u00e7daro\u011flu, Benim askerimi vuran kim olursa olsun benim d\u00fc\u015fman\u0131md\u0131r. Ben niye onlar\u0131n aya\u011f\u0131na gideyim? Topu\u011funuz k\u0131\u00e7\u0131n\u0131zda Putin'e ko\u015fuyorsunuz. Hi\u00e7 kimse unutmas\u0131n dedi."}}, "fb": {"admins": 619332001, "app_id": 168546753348847, "page_id": 153667584658172}}, "canonical_link": "http://www.cumhuriyet.com.tr/haber/chp-genel-baskani-kemal-kilicdaroglu-grup-toplantisinda-konustu-1724748"}