{"source_url": "https://www.vaticannews.va", "url": "https://www.vaticannews.va/pl/papiez/news/2020-01/przeslanie-papieza-na-nowy-rok-pokoj-jest-droga-nadziei.html", "title": "Przes\u0142anie Papie\u017ca na nowy rok: pok\u00f3j jest drog\u0105 nadziei", "top_image": "https://www.vaticannews.va/content/dam/vaticannews/agenzie/images/ansa/2020/01/01/12/1577877003987.jpg/_jcr_content/renditions/cq5dam.thumbnail.cropped.1500.844.jpeg", "meta_img": "https://www.vaticannews.va/content/dam/vaticannews/agenzie/images/ansa/2020/01/01/12/1577877003987.jpg/_jcr_content/renditions/cq5dam.thumbnail.cropped.1500.844.jpeg", "images": ["https://www.vaticannews.va/content/dam/vaticannews/agenzie/images/ansa/2020/01/01/12/1577877003987.jpg/_jcr_content/renditions/cq5dam.thumbnail.cropped.750.422.jpeg", "https://www.vaticannews.va/etc/designs/vatican-news/release/library/main/images/shoulder_banners/angelus.jpg", "https://www.vaticannews.va/etc/designs/vatican-news/release/library/main/images/vatican-news-header-white.png", "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7", "https://www.vaticannews.va/content/dam/vaticannews/agenzie/images/ansa/2020/01/01/12/1577877003987.jpg/_jcr_content/renditions/cq5dam.thumbnail.cropped.1500.844.jpeg", "https://www.vaticannews.va/etc/designs/vatican-news/release/library/main/images/shoulder_banners/santa_marta.jpg", "https://www.vaticannews.va/etc/designs/vatican-news/release/library/main/images/shoulder_banners/udienze.jpg"], "movies": [], "text": "\u201ePrzes\u0142anie na rok 2020 jest nast\u0119puj\u0105ce: pok\u00f3j jest drog\u0105 nadziei, kt\u00f3r\u0105 pod\u0105\u017camy przez dialog, pojednanie i nawr\u00f3cenie ekologiczne\u201d. Papie\u017c m\u00f3wi\u0142 o tym w rozwa\u017caniu przed modlitw\u0105 \u201eAnio\u0142 Pa\u0144ski\u201d.\n\n\u0141ukasz So\u015bniak SJ \u2013 Watykan\n\nOjciec \u015awi\u0119ty przypomnia\u0142 tak\u017ce, \u017ce Jezus kocha najwi\u0119kszych grzesznik\u00f3w i z cierpliwo\u015bci\u0105 czeka na ich powr\u00f3t. W tym kontek\u015bcie przeprosi\u0142 za sw\u00f3j brak cierpliwo\u015bci w ostatnim dniu roku, kiedy to odwiedzaj\u0105c szopk\u0119 na placu \u015bw. Piotra zirytowany uderzy\u0142 w d\u0142o\u0144 jedn\u0105 z kobiet, kt\u00f3ra go zbyt mocno poci\u0105gn\u0119\u0142a.\n\nPapie\u017c zach\u0119ci\u0142 te\u017c do tego, aby kolejny rok \u017cycia rozpocz\u0105\u0107 z postaw\u0105 wdzi\u0119czno\u015bci i uwielbienia za dar narodzonego Zbawiciela.\n\nJezus jest b\u0142ogos\u0142awie\u0144stwem dla ka\u017cdego\n\n\u201eTo Dzieci\u0105tko jest b\u0142ogos\u0142awie\u0144stwem Boga dla ka\u017cdego m\u0119\u017cczyzny i dla ka\u017cdej kobiety, dla wielkiej rodziny ludzkiej i dla ca\u0142ego \u015bwiata. Jezus nie usun\u0105\u0142 z\u0142a ze \u015bwiata, ale je pokona\u0142 u podstaw \u2013 powiedzia\u0142 Papie\u017c. \u2013 Jego zbawienie nie jest magiczne, ale \u201ecierpliwe\u201d, to znaczy poci\u0105ga za sob\u0105 cierpliwo\u015b\u0107 mi\u0142o\u015bci, kt\u00f3ra bierze na siebie odpowiedzialno\u015b\u0107 za niegodziwo\u015b\u0107 i odbiera jej moc. Cierpliwo\u015b\u0107 mi\u0142o\u015bci. Mi\u0142o\u015b\u0107 czyni nas cierpliwymi. Wiele razy tracimy cierpliwo\u015b\u0107, tak\u017ce i ja. Przepraszam za wczorajszy z\u0142y przyk\u0142ad. Kontempluj\u0105c \u017c\u0142\u00f3bek widzimy, oczami wiary, odnowiony \u015bwiat, wyzwolony z panowania z\u0142a i poddany kr\u00f3lewskiej w\u0142adzy Chrystusa, Dzieci\u0105tka le\u017c\u0105cego w \u017c\u0142obie.\u201c\n\nOjciec \u015awi\u0119ty przypomnia\u0142, \u017ce Bo\u017ca Dziecina niesie \u015bwiatu pok\u00f3j i jest wyzwoleniem dla tych, kt\u00f3rzy wpadli w spiral\u0119 z\u0142a.\n\nJezus wyzwala mi\u0142o\u015bci\u0105", "keywords": [], "meta_keywords": ["pok\u00f3j", "Anio\u0142 Pa\u0144ski", "Papie\u017c Franciszek"], "tags": [], "authors": [], "publish_date": "Fri Jan  3 00:00:00 2020", "summary": "", "article_html": "", "meta_description": "\u201ePrzes\u0142anie na rok 2020 jest nast\u0119puj\u0105ce: pok\u00f3j jest drog\u0105 nadziei, kt\u00f3r\u0105 pod\u0105\u017camy przez dialog, pojednanie i nawr\u00f3cenie ekologiczne\u201d. Papie\u017c m\u00f3wi\u0142 o ...", "meta_lang": "pl", "meta_favicon": "/etc/designs/vatican-news/release/library/main/images/favicons/apple-icon-57x57.png", "meta_data": {"keywords": "pok\u00f3j, Anio\u0142 Pa\u0144ski, Papie\u017c Franciszek", "description": "\u201ePrzes\u0142anie na rok 2020 jest nast\u0119puj\u0105ce: pok\u00f3j jest drog\u0105 nadziei, kt\u00f3r\u0105 pod\u0105\u017camy przez dialog, pojednanie i nawr\u00f3cenie ekologiczne\u201d. Papie\u017c m\u00f3wi\u0142 o ...", "og": {"type": "article", "title": "Przes\u0142anie Papie\u017ca na nowy rok: pok\u00f3j jest drog\u0105 nadziei - Vatican News", "description": "\u201ePrzes\u0142anie na rok 2020 jest nast\u0119puj\u0105ce: pok\u00f3j jest drog\u0105 nadziei, kt\u00f3r\u0105 pod\u0105\u017camy przez dialog, pojednanie i nawr\u00f3cenie ekologiczne\u201d. Papie\u017c m\u00f3wi\u0142 o ...", "url": "https://www.vaticannews.va/pl/papiez/news/2020-01/przeslanie-papieza-na-nowy-rok-pokoj-jest-droga-nadziei.html", "image": "https://www.vaticannews.va/content/dam/vaticannews/agenzie/images/ansa/2020/01/01/12/1577877003987.jpg/_jcr_content/renditions/cq5dam.thumbnail.cropped.1500.844.jpeg"}, "twitter": {"image": "https://www.vaticannews.va/content/dam/vaticannews/agenzie/images/ansa/2020/01/01/12/1577877003987.jpg/_jcr_content/renditions/cq5dam.thumbnail.cropped.1500.844.jpeg", "url": "https://www.vaticannews.va/pl/papiez/news/2020-01/przeslanie-papieza-na-nowy-rok-pokoj-jest-droga-nadziei.html", "title": "Przes\u0142anie Papie\u017ca na nowy rok: pok\u00f3j jest drog\u0105 nadziei - Vatican News", "card": "summary_large_image", "description": "\u201ePrzes\u0142anie na rok 2020 jest nast\u0119puj\u0105ce: pok\u00f3j jest drog\u0105 nadziei, kt\u00f3r\u0105 pod\u0105\u017camy przez dialog, pojednanie i nawr\u00f3cenie ekologiczne\u201d. Papie\u017c m\u00f3wi\u0142 o ..."}, "news_keywords": "pok\u00f3j, Anio\u0142 Pa\u0144ski, Papie\u017c Franciszek", "google": "notranslate", "msapplication-TileColor": "#ffffff", "msapplication-TileImage": "/etc/designs/vatican-news/release/library/main/images/favicons/ms-icon-144x144.png", "theme-color": "#ffffff", "viewport": "user-scalable=no, width=device-width, initial-scale=1, maximum-scale=1, shrink-to-fit=no", "article": {"published_time": "2020-01-01T12:44:18.154+01:00"}, "lectios": {"image": "https://www.vaticannews.va/content/dam/vaticannews/agenzie/images/ansa/2020/01/01/12/1577877003987.jpg/_jcr_content/renditions/cq5dam.thumbnail.cropped.250.141.jpeg"}}, "canonical_link": "https://www.vaticannews.va/pl/papiez/news/2020-01/przeslanie-papieza-na-nowy-rok-pokoj-jest-droga-nadziei.html"}