{"source_url": "https://www.aksam.com.tr", "url": "https://www.aksam.com.tr/yasam/istanbula-kar-ne-zaman-yagacak-istanbula-kar-yagacak-mi-istanbul-hava-durumu/haber-1035681", "title": "\u0130stanbul'a kar ya\u011facak m\u0131? \u0130stanbul'a kar ne zaman ya\u011facak? \u0130stanbul hava durumu..", "top_image": "https://img1.aksam.com.tr/imgsdisk/2020/01/06/060120201453154391779_2.jpg", "meta_img": "https://img1.aksam.com.tr/imgsdisk/2020/01/06/060120201453154391779_2.jpg", "images": ["https://www.aksam.com.tr/images/apple-store.png", "https://www.aksam.com.tr/images/google-play.png", "https://img-aksam.mncdn.com/aksam/folders/header-logo/platin.png?v=13", "https://cdn2.aksam.com.tr/aksam/fotogaleri/haber_icerik/images/060120201449270260519.jpg", "https://img-aksam.mncdn.com/aksam/folders/header-logo/alem.png?v=13", "https://img1.aksam.com.tr/imgsdisk/2020/01/06/060120201453154391779_2.jpg", "https://img1.aksam.com.tr/imgsdisk/2020/01/07/070120201506508481171_8.jpg", "https://img-aksam.mncdn.com/aksam/folders/header-logo/aksam-tv.png?v=14", "https://www.aksam.com.tr/images/footersitelogo.jpg", "https://img1.aksam.com.tr/imgsdisk/2020/01/07/070120201657238762216_7.jpg", "http://b.scorecardresearch.com/p?c1=2&c2=15547101&cv=2.0&cj=1", "https://www.aksam.com.tr/images/aksam-logo.svg?v=6", "https://img-aksam.mncdn.com/aksam/folders/header-logo/ben-bilirim.png", "https://cdn2.aksam.com.tr/aksam/fotogaleri/haber_icerik/images/060120201450300268449.jpg", "https://img-aksam.mncdn.com/aksam/folders/header-logo/life-magazin2x.png?v=13", "https://www.aksam.com.tr/images/whatsapp.png", "https://certify.alexametrics.com/atrk.gif?account=FRo8o1IWNa10vg", "https://img-aksam.mncdn.com/aksam/folders/header-logo/canli-yayin.png?v=13", "https://img-aksam.mncdn.com/aksam/folders/header-logo/mor-papatya2x.png?v=13", "https://www.aksam.com.tr/images/bip.png"], "movies": [], "text": "\u0130stanbul'a kar ne zaman ya\u011facak? sorusu t\u00fcm \u0130stanbullular taraf\u0131ndan arama motorunda yo\u011fun olarak aran\u0131yor. Yurdun b\u00fcy\u00fck b\u00f6l\u00fcm\u00fcnde kar etkili olmaya devam ediyor. Ankara'ya da y\u0131l\u0131n ilk kar\u0131 d\u00fc\u015ft\u00fc. G\u00f6zler \u0130stanbul'a \u00e7evrildi. \u0130stanbul'da so\u011fuk ve ya\u011fmurlu havan\u0131n etkisini s\u00fcrd\u00fcrd\u00fc\u011f\u00fc son g\u00fcnlerde vatanda\u015flar kar\u0131n ne zaman ya\u011faca\u011f\u0131n\u0131 merak ediyor. \u0130stanbul'a kar ne zaman ya\u011facak? sorusunun yan\u0131t\u0131 haberimizde..\n\n\u0130STANBUL'A KAR NE ZAMAN YA\u011eACAK?\n\n\u0130stanbul i\u00e7in kar uyar\u0131s\u0131 bulunmuyor. Meteoroloji bug\u00fcn \u0130stanbul i\u00e7in sana\u011fak ya\u011f\u0131\u015f uyar\u0131s\u0131nda bulundu. \u0130stanbul'da hava s\u0131cakl\u0131\u011f\u0131 ise 8 derece olacak.R\u00fczg\u00e2r ve sa\u011fanak ya\u011f\u0131\u015f etkili olmaya devam ediyor.\n\n6 Ocak Pazartesi ve Sal\u0131 g\u00fcn\u00fc beklenen ya\u011f\u0131\u015flar\u0131n, Marmara, Kuzey Ege k\u0131y\u0131lar\u0131 ve Akdeniz b\u00f6lgesi ile \u0130\u00e7 Anadolu'nun g\u00fcney kesimlerinde kuvvetli (21-50 kg/metrekare), Antalya'n\u0131n do\u011fusu, Mersin ve Adana'da \u015fiddetli ve yer yer a\u015f\u0131r\u0131 (metrekareye 100 kg ve \u00fczeri ya\u011f\u0131\u015f) olaca\u011f\u0131 tahmin ediliyor.\n\nR\u00fczgar\u0131n; Pazartesi ve Sal\u0131 g\u00fcn\u00fc Marmara b\u00f6lgesi ile kuzey Ege k\u0131y\u0131lar\u0131nda kuzeydo\u011fu y\u00f6n\u00fcnden (poyraz) \u015fiddetli ve yer yer tam f\u0131rt\u0131na \u015feklinde (80-110 km/saat) esmesi bekleniyor.\n\n\u00d6n\u00fcm\u00fczdeki hafta ba\u015f\u0131 Pazartesi ve Sal\u0131 g\u00fcnleri beklenen \u015fiddetli f\u0131rt\u0131na, kuvvetli ve a\u015f\u0131r\u0131 ya\u011f\u0131\u015flar i\u00e7in hafta sonunda Meteoroloji Genel M\u00fcd\u00fcrl\u00fc\u011f\u00fc taraf\u0131ndan yay\u0131nlanacak tahmin ve uyar\u0131lar takip edilerek dikkatli ve tedbirli olunmal\u0131d\u0131r.\n\n\u0130STANBUL VAL\u0130L\u0130\u011e\u0130 DE UYARDI\n\nValilik taraf\u0131ndan yap\u0131lan a\u00e7\u0131klama \u015f\u00f6yle:\n\n* Meteoroloji Genel M\u00fcd\u00fcrl\u00fc\u011f\u00fc 1.B\u00f6lge M\u00fcd\u00fcrl\u00fc\u011f\u00fc (\u0130stanbul) meteorolojik uyar\u0131da bulundu.\n\n* \u0130stanbul B\u00f6lge Tahmin ve Erken Uyar\u0131 Merkezi'nden verilen bilgiye g\u00f6re; R\u00fczg\u00e2r\u0131n, \u0130stanbul\u0092un Anadolu Yakas\u0131'nda f\u0131rt\u0131na (60-80 km/sa), \u0130stanbul\u0092un Avrupa Yakas\u0131'nda ise kuvvetli ve tam f\u0131rt\u0131na (80-110 km/sa) \u015feklinde esmesi beklenmektedir.\n\n* Bu ak\u015fam saatlerinden itibaren il genelinde g\u00f6r\u00fclecek olan sa\u011fanak ya\u011f\u0131\u015flar\u0131n, yar\u0131n g\u00fcn boyunca ve Sal\u0131 g\u00fcn\u00fc gece saatlerine kadar kuvvetli (60-100 kg/m2) olmas\u0131 tahmin edilmektedir.\n\n* \u0130stanbul genelinde kar ya\u011f\u0131\u015f\u0131 beklenmemektedir.\n\n* Kuvvetli ya\u011f\u0131\u015f ve f\u0131rt\u0131na nedeniyle; ani sel, su bask\u0131n\u0131, a\u011fa\u00e7 ve direk devrilmesi, \u00e7at\u0131 u\u00e7mas\u0131 ve ula\u015f\u0131mda aksamalar (Hava, Deniz, Kara ula\u015f\u0131m\u0131) gibi olumsuzluklara kar\u015f\u0131 dikkatli ve tedbirli olunmas\u0131 gerekmektedir.", "keywords": [], "meta_keywords": ["\u0130stanbula kar ne zaman ya\u011facak", "\u0130stanbula kar ya\u011facak m\u0131", "\u0130stanbula ne zaman kar ya\u011facak", "istanbul hava durumu", "\u0130stanbula kar ya\u011far m\u0131"], "tags": [], "authors": [], "publish_date": null, "summary": "", "article_html": "", "meta_description": "\u0130stanbul'a kar ne zaman ya\u011facak\" sorusu arama motorunda yo\u011fun olarak ara\u015ft\u0131r\u0131lmaya ba\u015flad\u0131. Kar T\u00fcrkiye'nin bir\u00e7ok yerini etkisi alt\u0131na alm\u0131\u015f durumda. Ankara'da da bug\u00fcn kar ya\u011f\u0131\u015f\u0131 ba\u015flad\u0131. \u0130stanbul'da ise ya\u011fmur ve f\u0131rt\u0131na hayat\u0131 olumsuz etkiliyor. \u00d6zellikle \u00f6\u011frenciler kar ya\u011f\u0131\u015f\u0131n\u0131n ne zaman olaca\u011f\u0131n\u0131 merak ediyor. \u0130stanbul'a kar ne zaman ya\u011facak\" sorusunun yan\u0131t\u0131 haberimizde..", "meta_lang": "tr", "meta_favicon": "/_imgs/favicon.ico", "meta_data": {"title": ">\u0130stanbul'a kar ya\u011facak m\u0131?  \u0130stanbul'a kar ne zaman ya\u011facak?  \u0130stanbul hava durumu..", "description": "\u0130stanbul'a kar ne zaman ya\u011facak\" sorusu arama motorunda yo\u011fun olarak ara\u015ft\u0131r\u0131lmaya ba\u015flad\u0131. Kar T\u00fcrkiye'nin bir\u00e7ok yerini etkisi alt\u0131na alm\u0131\u015f durumda. Ankara'da da bug\u00fcn kar ya\u011f\u0131\u015f\u0131 ba\u015flad\u0131. \u0130stanbul'da ise ya\u011fmur ve f\u0131rt\u0131na hayat\u0131 olumsuz etkiliyor. \u00d6zellikle \u00f6\u011frenciler kar ya\u011f\u0131\u015f\u0131n\u0131n ne zaman olaca\u011f\u0131n\u0131 merak ediyor. \u0130stanbul'a kar ne zaman ya\u011facak\" sorusunun yan\u0131t\u0131 haberimizde..", "ROBOTS": "NOODP, NOYDIR", "keywords": "\u0130stanbula kar ne zaman ya\u011facak, \u0130stanbula kar ya\u011facak m\u0131, \u0130stanbula ne zaman kar ya\u011facak, istanbul hava durumu, \u0130stanbula kar ya\u011far m\u0131", "og": {"image": "https://img1.aksam.com.tr/imgsdisk/2020/01/06/060120201453154391779_2.jpg", "site_name": "aksam.com.tr", "title": "\u0130stanbul'a kar ya\u011facak m\u0131?  \u0130stanbul'a kar ne zaman ya\u011facak?  \u0130stanbul hava durumu..", "description": "Haberin detaylar\u0131 i\u00e7in t\u0131klay\u0131n\u0131z", "url": "https://www.aksam.com.tr/yasam/istanbula-kar-ne-zaman-yagacak-istanbula-kar-yagacak-mi-istanbul-hava-durumu/haber-1035681", "type": "article"}, "fb": {"pages": 113503195337720}, "twitter": {"card": "summary_large_image", "site": "@aksam", "title": "\u0130stanbul'a kar ya\u011facak m\u0131?  \u0130stanbul'a kar ne zaman ya\u011facak?  \u0130stanbul hava durumu..", "description": "Haberin detaylar\u0131 i\u00e7in t\u0131klay\u0131n\u0131z", "creator": "@aksam", "image": {"src": "https://img1.aksam.com.tr/imgsdisk/2020/01/06/060120201453154391779.jpg"}, "domain": "https://www.aksam.com.tr/yasam/istanbula-kar-ne-zaman-yagacak-istanbula-kar-yagacak-mi-istanbul-hava-durumu/haber-1035681"}, "google-site-verification": "b7s20lbqssA4clhgAGQO-cBOr0KpVtC0doalmZ9qvA8", "bitly-verification": "990a736d5c15"}, "canonical_link": "https://www.aksam.com.tr/yasam/istanbula-kar-ne-zaman-yagacak-istanbula-kar-yagacak-mi-istanbul-hava-durumu/haber-1035681"}