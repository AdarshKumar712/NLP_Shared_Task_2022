{"source_url": "https://web.archive.org", "url": "https://web.archive.org/web/20220303043204id_/https://di.com.pl/ferie-zimowe-2020-jak-przez-internet-mozna-zadbac-o-bezpieczenstwo-dziecka-64439", "title": "Ferie zimowe 2020: Jak przez internet mo\u017cna zadba\u0107 o bezpiecze\u0144stwo dziecka", "top_image": "https://di.com.pl/pic/photo/td/Ferie_zimowe_DI_1516899021.jpg", "meta_img": "https://di.com.pl/pic/photo/td/Ferie_zimowe_DI_1516899021.jpg", "images": ["https://web.archive.org/pic/photo/lead/payback_pajacyk_copy_DI_1646229936.jpeg", "https://web.archive.org/img/di-payback.png", "https://di.com.pl/pic/photo/x-mini/metaverse_julien_tromeur_EWg1_0UjeWY_unsplash_DI_1646245877.jpeg", "https://di.com.pl/pic/squares.gif", "https://web.archive.org/pic/wyslij.gif", "https://di.com.pl/pic/rss-little.gif", "https://web.archive.org/pic/photo/lead/flaga_ukraina_DI_1646154254.jpeg", "https://www.facebook.com/tr?id=257314441820665&ev=PageView&noscript=1", "https://di.com.pl/pic/social/si_f.gif", "https://web.archive.org/pic/druk.gif", "https://web.archive.org/pic/photo/lead/ukraine_2132669_1920_DI_1646233334.jpeg", "https://app.ceneostatic.pl/common/image/logo/ap-logo-transparent-small.png", "https://web.archive.org/pic/photo/lead/robot_piap_w_trakcie_testow_w_usa_4_DI_1592646835.jpg", "https://di.com.pl/pic/photo/td/Ferie_zimowe_DI_1516899021.jpg", "https://di.com.pl/pic/social/si_twitter.gif", "https://web.archive.org/pic/long_shadow_l.gif", "https://web.archive.org/img/7f92cda27a3b2aa417ff24df073c1ca5.png", "https://web.archive.org/img/tanie-oc-90-90-punkta.jpeg", "https://web.archive.org/pic/arrow_small.gif", "https://web.archive.org/pic/photo/lead/shutterstock_201070421_DI_1418628073.jpg", "https://web.archive.org/pic/photo/lead/metaverse_julien_tromeur_EWg1_0UjeWY_unsplash_DI_1646245877.jpeg", "https://web.archive.org/pic/photo/lead/shutterstock_257993720_DI_1448372748.jpg", "https://web.archive.org/pic/photo/lead/e_commerce_DI_1646244964.jpeg", "https://web.archive.org/pic/logo_di_Porady.gif", "https://web.archive.org/pic/more.gif", "https://web.archive.org/pic/tag_blue.gif", "https://di.com.pl/pic/home2.gif", "https://di.com.pl/pic/more.gif", "https://di.com.pl/pic/ajax-loader.gif", "https://web.archive.org/pic/partnerzy/freshmail-partner.jpg", "https://web.archive.org/pic/photo/lead/adobestock_292568424_businessintelligencepl_DI_1645699904.jpeg", "https://web.archive.org/pic/photo/lead/pieniadze_pexels_tima_miroshnichenko_6266663_DI_1646238524.jpeg"], "movies": [], "text": "Jak sprawdzi\u0107 wiarygodno\u015b\u0107 obozu\n\nWysy\u0142acie swoje dzieci na ob\u00f3z w Polsce? Pierwszy ruch jaki powinni wykona\u0107 rodzice to sprawdzenie, czy organizator takiego wyjazdu jest wiarygodny. Mo\u017cna to zrobi\u0107 przez internet, korzystaj\u0105c z bazy wypoczynku. Je\u015bli wybrany przez Was organizator widnieje w bazie - mo\u017cecie mie\u0107 pewno\u015b\u0107, \u017ce dosta\u0142 zgod\u0119 na prowadzenie kolonii albo obozu. Taka wycieczka jest nadzorowana przez kuratora o\u015bwiaty, s\u0142u\u017cby sanitarne oraz stra\u017c po\u017carn\u0105.\n\nJak sprawdzi\u0107 bezpiecze\u0144stwo autobusu\n\nUdane ferie, to r\u00f3wnie\u017c bezpieczna podr\u00f3\u017c, a \u201ebezpieczny autobus\u201d to e-us\u0142uga, kt\u00f3ra pozwala rodzicom upewni\u0107 si\u0119, \u017ce autokar, kt\u00f3rym b\u0119dzie podr\u00f3\u017cowa\u0142o ich dziecko jest w dobrym stanie technicznym i nie stwarza zagro\u017cenia dla pasa\u017cer\u00f3w oraz innych uczestnik\u00f3w ruchu. Wystarczy mie\u0107 numer rejestracyjny pojazdu (rodzic mo\u017ce o niego poprosi\u0107 na kilka dni lub tu\u017c przed wyjazdem dziecka), by m\u00f3c skorzysta\u0107 z e-us\u0142ugi. Jak to zrobi\u0107:\n\nKrok 1: Wejd\u017acie na stron\u0119 bezpiecznyautobus.gov.pl.\n\nKrok 2: Wpiszcie numer rejestracyjny autobusu i kliknijcie Sprawd\u017a autobus.\n\nInformacje, kt\u00f3rych szukacie s\u0105 darmowe i pochodz\u0105 z Centralnej Ewidencji Pojazd\u00f3w.\n\nCzego dowiecie si\u0119 korzystaj\u0105c z tej e-us\u0142ugi:\n\nczy autokar ma wa\u017cne obowi\u0105zkowe badanie techniczne,\n\nczy autokar ma wa\u017cne obowi\u0105zkowe ubezpieczenie OC,\n\nczy nie jest wyrejestrowany lub kradziony,\n\ndane techniczne autobusu, np. liczb\u0119 miejsc,\n\nstany licznika z bada\u0144 technicznych.\n\nGdzie wyrobisz online dow\u00f3d osobisty dla dziecka\n\nPrzed feriami warto upewni\u0107 si\u0119, \u017ce wszystkie dokumenty dziecka s\u0105 aktualne. W przypadku wyjazdu za granic\u0119, do innego kraju Unii Europejskiej, warto wyrobi\u0107 dziecku dow\u00f3d osobisty. Mo\u017cna to zrobi\u0107 online. Pami\u0119tajcie, aby wcze\u015bniej przygotowa\u0107 odpowiednie zdj\u0119cie w wersji elektronicznej. Nast\u0119pnie nale\u017cy wej\u015b\u0107 na portal www.GOV.PL, profilem zaufanym zalogowa\u0107 si\u0119 do konta M\u00f3j Gov i tam wybra\u0107 us\u0142ug\u0119 Uzyskaj dow\u00f3d osobisty dla dziecka lub podopiecznego. Po klikni\u0119ciu przycisku Z\u0142\u00f3\u017c wniosek system przeprowadzi u\u017cytkownika przez dalsz\u0105 procedur\u0119 krok po kroku.\n\nNatomiast na terenie Polski istotnym dokumentem dla dziecka, jest jego legitymacja szkolna i to w jakim jest stanie. Niekt\u00f3re polskie szko\u0142y przyst\u0105pi\u0142y do projektu mLegitymacja szkolna, tym samym umo\u017cliwiaj\u0105c swoim uczniom rezygnacj\u0119 z papierowej wersji legitymacji. Dokument w wersji elektronicznej mo\u017cna okaza\u0107 za pomoc\u0105 urz\u0105dzenia mobilnego i jest on tak samo wa\u017cny jak klasyczna jego wersja.\n\nCo zrobi\u0107, aby Twoje dziecko te\u017c mia\u0142o mLegitymacj\u0119?\n\nSzko\u0142a, a konkretnie dyrektor lub wyznaczona przez niego osoba, musi wyrazi\u0107 ch\u0119\u0107 przyst\u0105pienia do programu, poprzez z\u0142o\u017cenie odpowiedniego wniosku. Lista szk\u00f3\u0142 oraz formularz do z\u0142o\u017cenia znajduje si\u0119 stronie ose.gov.pl. Szko\u0142y nie ponosz\u0105 \u017cadnych koszt\u00f3w - us\u0142uga jest w pe\u0142ni bezp\u0142atna. Z mLegitymacji korzystaj\u0105 uczniowie z prawie czterech tysi\u0119cy polskich szk\u00f3\u0142.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "W poniedzia\u0142ek 13 stycznia w pi\u0119ciu wojew\u00f3dztwach - lubelskim, \u0142\u00f3dzkim, \u015bl\u0105skim, podkarpackim i pomorskim, rozpocz\u0119\u0142y si\u0119 szkolne ferie zimowe. Tym samym zacz\u0105 si\u0119 sezon na m\u0142odzie\u017cowe wycieczki i obozy narciarskie. Niezale\u017cnie od tego gdzie Wasze dziecko zamierza sp\u0119dzi\u0107 czas wolny od zaj\u0119\u0107, warto ju\u017c teraz zadba\u0107 o jego bezpiecze\u0144stwo. Cz\u0119\u015bciowo mo\u017cna to zrobi\u0107 przez internet.", "meta_lang": "pl", "meta_favicon": "", "meta_data": {"viewport": "width=device-width, initial-scale=1", "norton-safeweb-site-verification": "0vj-tr0mgu490pa2nzexxoedol1ej6naw4tnvf2ir2lu85zp-vk34sfl2uhi6jbh9mgkh7swytgb3irpdiyxnmgz3vh1msopeam852xig5om889c90znegutg3yei76p", "news_keywords": "mLegitymacja, ferie zimowe 2020, e-us\u0142ugi, dow\u00f3d osobisty dziecka, Bezpieczny autobus, bezpiecze\u0144stwo dzieci, baza wypoczynku", "description": "W poniedzia\u0142ek 13 stycznia w pi\u0119ciu wojew\u00f3dztwach - lubelskim, \u0142\u00f3dzkim, \u015bl\u0105skim, podkarpackim i pomorskim, rozpocz\u0119\u0142y si\u0119 szkolne ferie zimowe. Tym samym zacz\u0105 si\u0119 sezon na m\u0142odzie\u017cowe wycieczki i obozy narciarskie. Niezale\u017cnie od tego gdzie Wasze dziecko zamierza sp\u0119dzi\u0107 czas wolny od zaj\u0119\u0107, warto ju\u017c teraz zadba\u0107 o jego bezpiecze\u0144stwo. Cz\u0119\u015bciowo mo\u017cna to zrobi\u0107 przez internet.", "og": {"title": "Ferie zimowe 2020: Jak przez internet mo\u017cna zadba\u0107 o bezpiecze\u0144stwo dziecka", "type": "article", "url": "https://di.com.pl/ferie-zimowe-2020-jak-przez-internet-mozna-zadbac-o-bezpieczenstwo-dziecka-64439", "description": "W poniedzia\u0142ek 13 stycznia w pi\u0119ciu wojew\u00f3dztwach - lubelskim, \u0142\u00f3dzkim, \u015bl\u0105skim, podkarpackim i pomorskim, rozpocz\u0119\u0142y si\u0119 szkolne ferie zimowe. Tym samym zacz\u0105 si\u0119 sezon na m\u0142odzie\u017cowe wycieczki i obozy narciarskie. Niezale\u017cnie od tego gdzie Wasze dziecko zamierza sp\u0119dzi\u0107 czas wolny od zaj\u0119\u0107, warto ju\u017c teraz zadba\u0107 o jego bezpiecze\u0144stwo. Cz\u0119\u015bciowo mo\u017cna to zrobi\u0107 przez internet.", "image": "https://di.com.pl/pic/photo/td/Ferie_zimowe_DI_1516899021.jpg", "site_name": "Dziennik Internaut\u00f3w"}, "fb": {"admins": "100002105455157,693506551", "app_id": 187901111255573}}, "canonical_link": "https://di.com.pl/ferie-zimowe-2020-jak-przez-internet-mozna-zadbac-o-bezpieczenstwo-dziecka-64439"}