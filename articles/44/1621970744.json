{"source_url": "https://wolnemedia.net", "url": "https://wolnemedia.net/zagrozenie-zdrowia-leczone-zagrozeniem-zycia/", "title": "Zagro\u017cenie zdrowia leczone zagro\u017ceniem \u017cycia \u00ab Wolne Media", "top_image": "https://wolnemedia.net/obrazki/superartykul.png", "meta_img": "", "images": ["https://wolnemedia.net/obrazki/nk.png", "https://wolnemedia.net/wp-content/plugins/wp-postratings/images/loading.gif", "https://wolnemedia.net/wp-content/plugins/wp-postratings/images/stars_crystal/rating_on.gif", "https://secure.gravatar.com/avatar/2e3cebfe4533a545f945f3979aa19b52?s=64&d=monsterid&r=g", "https://wolnemedia.net/obrazki/rss.jpg", "https://wolnemedia.net/wp-content/uploads/wm-90x90.gif", "https://wolnemedia.net/social-1.gif", "https://wolnemedia.net/obrazki/wm-yetipay.png", "https://wolnemedia.net/wp-content/plugins/wp-postratings/images/stars_crystal/rating_half.gif", "https://wolnemedia.net/wm-paypal-1.png", "https://wolnemedia.net/wp-content/themes/wm-rwd-slider-css/images/strzalki.svg", "https://wolnemedia.net/wp-content/plugins/jupi-tupi-pl-remove-related-videos-in-iframe-youtube/plugin.png", "https://wolnemedia.net/obrazki/rss-ikona.png", "https://wolnemedia.net/obrazki/vk.png", "https://wolnemedia.net/obrazki/docen-nas.png", "https://wolnemedia.net/obrazki/pdf.png", "https://wolnemedia.net/obrazki/email.png", "https://wolnemedia.net/wp-content/themes/wm-rwd-slider-css/images/logo-wolnemedia.svg", "https://wolnemedia.net/pl.png", "https://wolnemedia.net/obrazki/adopcja-zwierzat.jpg", "https://wolnemedia.net/wm-bank-poczta-1.png", "https://wolnemedia.net/wp-includes/images/rss.png", "https://wolnemedia.net/wp-content/plugins/jupi-tupi-pl-remove-related-videos-in-iframe-youtube/fullscreen.png", "https://wolnemedia.net/obrazki/cookies.jpg", "https://wolnemedia.net/obrazki/superartykul.png", "https://wolnemedia.net/social-3.gif", "https://wolnemedia.net/obrazki/wykop.png", "https://wolnemedia.net/obrazki/rwm.png"], "movies": ["https://www.youtube.com/embed/a5hRxYYxurw?feature=oembed&enablejsapi=1&iv_load_policy=3&rel=0&fs=0&modestbranding=1&showinfo=0&scrolling=no&origin=https%3A%2F%2Fwolnemedia.net"], "text": "Liczba wy\u015bwietle\u0144: 1037\n\nW stylu ameryka\u0144skich demokrat\u00f3w najcz\u0119\u015bciej wykorzystanym motywem zamieszek jest brutalno\u015b\u0107 policji wobec kolorowej ludno\u015bci, czyli Afroamerykan\u00f3w. W sobotnich serwisach informacyjnych dominowa\u0142o doniesienie o zamieszkach jakie obj\u0119\u0142y Stany Zjednoczone po interwencji policji, w wyniku kt\u00f3rej zmar\u0142 cz\u0142owiek.\n\nZamieszczony w internecie film pokazuje le\u017c\u0105cego na ziemi skutego kajdankami cz\u0142owieka (George Floyd) powtarzaj\u0105cego rozpaczliwie s\u0142owa \u201edusz\u0119 si\u0119, dusz\u0119 si\u0119\u201d. Obezw\u0142adniaj\u0105cy go policjant kolanem uciska szyj\u0119 le\u017c\u0105cego. W pobli\u017cu s\u0105 \u015bwiadkowie, filmuj\u0105cy, inni oficerowie i cho\u0107 scena trwa kilka minut, nikt nie powstrzymuje policjanta by zapobiec nieszcz\u0119\u015bciu. Zdaniem emerytowanego policjanta utrwalane latami nadu\u017cycia w\u0142adzy skutkuj\u0105 tak\u0105 w\u0142a\u015bnie postaw\u0105.\n\nRozmiary kryzysu gospodarczego i wprowadzonych restrykcji sanitarnych daj\u0105 wystarczaj\u0105co wybuchow\u0105 mieszank\u0119, w kt\u00f3rej pozornie odosobnione zdarzenie podchwycone medialnie mo\u017ce przeistoczy\u0107 najlepiej zorganizowane pa\u0144stwo z najbardziej pewnymi siebie obywatelami w pochodni\u0119, je\u015bli taka jest intencja polityk\u00f3w. Dla nich wojna domowa jest najlepsz\u0105 redukcj\u0105 problem\u00f3w. Media nada\u0142y bieg wydarzeniu opisuj\u0105c je jako rasistowskie, co skierowa\u0142o oburzenie przeciwko policji i bia\u0142ym mieszka\u0144com pa\u0144stwa tygla.\n\nMieszka\u0144cy najwi\u0119kszych o\u015brodk\u00f3w jak Los Angeles, Denver, Phoenix, Minneapolis, Baltimore ogarni\u0119ci w\u015bciek\u0142o\u015bci\u0105 demoluj\u0105, podpalaj\u0105 i pl\u0105druj\u0105 centra miast od wschodniego po zachodnie wybrze\u017ce. Obserwowane p\u00f3\u0142 roku wcze\u015bniej zachowania protestuj\u0105cych w Hong Kongu powielane s\u0105 dzi\u015b w Ameryce. Niszczone jest mienie, atakowani s\u0105 policjanci, a wszystko pod has\u0142em wolno\u015bci i sprawiedliwo\u015bci.\n\nP\u00f3ki zamieszki ogarnia\u0142y Hong Kong, rz\u0105d ameryka\u0144ski odnosi\u0142 si\u0119 do ich uczestnik\u00f3w jako wojownik\u00f3w o wolno\u015b\u0107 i demokracj\u0119, ale podobne zdarzenia na rodzimym gruncie, to ju\u017c tylko bandy zbir\u00f3w i podpalaczy, co zakomunikowa\u0142 tweetem Bia\u0142y Dom. O ile chi\u0144skie w\u0142adze ograniczy\u0142y si\u0119 do interwencji policji, to Bia\u0142y Dom zapowiada, \u017ce do st\u0142umienia zamieszek mog\u0105 okaza\u0107 si\u0119 nieodzowne jednostki wojska. Odrobina wyobra\u017ani wystarczy, by \u015bwiat skomentowa\u0142 uliczne zamieszki w ameryka\u0144skich miastach pacyfikowane przez wojsko, albo przyj\u0105\u0142 jako wzorzec.\n\nPodczas akcji policji dodatkowym akcentem skali nadu\u017cycia kompetencji w\u0142adzy jest scenka aresztowania reportera CNN bez jakichkolwiek wyja\u015bnie\u0144 mimo, \u017ce jedynie rejestrowa\u0142 zdarzenie. Co przes\u0105dza, \u017ce jeden protest zas\u0142uguje na miano patriotycznego, za\u015b inny jest uliczn\u0105 burd\u0105? Jak\u0105 wag\u0119 ma g\u0142os obywatelski w por\u00f3wnaniu z gniewem obywatelskim. Politycy, bo to oni podejmuj\u0105 decyzje i wydaj\u0105 rozkazy w prze\u015bwiadczeniu, \u017ce nie ponosz\u0105 odpowiedzialno\u015bci relatywizuj\u0105 oceny podporz\u0105dkowuj\u0105c je w\u0142asnym celom. Efekt jest taki, \u017ce m\u0142ody cz\u0142owiek nie \u017cyje, policjant zosta\u0142 aresztowany pod zarzutem morderstwa.\n\nMedia maj\u0105 o czym pisa\u0107, a w\u015bciek\u0142o\u015b\u0107 popycha jednych do odwetu i porachunk\u00f3w, gdy inni wystraszeni czekaj\u0105 ko\u0144ca.\n\nOpracowanie: Jola\n\nNa podstawie: YouTube.com", "keywords": [], "meta_keywords": [""], "tags": ["Zamieszki", "USA - Stany Zjednoczone"], "authors": ["Jolanta G\u00f3ralska"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "", "meta_data": {"viewport": "width=device-width, initial-scale=1", "generator": "WordPress 5.4.2"}, "canonical_link": "https://wolnemedia.net/zagrozenie-zdrowia-leczone-zagrozeniem-zycia/"}