{"source_url": "https://kresy.pl", "url": "https://kresy.pl/wydarzenia/zus-mozna-juz-wnioskowac-o-dodatek-solidarnosciowy/", "title": "ZUS: Mo\u017cna ju\u017c wnioskowa\u0107 o dodatek solidarno\u015bciowy", "top_image": "https://kresy.pl/wp-content/uploads/2017/04/money-1386324_1920.jpg", "meta_img": "https://kresy.pl/wp-content/uploads/2017/04/money-1386324_1920.jpg", "images": ["https://kresy.pl/wp-content/uploads/2017/03/kresy_logo_footer_vector.svg", "https://kresy.pl/wp-content/uploads/2017/08/kiedy-rzadze_250h.png", "https://kresy.pl/wp-content/uploads/2017/08/corona_250h.png", "https://kresy.pl/wp-content/uploads/2017/08/koniec-imprezy_250h.png", "https://www.paypalobjects.com/pl_PL/i/scr/pixel.gif", "https://kresy.pl/wp-content/uploads/2017/08/moskwa-1610_250h.png", "https://kresy.pl/wp-content/uploads/2020/06/getynga-80x80.jpg", "https://kresy.pl/wp-content/uploads/2017/04/money-1386324_1920.jpg", "https://kresy.pl/wp-content/uploads/2020/03/zelenski-nie-mozemy-dluzej-czeka-180x180.jpg", "https://kresy.pl/wp-content/uploads/2020/06/skynews-reading-forbury-park_5019022-80x80.jpg", "https://kresy.pl/wp-content/uploads/2017/08/achtung_250h.png", "https://kresy.pl/wp-content/uploads/2019/10/Wo\u0142odymyr-Ze\u0142enski.-Fot.-president.gov_.ua-3-180x180.jpeg", "https://kresy.pl/wp-content/uploads/2017/08/kluszyn_250h.png", "https://kresy.pl/wp-content/uploads/2017/08/9806721654_94e401c576_b-180x180.jpg", "https://kresy.pl/wp-content/uploads/2017/04/money-1386324_1920-970x542.jpg", "https://kresy.pl/wp-content/uploads/2017/08/sw-jerzy_250h.png", "https://kresy.pl/wp-content/uploads/2017/08/27-wolynska_250h.png", "https://kresy.pl/wp-content/uploads/2017/08/a-bodaj-was-black_250h.png", "https://kresy.pl/wp-content/uploads/2017/08/santiago_250h.png", "https://kresy.pl/wp-content/uploads/2017/08/serenissima_250h.png", "https://kresy.pl/wp-content/uploads/2019/05/vladimir_putin_and_hassan_rouhani_2015-09-28_01_1-180x180.jpg", "https://kresy.pl/wp-content/uploads/2017/08/co-nam-obca-orange_250h.png", "http://adserver.kresy.pl/www/delivery/avw.php?zoneid=144&cb=INSERT_RANDOM_NUMBER_HERE&n=acd4a7ef&ct0=INSERT_ENCODED_CLICKURL_HERE", "https://kresy.pl/wp-content/uploads/2020/03/1280px-Street_photo_in_Guangzhou_city_49477439332-1-180x180.jpg", "https://kresy.pl/wp-content/uploads/2019/05/flag-180x180.jpg", "https://kresy.pl/wp-content/uploads/2017/08/venimus_250h.png", "https://kresy.pl/wp-content/uploads/2017/08/leopolis_250h.png", "https://kresy.pl/wp-content/uploads/2020/03/coronavirus-4914026_1920-180x180.jpg", "http://adserver.kresy.pl/www/delivery/avw.php?zoneid=94&cb=INSERT_RANDOM_NUMBER_HERE&n=a6b3acdc", "https://kresy.pl/wp-content/uploads/2017/08/polska-sigismund_250h.png", "https://kresy.pl/wp-content/uploads/2017/08/dmowski_250h.png", "https://kresy.pl/wp-content/uploads/2020/04/47996_1920x1080-180x180.jpg", "https://kresy.pl/wp-content/uploads/2017/08/serenissima-black_250h.png", "https://kresy.pl/wp-content/uploads/2017/08/husarz2_250h.png", "https://kresy.pl/wp-content/uploads/2017/08/sw-michal_250h.png", "https://kresy.pl/wp-content/uploads/2017/08/pilsudski-zachod_250h.png", "https://kresy.pl/wp-content/uploads/2017/08/husarz1_250h.png", "https://kresy.pl/wp-content/uploads/2017/03/kresy_logo_header_vector_full.svg", "http://adserver.kresy.pl/www/delivery/avw.php?zoneid=143&cb=INSERT_RANDOM_NUMBER_HERE&n=a869ff1d&ct0=INSERT_ENCODED_CLICKURL_HERE"], "movies": [], "text": "Z dodatku solidarno\u015bciowego mog\u0105 skorzysta\u0107 osoby, kt\u00f3re po 15 marca 2020 roku, w nast\u0119pstwie COVID-19, straci\u0142y prac\u0119 lub ich umowa wygas\u0142a. Dodatek solidarno\u015bciowy w wysoko\u015bci 1400 z\u0142 mo\u017ce by\u0107 pobierany maksymalnie przez 3 miesi\u0105ce \u2013 poinformowa\u0142 w sobot\u0119 ZUS.\n\nO dodatek solidarno\u015bciowy mog\u0105 wnioskowa\u0107 osoby, kt\u00f3re po 15 marca 2020 r. straci\u0142y prac\u0119 albo ich umowa wygas\u0142a z powodu COVID-19 \u2013 poinformowa\u0142 w sobot\u0119 ZUS. \u015awiadczenie wynosi 1400 z\u0142. Mo\u017cna je pobiera\u0107 maksymalnie przez 3 miesi\u0105ce.\n\nPodkre\u015blono, \u017ce o nowe \u015bwiadczenie mog\u0105 wnioskowa\u0107 osoby, z kt\u00f3rymi po 15 marca 2020 r. pracodawca rozwi\u0105za\u0142 umow\u0119 o prac\u0119 za wypowiedzeniem lub ich umowa o prac\u0119 na czas okre\u015blony, po tym terminie, wygas\u0142a. Warunkiem otrzymania dodatku solidarno\u015bciowego jest te\u017c podleganie ubezpieczeniom spo\u0142ecznym z tytu\u0142u umowy o prac\u0119 przez \u0142\u0105czny okres co najmniej 60 dni w 2020 roku.\n\nNie istnieje darmowe dziennikarstwo. Darmowa jest jedynie propaganda. Przeka\u017c 50 z\u0142 Zwalczaj propagand\u0119.\n\n\u201eDodatek solidarno\u015bciowy wynosi 1400 z\u0142 miesi\u0119cznie i przys\u0142uguje od 1 czerwca do 31 sierpnia 2020 r. Mo\u017cna go otrzyma\u0107 najwcze\u015bniej za miesi\u0105c, w kt\u00f3rym osoba uprawniona z\u0142o\u017cy\u0142a wniosek\u201d \u2013 czytamy.\n\n\u015awiadczenie przys\u0142uguje te\u017c bezrobotnym, kt\u00f3rzy ju\u017c s\u0105 zarejestrowani w urz\u0119dzie pracy. W takiej sytuacji urz\u0105d pracy zawiesi wyp\u0142acany dotychczas zasi\u0142ek dla bezrobotnych lub stypendium wyp\u0142acane na szkolenia oraz podnoszenie kwalifikacji.\n\nZaznaczono, \u017ce termin sk\u0142adania wniosk\u00f3w up\u0142ywa 31 sierpnia 2020 r. Wniosek mo\u017cna z\u0142o\u017cy\u0107 jedynie elektronicznie przez portal Platforma Us\u0142ug Elektronicznych ZUS (wniosek EDS). \u201eDokument musi by\u0107 podpisany kwalifikowanym podpisem elektronicznym, podpisem zaufanym, podpisem osobistym (e-dow\u00f3d) lub profilem PUE\u201d \u2013 podkre\u015bla ZUS.\n\nNie istnieje darmowe dziennikarstwo. Darmowa jest jedynie propaganda. Przeka\u017c 50 z\u0142 Zwalczaj propagand\u0119.\n\nUstawa o dodatku solidarno\u015bciowym przyznawanym w celu przeciwdzia\u0142ania negatywnym skutkom COVID-19 zosta\u0142a podpisana w sobot\u0119 przez prezydenta Andrzeja Dud\u0119.\n\nZobacz tak\u017ce: Niemiecka \u201etarcza antykryzysowa\u201d 20 razy wi\u0119ksza ni\u017c polska\n\nzus.pl / kresy.pl", "keywords": [], "meta_keywords": [""], "tags": ["spo\u0142ecze\u0144stwo", "Polska", "epidemia", "ZUS", "\u015bwiadczenie", "pandemia", "dodatek", "COVID-19", "gospodarka", "Wydarzenia"], "authors": ["Mateusz P\u0142awski"], "publish_date": "Sun Jun 21 15:50:56 2020", "summary": "", "article_html": "", "meta_description": "Z dodatku solidarno\u015bciowego mog\u0105 skorzysta\u0107 osoby, kt\u00f3re po 15 marca 2020 roku, w nast\u0119pstwie COVID-19, straci\u0142y prac\u0119 lub ich umowa wygas\u0142a. Dodatek solidarno\u015bciowy w wysoko\u015bci 1400 z\u0142 mo\u017ce by\u0107 pobierany maksymalnie przez 3 miesi\u0105ce", "meta_lang": "pl", "meta_favicon": "https://kresy.pl/wp-content/uploads/2017/03/kresy_logo_header_vector-1.svg", "meta_data": {"viewport": "width=device-width, initial-scale=1, maximum-scale=1", "description": "Z dodatku solidarno\u015bciowego mog\u0105 skorzysta\u0107 osoby, kt\u00f3re po 15 marca 2020 roku, w nast\u0119pstwie COVID-19, straci\u0142y prac\u0119 lub ich umowa wygas\u0142a. Dodatek solidarno\u015bciowy w wysoko\u015bci 1400 z\u0142 mo\u017ce by\u0107 pobierany maksymalnie przez 3 miesi\u0105ce", "robots": "index, follow", "googlebot": "index, follow, max-snippet:-1, max-image-preview:large, max-video-preview:-1", "bingbot": "index, follow, max-snippet:-1, max-image-preview:large, max-video-preview:-1", "og": {"locale": "pl_PL", "type": "article", "title": "ZUS: Mo\u017cna ju\u017c wnioskowa\u0107 o dodatek solidarno\u015bciowy", "description": "Z dodatku solidarno\u015bciowego mog\u0105 skorzysta\u0107 osoby, kt\u00f3re po 15 marca 2020 roku, w nast\u0119pstwie COVID-19, straci\u0142y prac\u0119 lub ich umowa wygas\u0142a. Dodatek solidarno\u015bciowy w wysoko\u015bci 1400 z\u0142 mo\u017ce by\u0107 pobierany maksymalnie przez 3 miesi\u0105ce", "url": "https://kresy.pl/wydarzenia/zus-mozna-juz-wnioskowac-o-dodatek-solidarnosciowy/", "site_name": "Kresy.pl", "image": "https://kresy.pl/wp-content/uploads/2017/04/money-1386324_1920.jpg"}, "article": {"publisher": "https://facebook.com/KresyPL/", "published_time": "2020-06-21T15:50:56+00:00"}, "twitter": {"card": "summary", "creator": "@kresypl", "site": "@kresypl"}, "fb": {"admins": 1313922530, "app_id": 135654636480702}, "generator": "WordPress 5.4.2", "onesignal": "wordpress-plugin"}, "canonical_link": "https://kresy.pl/wydarzenia/zus-mozna-juz-wnioskowac-o-dodatek-solidarnosciowy/"}