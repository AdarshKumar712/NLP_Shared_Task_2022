{"source_url": "http://www.prawo.egospodarka.pl", "url": "http://www.prawo.egospodarka.pl/163724,Pomiar-temperatury-przed-wizyta-u-fryzjera-w-centrum-handlowym-co-na-to-prawo,1,92,1.html", "title": "Pomiar temperatury przed wizyt\u0105 u fryzjera w centrum handlowym - co na to prawo?", "top_image": "http://s3.egospodarka.pl/grafika2/pomiar-temperatury/Pomiar-temperatury-przed-wizyta-u-fryzjera-w-centrum-handlowym-co-na-to-prawo-229433-640x640.jpg", "meta_img": "http://s3.egospodarka.pl/grafika2/pomiar-temperatury/Pomiar-temperatury-przed-wizyta-u-fryzjera-w-centrum-handlowym-co-na-to-prawo-229433-640x640.jpg", "images": ["http://s3.egospodarka.pl/grafika2/aplikacje-mobilne/Aplikacje-mobilne-w-walce-z-COVID-19-a-ochrona-danych-229076-150x100crop.jpg", "http://s3.egospodarka.pl/grafika2/wizerunek/Ochrona-wizerunku-i-zasady-jego-rozpowszechniania-225945-150x100crop.jpg", "http://s3.egospodarka.pl/grafika2/e-commerce/Hosting-serwery-90-ludzi-popelnia-te-bledy-229440-150x100crop.jpg", "http://s3.egospodarka.pl/grafika2/podatek-od-sprzedazy-nieruchomosci/Czy-sprzedaz-prywatnej-dzialki-gruntu-skutkuje-zaplata-VAT-229431-150x100crop.jpg", "http://s3.egospodarka.pl/grafika2/handel-zagraniczny/GUS-o-handlu-zagranicznym-w-I-kw-2020-eksport-i-import-bez-wirusa-229439-150x100crop.jpg", "http://s3.egospodarka.pl/images-local/add/mikroporady/program300x100.gif", "http://s3.egospodarka.pl/grafika2/monitory/Monitory-AOC-dla-graczy-z-odswiezaniem-240-Hz-229450-150x100crop.jpg", "http://s3.egospodarka.pl/grafika2/przelewy-bankowe/Jak-najkorzystniej-wysylac-i-odbierac-przelewy-walutowe-w-EURO-205900-150x100crop.jpg", "http://adserver.egospodarka.pl/adview.php?what=zone:120", "http://s3.egospodarka.pl/grafika/zrodlo/Chalas-i-Wspolnicy-Kancelaria-Prawna-0FCedg.gif", "http://s3.egospodarka.pl/grafika2/sklep-internetowy/Sklep-internetowy-przechowywanie-i-przetwarzanie-danych-224212-150x100crop.jpg", "http://s3.egospodarka.pl/grafika2/pomiar-temperatury/Pomiar-temperatury-przed-wizyta-u-fryzjera-w-centrum-handlowym-co-na-to-prawo-229433-150x100crop.jpg", "http://s3.egospodarka.pl/grafika2/doreczanie-pism-sadowych/Doreczanie-pism-czy-dluznikowi-oplaca-sie-nie-odbierac-awiza-229408-150x100crop.jpg", "http://s3.egospodarka.pl/grafika2/ubezpieczenia/Ranking-ubezpieczycieli-na-ktore-firmy-Polacy-skarza-sie-najczesciej-229384-50x33crop.jpg", "http://s3.egospodarka.pl/images-local/porady/experts_logos/736773_100x70.jpg?1383063605", "http://s3.egospodarka.pl/grafika2/mailing/Jak-przygotowac-mailing-aby-nie-trafic-do-spamu-217419-150x100crop.jpg", "http://s3.egospodarka.pl/grafika2/pomiar-temperatury/Pomiar-temperatury-przed-wizyta-u-fryzjera-w-centrum-handlowym-co-na-to-prawo-229433-200x133crop.jpg", "http://s3.egospodarka.pl/grafika2/pomiar-temperatury/Pomiar-temperatury-przed-wizyta-u-fryzjera-w-centrum-handlowym-co-na-to-prawo-229433-200x200.jpg", "http://s3.egospodarka.pl/images-local/porady/experts_logos/1001100_100x70.jpg?1375735122", "http://s3.egospodarka.pl/images-local/layout/egospodarka-logo.gif", "http://s3.egospodarka.pl/grafika2/prosta-spolka-akcyjna/Prosta-Spolka-Akcyjna-moze-bedzie-ale-za-rok-229389-150x100crop.jpg", "http://s3.egospodarka.pl/images-local/layout/home2.gif", "http://s3.egospodarka.pl/grafika2/dotacje-dla-firm/Bony-na-innowacje-dla-MSP-nowe-terminy-wyzsze-kwoty-229435-150x100crop.jpg", "http://s3.egospodarka.pl/images-local/layout/ecommerce-ego.gif", "http://s3.egospodarka.pl/images-local/add/mikroporady/program300x60.gif", "http://adserver.egospodarka.pl/adview.php?what=zone:76", "http://s3.egospodarka.pl/images-local/layout/art-soc/lee-wykop.gif", "http://s3.egospodarka.pl/images-local/layout/art-soc/lee-friend.gif", "http://s3.egospodarka.pl/grafika2/outsourcing-pracowniczy/Outsourcing-pracowniczy-przelomowy-wyrok-Sadu-Najwyzszego-229414-150x100crop.jpg", "http://s3.egospodarka.pl/grafika2/przetwarzanie-danych/Ocena-skutkow-przetwarzania-danych-dla-ich-ochrony-222696-150x100crop.jpg", "http://s3.egospodarka.pl/images-local/layout/art-soc/lee-print.gif", "http://s3.egospodarka.pl/images-local/layout/logo-small.gif", "http://s3.egospodarka.pl/grafika2/praca-zdalna/Praca-zdalna-w-dobie-koronawirusa-a-RODO-228309-150x100crop.jpg", "http://s3.egospodarka.pl/grafika2/BIK/BIK-odmrozenie-polskiej-gospodarki-wzmoglo-popyt-na-kredyty-229434-150x100crop.jpg", "http://s3.egospodarka.pl/grafika2/reklama-internetowa/Skuteczna-reklama-firmy-w-internecie-Jakie-formy-reklamy-wybrac-215656-150x100crop.jpg", "http://s3.egospodarka.pl/images-local/layout/senior-ego.gif", "http://s3.egospodarka.pl/grafika2/ochrona-danych/Walka-z-pandemia-czy-ochrona-danych-co-ma-priorytet-229023-150x100crop.jpg", "http://s3.egospodarka.pl/grafika2/polskie-firmy/BIG-InfoMonitor-polska-gospodarka-nieco-drgnela-229438-150x100crop.jpg", "http://s3.egospodarka.pl/grafika2//PPK-wybierz-bezpiecznie-zalatw-zdalnie-229222-150x100crop.jpg", "http://s3.egospodarka.pl/grafika2/COVID-19/Ustawa-COVID-19-Co-kazdy-przedsiebiorca-powinien-wiedziec-227988-150x100crop.jpg", "http://s3.egospodarka.pl/grafika2/przetwarzanie-danych-osobowych/Przetwarzanie-i-ochrona-danych-w-ramach-procedury-whistleblowingu-229185-150x100crop.jpg", "http://s3.egospodarka.pl/grafika2/RODO/Monitoring-wizyjny-w-kontekscie-RODO-223161-150x100crop.jpg", "http://s3.egospodarka.pl/images-local/porady/experts_logos/794712_100x70.jpg?1365504288", "http://adserver.egospodarka.pl/adview.php?what=zone:26", "http://s3.egospodarka.pl/images-local/layout/ar.gif", "http://s3.egospodarka.pl/grafika2/pomiar-temperatury/Pomiar-temperatury-przed-wizyta-u-fryzjera-w-centrum-handlowym-co-na-to-prawo-229433-640x640.jpg"], "movies": [], "text": "Ministerstwo Rozwoju przedstawi\u0142o za\u0142o\u017cenia kolejnego etapu odmra\u017cania gospodarki. Od 18 maja b\u0119dzie mo\u017cna korzysta\u0107 z punkt\u00f3w gastronomicznych oraz us\u0142ug oferowanych przez bran\u017c\u0119 beauty \u2013 salon\u00f3w kosmetycznych i fryzjerskich. W centrach handlowych b\u0119dzie pojawia\u0142o si\u0119 coraz wi\u0119cej os\u00f3b, jak zatem zapewni\u0107 im bezpiecze\u0144stwo? O kwestiach prawnych zwi\u0105zanych z r\u00f3\u017cnymi mo\u017cliwo\u015bciami opowiada mec. Pawe\u0142 Fedczyszyn, adwokat w kancelarii Cha\u0142as i Wsp\u00f3lnicy.\n\nCo prawda w\u015br\u00f3d wytycznych nie ma obowi\u0105zku zainstalowania kamer, kt\u00f3re dokonuj\u0105 automatycznego pomiaru temperatury, lecz zarz\u0105dcy centr\u00f3w handlowym mog\u0105 szuka\u0107 sposobu, aby ograniczy\u0107 ryzyko kontaktu zaka\u017conych z osobami zdrowymi. Nale\u017cy pami\u0119ta\u0107, \u017ce obiekty handlowe powinny by\u0107 zabezpieczone na r\u00f3\u017cnych poziomach \u2013 zalecane jest uruchomienie jak najwi\u0119kszej liczby wej\u015b\u0107 oraz zlikwidowanie barier, a tak\u017ce uruchomienie bezkolizyjnej organizacji wej\u015bcia i wyj\u015bcia do obiektu. W przypadku stwierdzenia wyra\u017anych oznak choroby jak uporczywy kaszel, z\u0142e samopoczucie, trudno\u015bci w oddychaniu, osoba nie powinna zosta\u0107 wpuszczona na teren obiektu. Osoby maj\u0105ce symptomy zaka\u017cenia SARS-CoV-2 nie powinny korzysta\u0107 z miejsc publicznych, w tym przychodzi\u0107 do sklep\u00f3w \u2013 wskazuje w wytycznych Ministerstwo Rozwoju. Stosowanie dodatkowego monitoringu wydaje si\u0119 by\u0107 rozwi\u0105zaniem uzupe\u0142niaj\u0105cym wydane wytyczne \u2013 komentuje mec. Pawe\u0142 Fedczyszyn, adwokat w kancelarii Cha\u0142as i Wsp\u00f3lnicy.\n\nKliknij, aby powiekszy\u0107 fot. Pavel Losevsky - Fotolia.com Centrum handlowe W\u015br\u00f3d pomys\u0142\u00f3w na zwi\u0119kszenie bezpiecze\u0144stwa odwiedzaj\u0105cych w galeriach handlowych pojawia si\u0119 mo\u017cliwo\u015b\u0107 stosowania np. kamer termowizyjnych, kt\u00f3re umo\u017cliwiaj\u0105 wykrycie os\u00f3b z podwy\u017cszon\u0105 temperatur\u0105.\n\nIstotne jest to, czy podmiot dokonuj\u0105cy rejestracji zapisuje dane z takiego monitoringu, czy dane o temperaturze cia\u0142a s\u0105 zestawiane z innymi danymi o osobach oraz czy kamery umo\u017cliwiaj\u0105 zidentyfikowanie osoby na podstawie np. danych biometrycznych \u2013 wylicza mec. Fedczyszyn.\n\nW wielu przypadkach z takich narz\u0119dzi mog\u0105 zosta\u0107 wygenerowane dane osobowe \u2013 cz\u0119sto b\u0119d\u0105 stanowi\u0142y one nawet dane wra\u017cliwe, poniewa\u017c rejestracja obrazu daje mo\u017cliwo\u015b\u0107 zidentyfikowania osoby fizycznej na podstawie jej cech fizycznych oraz przypisania konkretnej osobie danych na temat jej zdrowia (zgodnie z art. 4 pkt 15 RODO). Trudno zatem unikn\u0105\u0107 stosowania do takich zapis\u00f3w wymog\u00f3w og\u00f3lnego rozporz\u0105dzenia o ochronie danych osobowych. Konieczne jest zatem powiadomienie os\u00f3b, kt\u00f3re s\u0105 rejestrowane, o samym fakcie dokonywania zapisu lub wykorzystywanej technologii oraz wskazania prawid\u0142owej podstawy dla takiego przetwarzania. W przedmiotowej sytuacji nale\u017cy rozwa\u017cy\u0107 zastosowanie art. 9 ust. 1 lit i) RODO, kt\u00f3ry stanowi, \u017ce przetwarzanie danych dotycz\u0105cych zdrowia jest dozwolone, gdy jest niezb\u0119dne ze wzgl\u0119d\u00f3w zwi\u0105zanych z interesem publicznym w dziedzinie zdrowia publicznego, takich jak ochrona przed powa\u017cnymi transgranicznymi zagro\u017ceniami zdrowotnymi \u2013 wyja\u015bnia mec. Fedczyszyn.\n\nZgodnie z art. 35 ust. 1 RODO, je\u017celi dany rodzaj przetwarzania \u2013 w szczeg\u00f3lno\u015bci z u\u017cyciem nowych technologii \u2013 ze wzgl\u0119du na sw\u00f3j charakter, zakres, kontekst i cele z du\u017cym prawdopodobie\u0144stwem mo\u017ce powodowa\u0107 wysokie ryzyko naruszenia praw lub wolno\u015bci os\u00f3b fizycznych, administrator przed rozpocz\u0119ciem dokonuje oceny skutk\u00f3w planowanych operacji przetwarzania dla ochrony danych osobowych. Taka ocena jest wymagana w szczeg\u00f3lno\u015bci w przypadku przetwarzania danych osobowych, o kt\u00f3rych mowa w art. 9 ust. 1 RODO lub systematycznego monitorowania na du\u017c\u0105 skal\u0119 miejsc dost\u0119pnych publicznie. Wobec powy\u017cszych wymog\u00f3w warto okre\u015bli\u0107 pewne procedury wskazuj\u0105ce cel oraz czas przetwarzania danych lub ewentualne zrezygnowa\u0107 w zupe\u0142no\u015bci z utrwalania zapis\u00f3w z kamer. Nale\u017cy podkre\u015bli\u0107, \u017ce przyj\u0119cie takiego mechanizmu wspomagaj\u0105cego prowadzenie walki z SARS-CoV-2 nie ma na celu wykrywania to\u017csamo\u015bci okre\u015blonych os\u00f3b. Mo\u017ce zatem zosta\u0107 przyj\u0119ta metoda, kt\u00f3ra technicznie nie b\u0119dzie prowadzi\u0142a do identyfikacji konkretnych os\u00f3b fizycznych - temperatura cia\u0142a w oderwaniu od innych danych o osobie fizycznej nie stanowi danych osobowych, bowiem dopiero w wyniku zestawienia z innymi danymi b\u0119dzie prowadzi\u0142a do zidentyfikowania konkretnej osoby fizycznej zgodnie z art. 4 pkt 1) RODO, kt\u00f3ry wprowadza definicj\u0119 danych osobowych \u2013 precyzuje mec. Fedczyszyn.\n\nZgodnie z wymaganiami art. 32 RODO konieczne jest zabezpieczenie danych adekwatnie do ryzyka naruszenia praw i wolno\u015bci os\u00f3b fizycznych. W szczeg\u00f3lno\u015bci konieczne jest tak\u017ce zapewnienie, aby dane nie by\u0142y \u0142\u0105czone z innymi informacjami o osobach fizycznych, je\u017celi jest to zb\u0119dne dla zrealizowania celu procesu i zbierane informacji tylko w niezb\u0119dnym zakresie (zasada minimalizacji), a tak\u017ce aby do ich przetwarzania by\u0142y dopuszczone osoby maj\u0105ce elementarn\u0105 wiedz\u0119 o tym jak z danymi osobowymi post\u0119powa\u0107 oraz posiada\u0142y odpowiednie upowa\u017cnienia. Nie mo\u017cna wykluczy\u0107, \u017ce podobne technologie b\u0119d\u0105 kiedy\u015b stosowane powszechnie, warto si\u0119 jednak zastanowi\u0107, czy s\u0105 one odpowiednim sposobem wykrywania zaka\u017ce\u0144 wirusem, poniewa\u017c gor\u0105czka mo\u017ce wskazywa\u0107 tak\u017ce na wiele innych dolegliwo\u015bci - konkluduje ekspert.\n\nW\u015br\u00f3d pomys\u0142\u00f3w na zwi\u0119kszenie bezpiecze\u0144stwa odwiedzaj\u0105cych w galeriach handlowych pojawia si\u0119 mo\u017cliwo\u015b\u0107 stosowania np. kamer termowizyjnych, kt\u00f3re umo\u017cliwiaj\u0105 wykrycie os\u00f3b z podwy\u017cszon\u0105 temperatur\u0105. Czy takie rozwi\u0105zanie jest dopuszczalne na gruncie obowi\u0105zuj\u0105cych przepis\u00f3w? Czy operatorzy powinny zwr\u00f3ci\u0107 uwag\u0119 na jakie\u015b regulacje prawne w tym obszarze?Korzystanie z kamer termowizyjnych mo\u017ce ograniczy\u0107 liczb\u0119 os\u00f3b, kt\u00f3re b\u0119d\u0105 chcia\u0142y dokona\u0107 zakup\u00f3w pomimo symptom\u00f3w choroby. Rodzi si\u0119 pytanie, czy dane z kamery na podczerwie\u0144 stanowi\u0105 dane osobowe w rozumieniu RODO? Jak zwykle w takim przypadku odpowied\u017a zale\u017cy od pewnych okoliczno\u015bci towarzysz\u0105cych.I dodaje.Nie mo\u017cna tak\u017ce zapomnie\u0107 o obowi\u0105zkach zwi\u0105zanych z ryzykiem przetwarzania.W razie w\u0105tpliwo\u015bci jednak lepiej wprowadzi\u0107 wszystkie wymagane elementy przez RODO, w tym zabezpieczy\u0107 nale\u017cycie zebrane dane \u2013 nie wiemy w praktyce, jak maj\u0105 dzia\u0142a\u0107 te systemy nowej postaci monitoringu.", "keywords": [], "meta_keywords": ["pomiar temperatury", "wizyta u fryzjera", "fryzjer", "centrum handlowe", "koronawirus", "COVID-19", "przetwarzanie danych osobowych", "ochrona danych osobowych"], "tags": [], "authors": ["Kasat Sp. Z O.O."], "publish_date": null, "summary": "", "article_html": "", "meta_description": "Ministerstwo Rozwoju przedstawi\u0142o za\u0142o\u017cenia kolejnego etapu odmra\u017cania gospodarki. Od 18 maja b\u0119dzie mo\u017cna korzysta\u0107 z punkt\u00f3w gastronomicznych oraz us\u0142ug oferowanych przez bran\u017c\u0119 beauty ...", "meta_lang": "pl", "meta_favicon": "http://s3.egospodarka.pl/images-local/layout/favicon.ico", "meta_data": {"Author": "Kasat Sp. z o.o.", "description": "Ministerstwo Rozwoju przedstawi\u0142o za\u0142o\u017cenia kolejnego etapu odmra\u017cania gospodarki. Od 18 maja b\u0119dzie mo\u017cna korzysta\u0107 z punkt\u00f3w gastronomicznych oraz us\u0142ug oferowanych przez bran\u017c\u0119 beauty ...", "distribution": "GLOBAL", "keywords": "pomiar temperatury, wizyta u fryzjera, fryzjer, centrum handlowe, koronawirus, COVID-19, przetwarzanie danych osobowych, ochrona danych osobowych", "revisit-after": "7 Days", "robots": "all, follow, index", "viewport": "width=device-width, initial-scale=1", "MSSmartTagsPreventParsing": "TRUE", "og": {"title": "Pomiar temperatury przed wizyt\u0105 u fryzjera w centrum handlowym - co na to prawo?", "type": "article", "url": "http://www.prawo.egospodarka.pl/163724,Pomiar-temperatury-przed-wizyta-u-fryzjera-w-centrum-handlowym-co-na-to-prawo,1,92,1.html", "site_name": "eGospodarka.pl", "description": "Ministerstwo Rozwoju przedstawi\u0142o za\u0142o\u017cenia kolejnego etapu odmra\u017cania gospodarki. Od 18 maja b\u0119dzie mo\u017cna korzysta\u0107 z punkt\u00f3w gastronomicznych oraz us\u0142ug oferowanych przez bran\u017c\u0119 beauty \u2013 salon\u00f3w kosmetycznych i fryzjerskich. W centrach handlowych b\u0119dzie pojawia\u0142o si\u0119 coraz wi\u0119cej os\u00f3b, jak zatem zapewni\u0107 im bezpiecze\u0144stwo? O kwestiach prawnych zwi\u0105zanych z r\u00f3\u017cnymi mo\u017cliwo\u015bciami opowiada mec. Pawe\u0142 Fedczyszyn, adwokat w kancelarii Cha\u0142as i Wsp\u00f3lnicy.", "image": "http://s3.egospodarka.pl/grafika2/pomiar-temperatury/Pomiar-temperatury-przed-wizyta-u-fryzjera-w-centrum-handlowym-co-na-to-prawo-229433-640x640.jpg"}}, "canonical_link": "http://www.prawo.egospodarka.pl/163724,Pomiar-temperatury-przed-wizyta-u-fryzjera-w-centrum-handlowym-co-na-to-prawo,1,92,1.html"}