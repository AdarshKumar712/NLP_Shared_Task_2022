{"source_url": "https://www.birgun.net", "url": "https://www.birgun.net/haber/alt-gecit-bakim-evinden-daha-guvenli-295731", "title": "\u2018Alt ge\u00e7it bak\u0131m evinden daha g\u00fcvenli\u2019", "top_image": "https://static.birgun.net/resim/haber-detay-resim/2020/04/10/alt-gecit-bakim-evinden-daha-guvenli-714041-5.jpg", "meta_img": "https://static.birgun.net/resim/haber-detay-resim/2020/04/10/alt-gecit-bakim-evinden-daha-guvenli-714041-5.jpg", "images": ["https://static.birgun.net/belge/2020/02/04/alt-pdivur.jpg", "https://static.birgun.net/static/images/birgun-logo.png", "https://static.birgun.net/belge/2020/02/04/cagri-czgfxv.jpg", "https://static.birgun.net/resim/haber-liste-resim/2020/04/10/bizlerin-degil-duzenin-sonu-geliyor-714130-6.jpg", "https://static.birgun.net/resim/haber-ici-resim/2020/04/10/alt-gecit-bakim-evinden-daha-guvenli-714044-1.jpg", "https://static.birgun.net/resim/haber-detay-resim/2020/04/10/alt-gecit-bakim-evinden-daha-guvenli-714041-5.jpg", "https://static.birgun.net/resim/video-snapshot-resim/2020/04/10/chp-ve-hdp-li-vekiller-af-yasasi-ni-degerlendirdi-579-8.jpg", "https://static.birgun.net/resim/haber-liste-resim/2020/04/11/siddete-ugrayan-kadinlar-af-yasasindan-endise-duyuyor-715069-6.jpg", "https://static.birgun.net/resim/haber-liste-resim/2020/04/10/findiklili-kadinlar-maske-yaparken-lazca-sarki-soyleyip-klip-cekti-714145-6.jpg", "https://static.birgun.net/resim/haber-liste-resim/2020/04/11/sokaga-cikma-yasagi-ardindan-bir-firinin-5-tl-den-ekmek-sattigi-ortaya-cikti-ceza-kesildi-714886-6.jpg"], "movies": [], "text": "\u2018Alt ge\u00e7it bak\u0131m evinden daha g\u00fcvenli\u2019\n\n\u0130stanbul Fatih'te bulunan Ha\u015fim \u0130\u015fcan Ge\u00e7idi'nin alt\u0131nda yatan \u00e7ok say\u0131da evsiz kameralara yans\u0131d\u0131. Altge\u00e7it alt\u0131nda kalan bir evsiz, \u201cBar\u0131nma evine gitmedim. Valilik bize 300 lira para veriyor\u201d diyor ve ekliyor: \u201cBak\u0131m evlerinde sosyal mesafe de yok. Hepimiz dip dibeyiz. Burada daha iyi, herkes belirli bir sosyal mesafede yat\u0131yor. Bak\u0131m evlerinde 500-600 ki\u015fi kal\u0131yor. 2 gecedir zab\u0131ta ekipleri geliyor, bizi g\u00f6t\u00fcrmek istiyor ama hi\u00e7birimiz gitmek istemiyoruz\u201d\n\n\u2018DI\u015eARI \u00c7IKMAM YASAK\u2019\n\n20 ya\u015f alt\u0131nda oldu\u011funu belirten ba\u015fka bir evsiz, \u015funlar\u0131 dile getiriyor: \u201cBenim d\u0131\u015far\u0131 \u00e7\u0131kmam da yasak 20 ya\u015f alt\u0131nda oldu\u011fum i\u00e7in. Ben de geldim burada kal\u0131yorum.\u201d Bir di\u011fer evsiz ise \u015fu ifadeleri kullan\u0131yor: \u201cKonuk evi ya da otel olursa giderim. Dezenfekte ediyorlar en az\u0131ndan oralar\u0131.\u201d\n\nHa\u015fim \u0130\u015fcan Ge\u00e7idi'ne polislerin gelmesiyle birlikte baz\u0131 evsizler toparlanarak, b\u00f6lgeden ayr\u0131ld\u0131. 20 ya\u015f alt\u0131 oldu\u011fu tespit edilen evsiz ise ekipler taraf\u0131ndan g\u00f6t\u00fcr\u00fcld\u00fc.\n\nMEGAKENTTE B\u0130NLERCE EVS\u0130Z VAR\n\nMegakentte 6 bin ile 8 bin aras\u0131nda insan\u0131n sokakta ya\u015fad\u0131\u011f\u0131 tahmin ediliyor. Metro ve metrob\u00fcs duraklar\u0131 ile ve metruk binalarda ya\u015fayan evsizlerin en fazla bulundu\u011fu 6 il\u00e7e ise s\u0131ras\u0131yla Fatih, Beyo\u011flu, Kad\u0131k\u00f6y, \u00dcsk\u00fcdar, Be\u015fikta\u015f ve \u015ei\u015fli.\n\nDHA\n\n\n\nAz \u00f6nce okudu\u011funuz haber, ba\u011f\u0131ms\u0131z bir medya organ\u0131 taraf\u0131ndan size sunuldu.\n\nBa\u011f\u0131ms\u0131z gazetecilik; sermayeye kar\u015f\u0131 halk\u0131, s\u00f6m\u00fcr\u00fcye kar\u015f\u0131 eme\u011fi, e\u015fitsizli\u011fe kar\u015f\u0131 adaleti, sava\u015flara kar\u015f\u0131 bar\u0131\u015f\u0131, piyasac\u0131l\u0131\u011fa kar\u015f\u0131 temel haklar\u0131, talana kar\u015f\u0131 do\u011fay\u0131, erkek \u015fiddetine kar\u015f\u0131 kad\u0131nlar\u0131, istismara kar\u015f\u0131 \u00e7ocuklar\u0131 savunman\u0131n olmazsa olmaz ko\u015fuludur.\n\nSiz de ger\u00e7e\u011fin sesini y\u00fckseltmek ad\u0131na sorumluluk almak istiyorsan\u0131z, sadece birka\u00e7 dakikan\u0131z\u0131 ay\u0131rarak BirG\u00fcn\u2019e abone olabilir ve \u2018#BirG\u00fcnBenim\u2019 diyebilirsiniz.\n\n\u015eimdiden sonsuz te\u015fekk\u00fcrler\u2026\n\nBirG\u00fcn bizim; hepimizin.\n\n", "keywords": [], "meta_keywords": ["evsiz", "sosyal", "yasak", "Beyo\u011flu", "Be\u015fikta\u015f", "il\u00e7e", "\u0130stanbul", "lira", "metro", "metrob\u00fcs", "metruk", "kad\u0131k\u00f6y", "para", "otel", "tahmin", "\u015fi\u015fli", "valilik", "zab\u0131ta", "\u00fcsk\u00fcdar"], "tags": [], "authors": [], "publish_date": null, "summary": "", "article_html": "", "meta_description": "\u0130stanbul Fatih'te bulunan Ha\u015fim \u0130\u015fcan Ge\u00e7idi'nin alt\u0131nda yatan \u00e7ok say\u0131da evsiz kameralara yans\u0131d\u0131. Altge\u00e7it alt\u0131nda kalan bir evsiz, \u201cBar\u0131nma evine gitmedim.", "meta_lang": "", "meta_favicon": "https://static.birgun.net/static/images/apple-touch-icon.png?1", "meta_data": {"og": {"description": "\u0130stanbul Fatih'te bulunan Ha\u015fim \u0130\u015fcan Ge\u00e7idi'nin alt\u0131nda yatan \u00e7ok say\u0131da evsiz kameralara yans\u0131d\u0131. Altge\u00e7it alt\u0131nda kalan bir evsiz, \u201cBar\u0131nma evine gitmedim.", "title": "\u2018Alt ge\u00e7it  bak\u0131m evinden daha g\u00fcvenli\u2019", "url": "https://www.birgun.net/haber/alt-gecit-bakim-evinden-daha-guvenli-295731", "image": "https://static.birgun.net/resim/haber-detay-resim/2020/04/10/alt-gecit-bakim-evinden-daha-guvenli-714041-5.jpg", "type": "website", "site_name": "birgun.net"}, "keywords": "evsiz, sosyal, yasak, Beyo\u011flu, Be\u015fikta\u015f, il\u00e7e, \u0130stanbul, lira, metro, metrob\u00fcs, metruk, kad\u0131k\u00f6y, para, otel, tahmin, \u015fi\u015fli, valilik, zab\u0131ta, \u00fcsk\u00fcdar", "articleid": 295731, "article": {"published": "2020-04-10"}, "twitter": {"url": "https://www.birgun.net/haber/alt-gecit-bakim-evinden-daha-guvenli-295731", "title": "\u2018Alt ge\u00e7it  bak\u0131m evinden daha g\u00fcvenli\u2019", "description": "\u0130stanbul Fatih'te bulunan Ha\u015fim \u0130\u015fcan Ge\u00e7idi'nin alt\u0131nda yatan \u00e7ok say\u0131da evsiz kameralara yans\u0131d\u0131. Altge\u00e7it alt\u0131nda kalan bir evsiz, \u201cBar\u0131nma evine gitmedim. Valilik bize 300 lira para veriyor\u201d diyor ve ekliyor: \u201cBak\u0131m evlerinde sosyal mesafe de yok.", "site": "@BirGun_Gazetesi"}, "pdate": 20200410, "utime": 20200410065509, "ptime": 20200410065200, "msapplication-starturl": "https://www.birgun.net", "viewport": "width=device-width, initial-scale=1", "content-language": "tr-TR", "language": "Turkish", "robots": "all", "rating": "General", "distribution": "global", "resource-type": "document", "doc-type": "white paper", "doc-class": "living document", "doc-rights": "public", "classification": "Consumers", "medium": "news", "audience": "all", "application-name": "birgun.net", "revisit-after": "1 days"}, "canonical_link": "https://www.birgun.net/haber/alt-gecit-bakim-evinden-daha-guvenli-295731"}