{"source_url": "https://web.archive.org", "url": "https://web.archive.org/web/20220131013158id_/https://www.aydinses.com/genel/zehirlenen-saglikcilar-gittiklerisaglik-merkezinde-fenalasti-h1600275.html", "title": "Son dakika haberleri ve t\u00fcm son dakika geli\u015fmeleri", "top_image": "https://www.aydinses.com/images/haberler/2020/02/zehirlenen_saglikcilar_gittiklerisaglik_merkezinde_fenalasti.jpg", "meta_img": "https://www.aydinses.com/images/haberler/2020/02/zehirlenen_saglikcilar_gittiklerisaglik_merkezinde_fenalasti.jpg", "images": ["https://www.aydinses.com/images/banner/logoayyildiz01.jpg", "http://www.sanalbasin.com/dcms-themes/sanalbasin/img/sanalbasin_uyesidir.png", "https://www.aydinses.com/images/haberler/2020/02/zehirlenen_saglikcilar_gittiklerisaglik_merkezinde_fenalasti.jpg", "https://www.aydinses.com/images/banner/aydinsestv.gif", "https://www.aydinses.com/_themes/hs-elegant/images/space.png", "https://mc.yandex.ru/watch/27888939", "https://www.aydinses.com/images/banner/rus.gif"], "movies": [], "text": "VAN'\u0131n Saray il\u00e7esinde ayn\u0131 sa\u011fl\u0131k oca\u011f\u0131nda g\u00f6rev yapan doktor \u00d6.F.B. ile hem\u015fireler E.K. ve F.N., yedikleri yemekten zehirlendi. Yo\u011fun kar ya\u011f\u0131\u015f\u0131 ve tipinin etkili oldu\u011fu b\u00f6lgede kendi imk\u00e2nlar\u0131yla Aile Sa\u011fl\u0131k Merkezi'ne giden sa\u011fl\u0131k\u00e7\u0131lar, burada fenal\u0131k ge\u00e7irdi. O anlar ise g\u00fcvenlik kameras\u0131na yans\u0131d\u0131.Saray il\u00e7esine ba\u011fl\u0131 k\u0131rsal \u00d6renbur\u00e7 Mahallesi'ndeki sa\u011fl\u0131k oca\u011f\u0131nda g\u00f6rev yapan Doktor \u00d6.F.B. ile hem\u015fire E.K. ve F.N., 12 \u015eubat g\u00fcn\u00fc, \u00d6zalp il\u00e7esindeki bir marketten yemek yapmak i\u00e7in al\u0131\u015fveri\u015f yapt\u0131. Tavuk, mantar ve sebze alan sa\u011fl\u0131k\u00e7\u0131lar, g\u00f6rev yapt\u0131klar\u0131 sa\u011fl\u0131k oca\u011f\u0131nda saat 15.30 s\u0131ralar\u0131nda yemek yap\u0131p, yedi. Yekemten sonra \u00d6.F.B. ve F.N., E.K.'yi Saray il\u00e7e merkezine g\u00f6t\u00fcrmek i\u00e7in otomobille yola \u00e7\u0131kt\u0131. Ancak yolda doktor \u00d6.F.B. ve hem\u015fireler rahats\u0131zland\u0131. Bunun \u00fczerine 3 sa\u011fl\u0131k\u00e7\u0131, kar ve tipinin etkili oldu\u011fu b\u00f6lgede, il\u00e7e merkezindeki Aile Sa\u011fl\u0131k Merkezi'ne gitti. Sa\u011fl\u0131k merkezine girip, yard\u0131m isteyen 3 sa\u011fl\u0131k\u00e7\u0131, burada fenal\u0131k ge\u00e7irdi. O anlar ise sa\u011fl\u0131k merkezinin g\u00fcvenlik kameras\u0131na yans\u0131d\u0131.Sa\u011fl\u0131k\u00e7\u0131lara burada m\u00fcdahale edildi. Tedaviye al\u0131nan doktor \u00d6.F.B. ve hem\u015firelerin sa\u011fl\u0131k durumlar\u0131n\u0131n iyi oldu\u011fu, zehirlenmeye ba\u011fl\u0131 hafif kar\u0131n a\u011fr\u0131s\u0131 \u015fikayetlerinin devam etti\u011fi belirtildi.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Son dakika haberleri ve t\u00fcm son dakika geli\u015fmeleri, \u0130stanbul, Ankara, \u0130zmir haberleri", "meta_lang": "tr", "meta_favicon": "https://www.aydinses.com/images/banner/favicon.ico", "meta_data": {"description": "Son dakika haberleri ve t\u00fcm son dakika geli\u015fmeleri, \u0130stanbul, Ankara, \u0130zmir haberleri", "author": "aydinses", "developer": "aydinses", "designer": "aydinses", "viewport": "width=970, initial-scale=1, shrink-to-fit=no", "theme-color": "#dc3545", "og": {"site_name": "aydinses", "title": "Zehirlenen sa\u011fl\u0131k\u00e7\u0131lar, gittikleri\u00a0sa\u011fl\u0131k merkezinde fenala\u015ft\u0131", "description": "Son dakika haberleri ve t\u00fcm son dakika geli\u015fmeleri, \u0130stanbul, Ankara, \u0130zmir haberleri", "image": {"identifier": "https://www.aydinses.com/images/haberler/2020/02/zehirlenen_saglikcilar_gittiklerisaglik_merkezinde_fenalasti.jpg", "type": "image/jpeg", "width": 600, "height": 313}, "type": "article", "url": "https://www.aydinses.com/genel/zehirlenen-saglikcilar-gittiklerisaglik-merkezinde-fenalasti-h1600275.html"}, "twitter": {"card": "summary_large_image", "url": "http://www.aydinses.com/genel/zehirlenen-saglikcilar-gittiklerisaglik-merkezinde-fenalasti-h1600275.html", "domain": "https://www.aydinses.com/", "site": "aydinses", "title": "Zehirlenen sa\u011fl\u0131k\u00e7\u0131lar, gittikleri\u00a0sa\u011fl\u0131k merkezinde fenala\u015ft\u0131", "image": {"src": "https://www.aydinses.com/images/haberler/2020/02/zehirlenen_saglikcilar_gittiklerisaglik_merkezinde_fenalasti.jpg"}}, "dc.language": "tr", "dc.source": "https://www.aydinses.com/", "dc.title": "Son dakika haberleri ve t\u00fcm son dakika geli\u015fmeleri", "dc.description": "Son dakika haberleri ve t\u00fcm son dakika geli\u015fmeleri, \u0130stanbul, Ankara, \u0130zmir haberleri", "fb": {"pages": 135071793170594}}, "canonical_link": "https://www.aydinses.com/genel/zehirlenen-saglikcilar-gittiklerisaglik-merkezinde-fenalasti-h1600275.html"}