{"source_url": "https://www.haberler.com", "url": "https://www.haberler.com/corum-belediyesi-nden-karantinaya-alinanlara-13139874-haberi/", "title": "\u00c7orum Belediyesi'nden karantinaya al\u0131nanlara hediye", "top_image": "https://foto.haberler.com/haber/2020/04/19/corum-belediyesi-nden-karantinaya-alinanlara-13139874_o.jpg", "meta_img": "https://foto.haberler.com/haber/2020/04/19/corum-belediyesi-nden-karantinaya-alinanlara-13139874_o.jpg", "images": ["https://foto.haberler.com/haber/2020/04/19/corum-belediyesi-nden-karantinaya-alinanlara-13139874_o.jpg", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "\u00c7orum Belediyesi'nden karantinaya al\u0131nanlara hediye Suudi Arabistan'dan \u00c7orum'a getirilerek karantina alt\u0131nda tutulan 315 ki\u015fiye, \u00c7orum Belediyesi taraf\u0131ndan haz\u0131rlanan \u00e7e\u015fitli hediyeler verildi.\n\nSuudi Arabistan'dan \u00c7orum'a getirilerek karantina alt\u0131nda tutulan 315 ki\u015fiye, \u00c7orum Belediyesi taraf\u0131ndan haz\u0131rlanan \u00e7e\u015fitli hediyeler verildi.\n\nBelediye Ba\u015fkan Yard\u0131mc\u0131s\u0131 \u0130smail Ya\u011fbat, Kredi ve Yurtlar Kurumu \u0130skilipli At\u0131f Hoca Yurdu'nda kalanlara s\u00fcrpriz yaparak leblebi ve kitap hediye etti. Belediye Ba\u015fkan\u0131 Dr. Halil \u0130brahim A\u015fg\u0131n'\u0131n selam\u0131n\u0131 ve hediyelerini karantinada kalan 315 ki\u015fiye ula\u015ft\u0131rd\u0131klar\u0131n\u0131 kaydeden \u0130smail Ya\u011fbat, Koronavir\u00fcs tedbirleri kapsam\u0131nda \u00c7orum'da \u00e7ok yo\u011fun bir \u00e7al\u0131\u015fma i\u00e7erisinde olduklar\u0131n\u0131 ifade ederek, \"Cumhurba\u015fkan\u0131m\u0131z Recep Tayyip Erdo\u011fan'\u0131n riyasetinde t\u00fcm kurumlar\u0131m\u0131zla birlikte etkin ve kararl\u0131 bir m\u00fccadele sergiliyoruz. Bizler de \u00c7orum Belediyesi olarak devletimizin \u00fczerindeki bu y\u00fck\u00fc hafifletmek ve hem\u015fehrilerimizin sa\u011fl\u0131\u011f\u0131n\u0131 korumak ad\u0131na yo\u011fun bir \u015fekilde \u00e7al\u0131\u015f\u0131yoruz. Devletimiz t\u00fcm kurumlar\u0131yla birlikte karantina alt\u0131ndaki vatanda\u015flar\u0131m\u0131z i\u00e7in ellerinden gelen \u00e7abay\u0131 g\u00f6stermektedir.\" dedi.\n\n\u00c7orum'da karantina alt\u0131na al\u0131nanlara \u00c7orum halk\u0131n\u0131n misafirperverli\u011finin bir ni\u015fanesi olarak \u00e7e\u015fitli hediyeler verdiklerini belirten \u0130smail Ya\u011fbat, \"Misafirlerimize \u00c7orum leblebisi ve karantina s\u00fcresi i\u00e7erisinde \u00c7orum hakk\u0131nda bilgi sahibi olabilmeleri amac\u0131yla \u00c7orum Belediyesi K\u00fclt\u00fcr Yay\u0131nlar\u0131ndan olu\u015fan bir set hediye ettik. Bu zamana kadar oldu\u011fu gibi bundan sonra da devletimiz t\u00fcm kurumlar\u0131yla misafirlerimizin karantina s\u00fcrecini en iyi \u015fekilde ge\u00e7irmeleri i\u00e7in ellerinden geleni yapacaklard\u0131r.\"\u015eeklinde konu\u015ftu.\n\n14 g\u00fcnl\u00fck karantina s\u00fcresi boyunca 315 ki\u015finin de kendilerinin misafirleri oldu\u011funun alt\u0131n\u0131 \u00e7izen Ba\u015fkan Yard\u0131mc\u0131s\u0131 \u0130smail Ya\u011fbat, \"Vatanda\u015flar\u0131m\u0131za da bir \u00e7a\u011fr\u0131m\u0131z var. Sosyal mesafenizi koruyun, sosyal izolasyonu sa\u011flay\u0131n. L\u00fctfen evde kal\u0131n.\"ifadelerini kulland\u0131. - \u00c7ORUM\n\nKaynak: \u0130HA", "keywords": [], "meta_keywords": ["Halil \u0130brahim A\u015fg\u0131n", "Suudi Arabistan", "\u00c7orum", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Suudi Arabistan'dan \u00c7orum'a getirilerek karantina alt\u0131nda tutulan 315 ki\u015fiye, \u00c7orum Belediyesi taraf\u0131ndan haz\u0131rlanan \u00e7e\u015fitli hediyeler verildi.", "meta_lang": "tr", "meta_favicon": "/touch-icon-iphone.png", "meta_data": {"description": "Suudi Arabistan'dan \u00c7orum'a getirilerek karantina alt\u0131nda tutulan 315 ki\u015fiye, \u00c7orum Belediyesi taraf\u0131ndan haz\u0131rlanan \u00e7e\u015fitli hediyeler verildi.", "keywords": "Halil \u0130brahim A\u015fg\u0131n, Suudi Arabistan, \u00c7orum, G\u00fcncel", "image": "https://foto.haberler.com/haber/2020/04/19/corum-belediyesi-nden-karantinaya-alinanlara-13139874_o.jpg", "medium": "news", "dateCreated": "2020-04-19T18:31:34+03:00", "dateUpdated": "2020-04-19T18:31:42+03:00", "msapplication-starturl": "https://www.haberler.com", "article": {"id": 13139874, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Halil \u0130brahim A\u015fg\u0131n, Suudi Arabistan, \u00c7orum, G\u00fcncel"}, "og": {"url": "https://www.haberler.com/corum-belediyesi-nden-karantinaya-alinanlara-13139874-haberi/", "site_name": "Haberler.com", "locale": "tr_TR", "type": "article", "title": "\u00c7orum Belediyesi'nden karantinaya al\u0131nanlara hediye", "description": "Suudi Arabistan'dan \u00c7orum'a getirilerek karantina alt\u0131nda tutulan 315 ki\u015fiye, \u00c7orum Belediyesi taraf\u0131ndan haz\u0131rlanan \u00e7e\u015fitli hediyeler verildi.", "image": {"identifier": "https://foto.haberler.com/haber/2020/04/19/corum-belediyesi-nden-karantinaya-alinanlara-13139874_o.jpg", "secure_url": "https://foto.haberler.com/haber/2020/04/19/corum-belediyesi-nden-karantinaya-alinanlara-13139874_o.jpg", "width": 640, "height": 427}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/corum-belediyesi-nden-karantinaya-alinanlara-13139874-haberi/", "card": "summary_large_image", "site": "Haberler", "title": "\u00c7orum Belediyesi'nden karantinaya al\u0131nanlara hediye", "description": "Suudi Arabistan'dan \u00c7orum'a getirilerek karantina alt\u0131nda tutulan 315 ki\u015fiye, \u00c7orum Belediyesi taraf\u0131ndan haz\u0131rlanan \u00e7e\u015fitli hediyeler verildi.", "image": "https://foto.haberler.com/haber/2020/04/19/corum-belediyesi-nden-karantinaya-alinanlara-13139874_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/corum-belediyesi-nden-karantinaya-alinanlara-13139874-haberi/"}