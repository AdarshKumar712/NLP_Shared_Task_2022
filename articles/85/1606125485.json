{"source_url": "https://www.diyaloggazetesi.com", "url": "https://www.diyaloggazetesi.com/kibris/uretime-sahip-cikalim-h78372.html", "title": "\"\u00dcretime sahip \u00e7\u0131kal\u0131m\"", "top_image": "https://www.diyaloggazetesi.com/images/resize/100/600x315/haberler/2020/05/uretime_sahip_cikalim_h78372_c36ad.jpg", "meta_img": "https://www.diyaloggazetesi.com/images/resize/100/600x315/haberler/2020/05/uretime_sahip_cikalim_h78372_c36ad.jpg", "images": ["https://www.diyaloggazetesi.com/images/resize/100/656x400/haberler/2020/05/uretime_sahip_cikalim_h78372_c36ad.jpg", "https://www.diyaloggazetesi.com/images/resize/100/334x215/haberler/thumbs/2020/05/sadece_51_test_h78726_e62f7.jpg", "https://www.diyaloggazetesi.com/images/yazarlar/zx_zx.png", "https://www.diyaloggazetesi.com/images/resize/100/334x215/haberler/thumbs/2020/05/iki_gun_denize_girmeyin_h78725_d14d1.jpg", "https://www.diyaloggazetesi.com/images/banner/hslogo_1_1_2.png", "https://www.diyaloggazetesi.com/images/resize/100/334x215/haberler/thumbs/2020/05/22_yasinda_dalgalara_yenildi_h78722_b5bc3.jpg", "https://www.diyaloggazetesi.com/images/resize/100/320x206/haberler/thumbs/2020/05/kamuda_sadece_17_eczaci_var_h78373_22c4d.jpg", "https://www.diyaloggazetesi.com/images/resize/100/334x215/haberler/thumbs/2020/05/yeter_artik_h78728_a7f67.jpg", "https://www.diyaloggazetesi.com/images/resize/100/600x315/haberler/2020/05/uretime_sahip_cikalim_h78372_c36ad.jpg", "http://www.iveria.com.tr/reklam/diyaloggazetesi/diyaloggazetesi_iveria_group_reklam_960X100.gif", "https://www.diyaloggazetesi.com/images/resize/100/334x215/haberler/thumbs/2020/05/arama_calismalari_simdilik_bitti_h78727_5efdf.jpg", "https://www.diyaloggazetesi.com/images/banner/hslogo_1_1.png", "https://www.diyaloggazetesi.com/thumb.php?src=https://www.diyaloggazetesi.com/images/banner/Diyalog_640x135.png&w=620&h=90&q=100"], "movies": [], "text": "Bug\u00fcn D\u00fcnya \u00c7ift\u00e7iler G\u00fcn\u00fc... K\u0131br\u0131s T\u00fcrk \u00c7ift\u00e7iler Birli\u011fi Ba\u015fkan\u0131 H\u00fcseyin \u00c7avu\u015f Kelle, \u00e7ift\u00e7ilerin g\u00fcn\u00fcn\u00fc kutlad\u0131.\n\nG\u00fcnle ilgili mesaj\u0131nda d\u00fcnyay\u0131 kas\u0131p kavuran Covid-19 salg\u0131n\u0131na da i\u015faret eden Kelle, \u201cTar\u0131msal \u00fcretimin ne denli \u00f6nemli oldu\u011fu bir kez daha anla\u015f\u0131ld\u0131. K\u0131br\u0131s T\u00fcrk halk\u0131 ata mesle\u011fi olan tar\u0131msal \u00fcretime sahip \u00e7\u0131kmal\u0131\u201d dedi.\n\nKelle, \u00fclkedeki tar\u0131msal alanlar\u0131n her ge\u00e7en g\u00fcn el de\u011fi\u015ftirdi\u011fini, emlak sekt\u00f6r\u00fcne kayd\u0131\u011f\u0131n\u0131 da belirterek, \u201cDi\u011fer \u00fclkelere g\u00f6re tar\u0131msal girdiler KKTC\u2019de \u00e7ok daha pahal\u0131. D\u00fcnyan\u0131n en pahal\u0131 mazotunu da bizim \u00e7ift\u00e7imiz kullan\u0131yor\u201d dedi.\n\nKelle, tar\u0131m alanlar\u0131n\u0131n miras yoluyla b\u00f6l\u00fcnd\u00fc\u011f\u00fcn\u00fc, bu nedenle tar\u0131m\u0131n \u00f6l\u00e7ek ekonomisine olan katk\u0131s\u0131n\u0131n her ge\u00e7en g\u00fcn d\u00fc\u015ft\u00fc\u011f\u00fcn\u00fc kaydetti.\n\nKelle, 2019-2020 hasat d\u00f6nemiyle ilgili \u00fcreticilerine bir tak\u0131m uyar\u0131larda da bulundu.\n\nYang\u0131nlara Dikkat\n\n\u00c7ift\u00e7iler Birli\u011fi Ba\u015fkan\u0131 H\u00fcseyin \u00c7avu\u015f Kelle \u015funlar\u0131 kaydetti:\n\n\u201cOlgun say\u0131lan bir y\u0131lda \u00fcreticilerin kurakl\u0131k ya\u015famamas\u0131 i\u00e7in hasatta, yol kenarlar\u0131ndaki arazilerin \u00e7evrelerinin saban veya goble ile s\u00fcr\u00fclmesini tavsiye ediyoruz. Kurak bir iklime sahip olan \u00fclkemizde bu y\u0131l da yang\u0131nlar art\u0131\u015f g\u00f6sterebilir. Yang\u0131nlar\u0131 \u00f6nleme sadece \u00fcreticilerin g\u00f6revi de\u011fil. Halk\u0131m\u0131z da yol kenarlar\u0131na \u00e7\u00f6p, moloz, \u015fi\u015fe ve en \u00f6nemlisi izmarit atmamal\u0131, bu konuda duyarl\u0131 olmal\u0131.\u201d", "keywords": [], "meta_keywords": ["K\u0131br\u0131s t\u00fcrk \u00e7ift\u00e7iler birli\u011fi", "h\u00fcseyin \u00e7avu\u015f kelle"], "tags": [], "authors": [], "publish_date": null, "summary": "", "article_html": "", "meta_description": "D\u00fcnya \u00c7ift\u00e7iler G\u00fcn\u00fc'nde mesaj yay\u0131mlayan \u00c7ift\u00e7iler Birli\u011fi Ba\u015fkan\u0131 Kelle 'K\u0131br\u0131s T\u00fcrk Halk\u0131 ata mesle\u011fi olan tar\u0131msal \u00fcretime sahip", "meta_lang": "tr", "meta_favicon": "https://www.diyaloggazetesi.com/_themes/hs-retina/images/favicon.ico", "meta_data": {"description": "D\u00fcnya \u00c7ift\u00e7iler G\u00fcn\u00fc'nde mesaj yay\u0131mlayan \u00c7ift\u00e7iler Birli\u011fi Ba\u015fkan\u0131 Kelle 'K\u0131br\u0131s T\u00fcrk Halk\u0131 ata mesle\u011fi olan tar\u0131msal \u00fcretime sahip", "keywords": "K\u0131br\u0131s t\u00fcrk \u00e7ift\u00e7iler birli\u011fi, h\u00fcseyin \u00e7avu\u015f kelle", "news_keywords": "K\u0131br\u0131s t\u00fcrk \u00e7ift\u00e7iler birli\u011fi, h\u00fcseyin \u00e7avu\u015f kelle", "content-language": "tr-TR", "og": {"site_name": "Diyalog Gazetesi", "title": "\"\u00dcretime sahip \u00e7\u0131kal\u0131m\"", "description": "D\u00fcnya \u00c7ift\u00e7iler G\u00fcn\u00fc'nde mesaj yay\u0131mlayan \u00c7ift\u00e7iler Birli\u011fi Ba\u015fkan\u0131 Kelle 'K\u0131br\u0131s T\u00fcrk Halk\u0131 ata mesle\u011fi olan tar\u0131msal \u00fcretime sahip", "image": {"identifier": "https://www.diyaloggazetesi.com/images/resize/100/600x315/haberler/2020/05/uretime_sahip_cikalim_h78372_c36ad.jpg", "type": "image/jpeg", "width": 706, "height": 378}, "type": "article", "url": "https://www.diyaloggazetesi.com/kibris/uretime-sahip-cikalim-h78372.html"}, "twitter": {"card": "summary_large_image", "url": "http://www.diyaloggazetesi.com/kibris/uretime-sahip-cikalim-h78372.html", "domain": "https://www.diyaloggazetesi.com/", "site": "DiyalogGazetesi", "title": "\"\u00dcretime sahip \u00e7\u0131kal\u0131m\"", "description": "D\u00fcnya \u00c7ift\u00e7iler G\u00fcn\u00fc\u2019nde mesaj yay\u0131mlayan \u00c7ift\u00e7iler Birli\u011fi Ba\u015fkan\u0131 Kelle, \u201cK\u0131br\u0131s T\u00fcrk Halk\u0131 ata mesle\u011fi olan tar\u0131msal \u00fcretime sahip \u00e7\u0131kmal\u0131\u201d dedi", "image": {"src": "https://www.diyaloggazetesi.com/images/haberler/2020/05/uretime_sahip_cikalim_h78372_c36ad.jpg"}}, "dc.language": "tr", "dc.source": "https://www.diyaloggazetesi.com/", "dc.title": "\"\u00dcretime sahip \u00e7\u0131kal\u0131m\"", "dc.keywords": "K\u0131br\u0131s t\u00fcrk \u00e7ift\u00e7iler birli\u011fi, h\u00fcseyin \u00e7avu\u015f kelle", "dc.description": "D\u00fcnya \u00c7ift\u00e7iler G\u00fcn\u00fc'nde mesaj yay\u0131mlayan \u00c7ift\u00e7iler Birli\u011fi Ba\u015fkan\u0131 Kelle 'K\u0131br\u0131s T\u00fcrk Halk\u0131 ata mesle\u011fi olan tar\u0131msal \u00fcretime sahip"}, "canonical_link": "https://www.diyaloggazetesi.com/kibris/uretime-sahip-cikalim-h78372.html"}