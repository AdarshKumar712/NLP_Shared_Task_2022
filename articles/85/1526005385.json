{"source_url": "https://www.milligazete.com.tr", "url": "https://www.milligazete.com.tr/haber/3665326/korona-nedeniyle-karantinaya-alinan-gemiden-kotu-haber", "title": "Korona nedeniyle karantinaya al\u0131nan gemiden k\u00f6t\u00fc haber!", "top_image": "https://static.daktilo.com/sites/71/uploads/2020/02/20/large/5e3934ea7152d810cca5c0e0.jpg", "meta_img": "https://static.daktilo.com/sites/71/uploads/2020/02/20/large/5e3934ea7152d810cca5c0e0.jpg", "images": ["https://file.daktilo.com/themes/enerjik/assets/img/mask-16-9.png", "https://static.daktilo.com/sites/71/uploads/2017/07/03/large/milli-logo-desktop-(5).png", "https://file.daktilo.com/themes/enerjik/assets/img/bos.png", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2020/02/20/large/5e3934ea7152d810cca5c0e0.jpg", "https://static.daktilo.com/sites/71/uploads/2017/07/03/large/milli-logo-mobil-(3).png"], "movies": [], "text": "Japon haber ajans\u0131 Kyodo\u2019nun haberine g\u00f6re, 500\u2019den fazla ki\u015fide korona vir\u00fcs\u00fcn tespit edildi\u011fi \u201cDiamond Princess\" gemisinde yolcu olan 80 ya\u015flar\u0131ndaki bir kad\u0131n ve bir erkek \u00f6ld\u00fc.\n\n\n\n\u00d6len yolcular\u0131n kimliklerine ili\u015fkin detayl\u0131 bilgi verilmezken, s\u00f6z konusu vir\u00fcsten Japonya\u2019da \u00f6lenlerin say\u0131s\u0131 b\u00f6ylece 3\u2019e y\u00fckseldi.\n\n\n\n\u00dclkede il olarak Kanagawa b\u00f6lgesinde, 80'li ya\u015flardaki bir kad\u0131n, koronan\u0131n yol a\u00e7t\u0131\u011f\u0131 zat\u00fcrre nedeniyle ge\u00e7en hafta hayat\u0131n\u0131 kaybetmi\u015fti.\n\nBa\u015fkent Tokyo yak\u0131n\u0131ndaki Yokohama Liman\u0131'nda 4 \u015eubat'ta karantinaya al\u0131nan ve 3 bin 500'den fazla ki\u015finin bulundu\u011fu \"Diamond Princess\" adl\u0131 yolcu gemisinde, d\u00fcn test sonu\u00e7lar\u0131 negatif \u00e7\u0131kan yolcular\u0131n tahliyesi ba\u015flam\u0131\u015ft\u0131.\n\n\u0130lk olarak \u00c7in'in Hubey eyaletine ba\u011fl\u0131 Vuhan kentinde 12 Aral\u0131k 2019'da tespit edilen vir\u00fcs\u00fcn, k\u0131sa s\u00fcrede di\u011fer \u015fehir ve \u00fclkelere yay\u0131lmas\u0131 \u00fczerine D\u00fcnya Sa\u011fl\u0131k \u00d6rg\u00fct\u00fc \"acil durum\" ilan etmi\u015fti.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Japonya'da, yeni tip korona vir\u00fcs salg\u0131n\u0131 nedeniyle karantinaya al\u0131nan yolcu\u00a0gemisindeki 2 yolcu hayat\u0131n\u0131 kaybetti.\u00dclkede salg\u0131ndan \u00f6lenlerin say\u0131s\u0131 3\u2019e y\u00fckseld...", "meta_lang": "tr", "meta_favicon": "https://static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "Japonya'da, yeni tip korona vir\u00fcs salg\u0131n\u0131 nedeniyle karantinaya al\u0131nan yolcu\u00a0gemisindeki 2 yolcu hayat\u0131n\u0131 kaybetti.\u00dclkede salg\u0131ndan \u00f6lenlerin say\u0131s\u0131 3\u2019e y\u00fckseld...", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "Korona nedeniyle karantinaya al\u0131nan gemiden k\u00f6t\u00fc haber!", "description": "Japonya'da, yeni tip korona vir\u00fcs salg\u0131n\u0131 nedeniyle karantinaya al\u0131nan yolcu\u00a0gemisindeki 2 yolcu hayat\u0131n\u0131 kaybetti.\u00dclkede salg\u0131ndan \u00f6lenleri...", "type": "article", "url": "https://www.milligazete.com.tr/haber/3665326/korona-nedeniyle-karantinaya-alinan-gemiden-kotu-haber", "image": {"identifier": "https://static.daktilo.com/sites/71/uploads/2020/02/20/large/5e3934ea7152d810cca5c0e0.jpg", "width": 800, "height": 450, "alt": "Korona nedeniyle karantinaya al\u0131nan gemiden k\u00f6t\u00fc haber!"}}, "twitter": {"card": "summary_large_image", "site": "@milligazetecom", "title": "Korona nedeniyle karantinaya al\u0131nan gemiden k\u00f6t\u00fc haber!", "description": "Japonya'da, yeni tip korona vir\u00fcs salg\u0131n\u0131 nedeniyle karantinaya al\u0131nan yolcu\u00a0gemisindeki 2 yolcu hayat\u0131n\u0131 kaybetti.\u00dclkede salg\u0131ndan \u00f6lenleri...", "image": "https://static.daktilo.com/sites/71/uploads/2020/02/20/large/5e3934ea7152d810cca5c0e0.jpg"}}, "canonical_link": "https://www.milligazete.com.tr/haber/3665326/korona-nedeniyle-karantinaya-alinan-gemiden-kotu-haber"}