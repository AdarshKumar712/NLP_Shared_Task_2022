{"source_url": "https://www.haberler.com", "url": "https://www.haberler.com/toplanan-yardimlar-ihtiyac-sahiplerine-13132655-haberi/", "title": "Toplanan yard\u0131mlar ihtiya\u00e7 sahiplerine ula\u015ft\u0131r\u0131l\u0131yor", "top_image": "https://foto.haberler.com/haber/2020/04/17/toplanan-yardimlar-ihtiyac-sahiplerine-13132655_o.jpg", "meta_img": "https://foto.haberler.com/haber/2020/04/17/toplanan-yardimlar-ihtiyac-sahiplerine-13132655_o.jpg", "images": ["https://www.haberler.com/static/reklam/advertisement.gif?ads=1", "https://foto.haberler.com/haber/2020/04/17/toplanan-yardimlar-ihtiyac-sahiplerine-13132655_o.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "Toplanan yard\u0131mlar ihtiya\u00e7 sahiplerine ula\u015ft\u0131r\u0131l\u0131yor 'Sungurlu i\u00e7in ben de var\u0131m' slogan\u0131 ile ba\u015flat\u0131lan yard\u0131m kampanyas\u0131na destekler \u00e7\u0131\u011f gibi b\u00fcy\u00fcrken, Belediye ekipleri toplanan yard\u0131m kolilerini kap\u0131 kap\u0131 dola\u015farak ihtiya\u00e7 sahiplerine ula\u015ft\u0131r\u0131yor.\n\n'Sungurlu i\u00e7in ben de var\u0131m' slogan\u0131 ile ba\u015flat\u0131lan yard\u0131m kampanyas\u0131na destekler \u00e7\u0131\u011f gibi b\u00fcy\u00fcrken, Belediye ekipleri toplanan yard\u0131m kolilerini kap\u0131 kap\u0131 dola\u015farak ihtiya\u00e7 sahiplerine ula\u015ft\u0131r\u0131yor.\n\nSungurlu Belediye Ba\u015fkan\u0131 Abdulkadir \u015eahiner, il\u00e7ede Koronavir\u00fcs sebebiyle maddi s\u0131k\u0131nt\u0131 \u00e7eken, i\u015fsiz kalan vatanda\u015flar yarar\u0131na yard\u0131m kampanyas\u0131 ba\u015flatm\u0131\u015f, kendisi de 3 ayl\u0131k maa\u015f\u0131n\u0131 ba\u011f\u0131\u015flayarak 200 paket g\u0131da yard\u0131m\u0131nda bulunmu\u015ftu. Yard\u0131m kampanyas\u0131n\u0131n duyulmas\u0131n\u0131n ard\u0131ndan bir\u00e7ok firma g\u0131da yard\u0131m\u0131nda bulunurken, aralar\u0131nda Ba\u015fkan yard\u0131mc\u0131lar\u0131n\u0131n da bulundu\u011fu belediye ekipleri toplanan yard\u0131m kolilerini titizlikle ihtiya\u00e7 sahiplerine ula\u015ft\u0131r\u0131yor.\n\n\u00d6ncelikle i\u015fyeri kapanan ve i\u015ften \u00e7\u0131kar\u0131lan vatanda\u015flar\u0131 belirlediklerini s\u00f6yleyen Sungurlu Belediye Ba\u015fkan yard\u0131mc\u0131s\u0131 Bahri Sezen, daha sonra hay\u0131rseverlerden gelen yard\u0131m kolilerini kap\u0131 kap\u0131 gezerek da\u011f\u0131tt\u0131klar\u0131n\u0131 ifade etti.\n\nYard\u0131m kampanyas\u0131na destek olarak elini ta\u015f\u0131n alt\u0131na koyan hay\u0131rseverlere te\u015fekk\u00fcr eden Sungurlu Belediye Ba\u015fkan\u0131 Abdulkadir \u015eahiner, \"K\u0131ymetli Hem\u015fehrilerime duyarl\u0131 davran\u0131\u015flar\u0131 i\u00e7in te\u015fekk\u00fcr ediyorum\" dedi. - \u00c7ORUM\n\nKaynak: \u0130HA", "keywords": [], "meta_keywords": ["Abdulkadir \u015eahiner", "Koronavir\u00fcs", "Sungurlu", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "'Sungurlu i\u00e7in ben de var\u0131m' slogan\u0131 ile ba\u015flat\u0131lan yard\u0131m kampanyas\u0131na destekler \u00e7\u0131\u011f gibi b\u00fcy\u00fcrken, Belediye ekipleri toplanan yard\u0131m kolilerini kap\u0131 kap\u0131 dola\u015farak ihtiya\u00e7 sahiplerine ula\u015ft\u0131r\u0131yor.", "meta_lang": "tr", "meta_favicon": "/touch-icon-iphone.png", "meta_data": {"description": "'Sungurlu i\u00e7in ben de var\u0131m' slogan\u0131 ile ba\u015flat\u0131lan yard\u0131m kampanyas\u0131na destekler \u00e7\u0131\u011f gibi b\u00fcy\u00fcrken, Belediye ekipleri toplanan yard\u0131m kolilerini kap\u0131 kap\u0131 dola\u015farak ihtiya\u00e7 sahiplerine ula\u015ft\u0131r\u0131yor.", "keywords": "Abdulkadir \u015eahiner, Koronavir\u00fcs, Sungurlu, G\u00fcncel", "image": "https://foto.haberler.com/haber/2020/04/17/toplanan-yardimlar-ihtiyac-sahiplerine-13132655_o.jpg", "medium": "news", "dateCreated": "2020-04-17T13:54:34+03:00", "dateUpdated": "2020-04-17T13:54:50+03:00", "msapplication-starturl": "https://www.haberler.com", "article": {"id": 13132655, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Abdulkadir \u015eahiner, Koronavir\u00fcs, Sungurlu, G\u00fcncel"}, "og": {"url": "https://www.haberler.com/toplanan-yardimlar-ihtiyac-sahiplerine-13132655-haberi/", "site_name": "Haberler.com", "locale": "tr_TR", "type": "article", "title": "Toplanan yard\u0131mlar ihtiya\u00e7 sahiplerine ula\u015ft\u0131r\u0131l\u0131yor", "description": "'Sungurlu i\u00e7in ben de var\u0131m' slogan\u0131 ile ba\u015flat\u0131lan yard\u0131m kampanyas\u0131na destekler \u00e7\u0131\u011f gibi b\u00fcy\u00fcrken, Belediye ekipleri toplanan yard\u0131m kolilerini kap\u0131 kap\u0131 dola\u015farak ihtiya\u00e7 sahiplerine ula\u015ft\u0131r\u0131yor.", "image": {"identifier": "https://foto.haberler.com/haber/2020/04/17/toplanan-yardimlar-ihtiyac-sahiplerine-13132655_o.jpg", "secure_url": "https://foto.haberler.com/haber/2020/04/17/toplanan-yardimlar-ihtiyac-sahiplerine-13132655_o.jpg", "width": 640, "height": 427}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/toplanan-yardimlar-ihtiyac-sahiplerine-13132655-haberi/", "card": "summary_large_image", "site": "Haberler", "title": "Toplanan yard\u0131mlar ihtiya\u00e7 sahiplerine ula\u015ft\u0131r\u0131l\u0131yor", "description": "'Sungurlu i\u00e7in ben de var\u0131m' slogan\u0131 ile ba\u015flat\u0131lan yard\u0131m kampanyas\u0131na destekler \u00e7\u0131\u011f gibi b\u00fcy\u00fcrken, Belediye ekipleri toplanan yard\u0131m kolilerini kap\u0131 kap\u0131 dola\u015farak ihtiya\u00e7 sahiplerine ula\u015ft\u0131r\u0131yor.", "image": "https://foto.haberler.com/haber/2020/04/17/toplanan-yardimlar-ihtiyac-sahiplerine-13132655_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/toplanan-yardimlar-ihtiyac-sahiplerine-13132655-haberi/"}