{"source_url": "https://web.archive.org", "url": "https://web.archive.org/web/20200625115155id_/https://www.ensonhaber.com/teknoloji/snapchat-donald-trumpin-reklamini-yapmayacak", "title": "Snapchat, Donald Trump'\u0131n reklam\u0131n\u0131 yapmayacak", "top_image": "https://icdn.ensonhaber.com/resimler/diger/kok/2020/06/04/trump_2701.jpg", "meta_img": "https://icdn.ensonhaber.com/resimler/diger/kok/2020/06/04/trump_2701.jpg", "images": ["https://icdn.ensonhaber.com/cdn/desktop/img/logo.png", "https://certify.alexametrics.com/atrk.gif?account=DIQbh1acOh00yC", "https://icdn.ensonhaber.com/cdn/desktop/img/cattop-placeholder.gif", "https://mc.yandex.ru/watch/24056266", "https://icdn.ensonhaber.com/resimler/diger/kok/2020/06/04/trump_2701.jpg", "https://icdn.ensonhaber.com/cdn/desktop/img/newsv-placeholder.gif", "https://icdn.ensonhaber.com/resimler/diger/kok/2020/06/05/trump-snapchat-reklam_156.jpg", "https://icdn.ensonhaber.com/cdn/mobil/assets/img/weather/06-s.png", "https://icdn.ensonhaber.com/cdn/desktop/img/header-cat-placeholder.gif"], "movies": [], "text": "Snapchat, uygulaman\u0131n ke\u015ffet b\u00f6l\u00fcm\u00fcnde art\u0131k Donald Trump'\u0131n \u00f6ne \u00e7\u0131kar\u0131lmayaca\u011f\u0131n\u0131 a\u00e7\u0131klad\u0131.\n\nBildi\u011finiz gibi Twitter, ABD Ba\u015fkan\u0131 Donald Trump'\u0131n baz\u0131 tweet'lerine uyar\u0131 etiketi koyarak ABD Ba\u015fkan\u0131'na yapt\u0131r\u0131mlar\u0131n\u0131 uygulam\u0131\u015ft\u0131.\n\nSosyal medya uygulamas\u0131 Snapchat, ABD Ba\u015fkan\u0131 Donald Trump'a y\u00f6nelik yapt\u0131r\u0131m uygulama karar\u0131 alan son platform oldu. \u015eirket, ABD Ba\u015fkan\u0131'n\u0131n hesab\u0131na baz\u0131 k\u0131s\u0131tlamalar getirildi\u011fini a\u00e7\u0131klad\u0131.\n\nYeni al\u0131nan karara g\u00f6re Trump'\u0131n hesab\u0131; bundan b\u00f6yle sanat\u00e7\u0131, sporcu, politikac\u0131 gibi \u00fcnl\u00fc ki\u015filerin hesaplar\u0131n\u0131n di\u011fer kullan\u0131c\u0131lara \u00f6nerildi\u011fi \u2018ke\u015ffet' b\u00f6l\u00fcm\u00fcnde yer almayacak.\n\n\"IRKSAL \u015e\u0130DDET SESLER\u0130N\u0130N Y\u00dcKSELMES\u0130NE \u0130Z\u0130N VERMEYECE\u011e\u0130Z\"\n\n\u015eirketin bir s\u00f6zc\u00fcs\u00fc, \"Ke\u015ffet b\u00f6l\u00fcm\u00fcnde \u0131rksal \u015fiddet ve adaletsizli\u011fi k\u00f6r\u00fckleyen seslerin y\u00fckselmesine izin vermeyece\u011fiz. Irksal \u015fiddet ve adaletsizli\u011fin toplumumuzda yeri yoktur ve Amerika'da bar\u0131\u015f, sevgi, e\u015fitlik ve adalet arayan herkesle birlikteyiz.\" a\u00e7\u0131klamas\u0131n\u0131 yapt\u0131.\n\nDonald Trump'\u0131n se\u00e7im kampanyas\u0131n\u0131 y\u00f6neten Brad Parscale ise bu karar sonras\u0131, Snap CEO'su Evan Spigel i\u00e7in \u2018radikal' tabirini kulland\u0131.\n\nParscale, \"Snapchat, kullan\u0131c\u0131lar\u0131n\u0131n Ba\u015fkan'\u0131n i\u00e7eriklerini izlemesinden nefret ediyor ve bunlar\u0131 gizli tutmaya \u00e7al\u0131\u015f\u0131yor.\u201d dedi.\n\nTwitter'\u0131 yo\u011fun bir \u015fekilde ele\u015ftiren Trump'tan, konuyla ilgili \u015fimdilik herhangi bir a\u00e7\u0131klama gelmedi.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Snapchat, uygulaman\u0131n ke\u015ffet b\u00f6l\u00fcm\u00fcnde art\u0131k Donald Trump'\u0131n \u00f6ne \u00e7\u0131kar\u0131lmayaca\u011f\u0131n\u0131 a\u00e7\u0131klad\u0131.", "meta_lang": "tr", "meta_favicon": "/favicon.ico", "meta_data": {"description": "Snapchat, uygulaman\u0131n ke\u015ffet b\u00f6l\u00fcm\u00fcnde art\u0131k Donald Trump'\u0131n \u00f6ne \u00e7\u0131kar\u0131lmayaca\u011f\u0131n\u0131 a\u00e7\u0131klad\u0131.", "google-site-verification": "E4Bhz8xBIW0xFnIzpYKVeEhzm0lmuhxKwhSiHgiKdso", "yandex-verification": "575e606f2d6e8937", "dailymotion-domain-verification": "dm2gkxk9bb4brhra7", "fb": {"pages": 192783116558, "admins": 651829200, "app_id": 1395396780711602}, "apple-itunes-app": "app-id=353599677", "enson_news_id": 664839, "og": {"site_name": "Ensonhaber", "type": "website", "title": "Snapchat, Donald Trump'\u0131n reklam\u0131n\u0131 yapmayacak", "url": "https://www.ensonhaber.com/teknoloji/snapchat-donald-trumpin-reklamini-yapmayacak", "description": "Snapchat, uygulaman\u0131n ke\u015ffet b\u00f6l\u00fcm\u00fcnde art\u0131k Donald Trump'\u0131n \u00f6ne \u00e7\u0131kar\u0131lmayaca\u011f\u0131n\u0131 a\u00e7\u0131klad\u0131.", "image": "https://icdn.ensonhaber.com/resimler/diger/kok/2020/06/04/trump_2701.jpg"}, "twitter": {"card": "summary_large_image", "site": "@ensonhaber", "title": "Snapchat, Donald Trump'\u0131n reklam\u0131n\u0131 yapmayacak", "description": "Snapchat, uygulaman\u0131n ke\u015ffet b\u00f6l\u00fcm\u00fcnde art\u0131k Donald Trump'\u0131n \u00f6ne \u00e7\u0131kar\u0131lmayaca\u011f\u0131n\u0131 a\u00e7\u0131klad\u0131.", "creator": "@ensonhaber", "image": {"src": "https://icdn.ensonhaber.com/resimler/diger/kok/2020/06/05/trump-snapchat-reklam_156.jpg"}, "url": "https://www.ensonhaber.com/teknoloji/snapchat-donald-trumpin-reklamini-yapmayacak", "domain": "ensonhaber.com"}}, "canonical_link": "https://www.ensonhaber.com/teknoloji/snapchat-donald-trumpin-reklamini-yapmayacak"}