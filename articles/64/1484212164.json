{"source_url": "https://wmeritum.pl", "url": "https://wmeritum.pl/papiez-franciszek-przeprosil-zly-przyklad/302617", "title": "Papie\u017c Franciszek przeprosi\u0142 za \u201ez\u0142y przyk\u0142ad\u201d. Chodzi o uderzenie kobiety, kt\u00f3ra z\u0142apa\u0142a go za r\u0119k\u0119 [WIDEO]", "top_image": "https://wmeritum.pl/wp-content/uploads/2020/01/papiez\u0307-re\u0328ka.jpg", "meta_img": "https://wmeritum.pl/wp-content/uploads/2020/01/papiez\u0307-re\u0328ka.jpg", "images": ["https://wmeritum.pl/wp-content/uploads/2018/06/wmeritum-logo.png", "https://wmeritum.pl/wp-content/uploads/2020/01/papiez\u0307-re\u0328ka.jpg", "https://wmeritum.pl/wp-content/themes/jnews/assets/img/jeg-empty.png", "https://secure.gravatar.com/avatar/bd2ff343688ce6483311d1c81adfed51?s=80&d=mm&r=g"], "movies": [], "text": "Papie\u017c Franciszek podczas noworocznego spotkania w Watykanie przeprosi\u0142 za z\u0142y przyk\u0142ad. Chodzi o sytuacj\u0119 z wtorku, podczas kt\u00f3rej Ojciec \u015awi\u0119ty uderzy\u0142 w d\u0142o\u0144 kobiet\u0119. Ta wcze\u015bniej z\u0142apa\u0142a go za r\u0119k\u0119 i nie chcia\u0142a pu\u015bci\u0107.\n\nDo ca\u0142ej sytuacji dosz\u0142o we wtorek na placu przed Bazylik\u0105 \u015bw. Piotra. Ojciec \u015awi\u0119ty wita\u0142 si\u0119 z wiernymi i ich b\u0142ogos\u0142awi\u0142. W pewnym momencie poda\u0142 r\u0119k\u0119 kobiecie i chcia\u0142 przej\u015b\u0107 na drug\u0105 stron\u0119, jednak ta nie chcia\u0142a pu\u015bci\u0107 papie\u017ca. Franciszek pr\u00f3bowa\u0142 si\u0119 wyrwa\u0107, jednak kobieta niemal wykr\u0119ci\u0142a jego r\u0119k\u0119 a na twarzy Ojca \u015awi\u0119tego pojawi\u0142 si\u0119 wyraz b\u00f3lu. W pewnym momencie uderzy\u0142 drug\u0105 r\u0119k\u0105 w d\u0142o\u0144 kobiety i dopiero w ten spos\u00f3b wyrwa\u0142 si\u0119 z jej u\u015bcisku.\n\nPope Francis pulled his hand away from a woman in a crowd in St Peter's Square after this awkward altercation.\n\n\n\nFor the latest videos, head here: https://t.co/hhDQuQ1top pic.twitter.com/TeEhkgiQcZ \u2014 Sky News (@SkyNews) December 31, 2019\n\nNagranie z ca\u0142ej sytuacji b\u0142yskawicznie obieg\u0142o media. Wiele os\u00f3b zwr\u00f3ci\u0142o uwag\u0119 na postaw\u0119 ochroniarzy, kt\u00f3rzy nie zareagowali w por\u0119. Dzi\u015b podczas noworocznego spotkania w Watykanie papie\u017c odni\u00f3s\u0142 si\u0119 do ca\u0142ej sytuacji.\n\nOjciec \u015bwi\u0119ty przeprosi\u0142 za z\u0142y przyk\u0142ad, jaki da\u0142. \u201ePrzepraszam za z\u0142y przyk\u0142ad z wczoraj\u201d \u2013 powiedzia\u0142. \u201ePrzemoc wobec kobiety jest zbezczeszczeniem Boga zrodzonego z niewiasty. Po tym, jak traktujemy cia\u0142o kobiety, mo\u017cemy rozpozna\u0107 nasz poziom cz\u0142owiecze\u0144stwa\u201d \u2013 doda\u0142.\n\nCzytaj tak\u017ce: Szczecin: Wybuch petardy prawie urwa\u0142 d\u0142o\u0144 starszemu m\u0119\u017cczy\u017anie\n\n\u0179r.: WP, Twitter/Sky News\n\n", "keywords": [], "meta_keywords": [""], "tags": ["papie\u017c Franciszek"], "authors": [], "publish_date": "Wed Jan  1 17:28:14 2020", "summary": "", "article_html": "", "meta_description": "Papie\u017c Franciszek podczas noworocznego spotkania w Watykanie przeprosi\u0142 za z\u0142y przyk\u0142ad. Chodzi o sytuacj\u0119 z wtorku, podczas kt\u00f3rej Ojciec", "meta_lang": "pl", "meta_favicon": "https://wmeritum.pl/wp-content/uploads/2018/07/64.jpg", "meta_data": {"viewport": "width=device-width, initial-scale=1, user-scalable=yes", "theme-color": "#1e73be", "msapplication-navbutton-color": "#0a3d62", "apple-mobile-web-app-status-bar-style": "#0a3d62", "og": {"type": "article", "title": "Papie\u017c Franciszek przeprosi\u0142 za \"z\u0142y przyk\u0142ad\". Chodzi o uderzenie kobiety, kt\u00f3ra z\u0142apa\u0142a go za r\u0119k\u0119 [WIDEO]", "site_name": "wMeritum.pl", "description": "Papie\u017c Franciszek podczas noworocznego spotkania w Watykanie przeprosi\u0142 za z\u0142y przyk\u0142ad. Chodzi o sytuacj\u0119 z wtorku, podczas kt\u00f3rej Ojciec", "url": "https://wmeritum.pl/papiez-franciszek-przeprosil-zly-przyklad/302617", "locale": "pl_PL", "image": {"identifier": "https://wmeritum.pl/wp-content/uploads/2020/01/papiez\u0307-re\u0328ka.jpg", "secure_url": "https://wmeritum.pl/wp-content/uploads/2020/01/papiez\u0307-re\u0328ka.jpg", "width": 1050, "height": 700}, "updated_time": "2020-01-01T17:28:20+00:00"}, "article": {"published_time": "2020-01-01T17:28:14+00:00", "modified_time": "2020-01-01T17:28:20+00:00", "section": "Wiadomo\u015bci", "tag": "papie\u017c Franciszek", "publisher": "https://www.facebook.com/wmeritum/"}, "twitter": {"card": "summary_large_image", "title": "Papie\u017c Franciszek przeprosi\u0142 za \"z\u0142y przyk\u0142ad\". Chodzi o uderzenie kobiety, kt\u00f3ra z\u0142apa\u0142a go za r\u0119k\u0119 [WIDEO] | wMeritum.pl", "description": "Papie\u017c Franciszek podczas noworocznego spotkania w Watykanie przeprosi\u0142 za z\u0142y przyk\u0142ad. Chodzi o sytuacj\u0119 z wtorku, podczas kt\u00f3rej Ojciec", "url": "https://wmeritum.pl/papiez-franciszek-przeprosil-zly-przyklad/302617", "image": "https://wmeritum.pl/wp-content/uploads/2020/01/papiez\u0307-re\u0328ka.jpg", "site": "@wmeritum", "creator": "@wmeritum"}, "fb": {"app_id": 384180302100462}, "description": "Papie\u017c Franciszek podczas noworocznego spotkania w Watykanie przeprosi\u0142 za z\u0142y przyk\u0142ad. Chodzi o sytuacj\u0119 z wtorku, podczas kt\u00f3rej Ojciec", "generator": "Powered by WPBakery Page Builder - drag and drop page builder for WordPress.", "onesignal": "wordpress-plugin", "msapplication-TileImage": "https://wmeritum.pl/wp-content/uploads/2018/07/64.jpg"}, "canonical_link": "https://wmeritum.pl/papiez-franciszek-przeprosil-zly-przyklad/302617"}