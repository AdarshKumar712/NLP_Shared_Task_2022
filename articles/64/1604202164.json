{"source_url": "https://www.yeniasir.com.tr", "url": "https://www.yeniasir.com.tr/izmir/2020/05/12/savcilik-karsiyaka-hakimi-sarisunun-dhkp-c-sanigi-hakkindaki-paylasimlari-nedeniyle-harekete-gecti", "title": "Savc\u0131l\u0131k Kar\u015f\u0131yaka Hakimi Sar\u0131su'nun DHKP-C san\u0131\u011f\u0131 hakk\u0131ndaki payla\u015f\u0131mlar\u0131 nedeniyle harekete ge\u00e7ti", "top_image": "https://iaysr.tmgrup.com.tr/406b43/780/411/0/90/1366/808?u=https://iysr.tmgrup.com.tr/2020/05/12/savcilik-karsiyaka-hakimi-sarisunun-dhkp-c-sanigi-hakkindaki-paylasimlari-nedeniyle-harekete-gecti-1589280783796.jpg", "meta_img": "https://iaysr.tmgrup.com.tr/406b43/780/411/0/90/1366/808?u=https://iysr.tmgrup.com.tr/2020/05/12/savcilik-karsiyaka-hakimi-sarisunun-dhkp-c-sanigi-hakkindaki-paylasimlari-nedeniyle-harekete-gecti-1589280783796.jpg", "images": ["https://iaysr.tmgrup.com.tr/406b43/780/411/0/90/1366/808?u=https://iysr.tmgrup.com.tr/2020/05/12/savcilik-karsiyaka-hakimi-sarisunun-dhkp-c-sanigi-hakkindaki-paylasimlari-nedeniyle-harekete-gecti-1589280783796.jpg", "https://iysr.tmgrup.com.tr/site/v2/i/logo-yeniasir-252x52.png", "https://iysr.tmgrup.com.tr/site/v2/i/icon-mosque.png", "https://iysr.tmgrup.com.tr/site/v2/i/yeniasir-ilan-com.png?v2", "https://iysr.tmgrup.com.tr/site/v2/i/logo-yeniasir-white-190x39.png", "https://iysr.tmgrup.com.tr/site/v2/i/app-store.png", "https://iaysr.tmgrup.com.tr/4afd12/0/0/0/0/600/425?u=https://iysr.tmgrup.com.tr/2020/05/12/savcilik-karsiyaka-hakimi-sarisunun-dhkp-c-sanigi-hakkindaki-paylasimlari-nedeniyle-harekete-gecti-1589280820918.jpeg", "https://iysr.tmgrup.com.tr/site/v2/i/sticky-menu.png", "https://iaysr.tmgrup.com.tr/3321e8/338/178/0/0/900/473?u=https://iysr.tmgrup.com.tr/2020/05/11/dhkp-cli-ibrahim-gokceke-destek-tweetleri-atan-karsiyaka-hakimi-ayse-sarisu-pehlivana-inceleme-1589192539301.jpeg", "https://iaysr.tmgrup.com.tr/048c45/338/178/0/171/400/382?u=https://iysr.tmgrup.com.tr/2020/05/10/izmir-karsiyaka-hakimi-ayse-sarisu-pehlivan-olum-orucunda-olen-dhkp-cli-icin-agit-yakti-1589134132366.jpg", "https://iaysr.tmgrup.com.tr/27bba5/0/0/0/0/444/297?u=https://iysr.tmgrup.com.tr/2020/05/12/savcilik-karsiyaka-hakimi-sarisunun-dhkp-c-sanigi-hakkindaki-paylasimlari-nedeniyle-harekete-gecti-1589280816580.jpg&mw=600"], "movies": [], "text": "Ceza Mahkemesi'nde DHKP-C ter\u00f6r \u00f6rg\u00fct\u00fc \u00fcyeli\u011fi su\u00e7undan yarg\u0131lanan Grup Yorum mensubu \u0130brahim G\u00f6k\u00e7ek, ter\u00f6r \u00f6rg\u00fct\u00fcn\u00fcn talimat\u0131yla ba\u015flatt\u0131\u011f\u0131 \u00f6l\u00fcm orucu sonucu ge\u00e7ti\u011fimiz g\u00fcnlerde hayat\u0131n\u0131 kaybetmi\u015fti. \u0130brahim G\u00f6k\u00e7ek'in cenazesini bahane eden DHKP-C'li militanlar gerek \u0130stanbul Gazi Mahallesi'nde gerekse de Kayseri'de g\u00fcvenlik g\u00fc\u00e7lerine sald\u0131rm\u0131\u015ft\u0131.\n\n\n\n\n\nTEPK\u0130 \u00c7EKEN PAYLA\u015eIMLAR\n\nTer\u00f6r \u00f6rg\u00fct\u00fcn\u00fcn talimat\u0131yla \u00f6l\u00fcm orucuna girip hayat\u0131n\u0131 kaybeden \u0130brahim G\u00f6k\u00e7ek'e ilgin\u00e7 bir isimden destek gelmi\u015fti. \u0130zmir Kar\u015f\u0131yaka H\u00e2kimi Ay\u015fe Sar\u0131su Pehlivan, \u0130brahim G\u00f6k\u00e7ek ard\u0131ndan a\u011f\u0131t yakarcas\u0131na payla\u015f\u0131mlarda bulunmu\u015ftu. H\u00e2kim Pehlivan Twitter'daki hesab\u0131ndan G\u00f6k\u00e7ek'e destek mesajlar\u0131 payla\u015farak, G\u00f6k\u00e7ek'in ard\u0131ndan \"\u0130brahim art\u0131k yok. S\u00f6zc\u00fckler anlam\u0131n\u0131 yitirdi. Ya\u015fatamad\u0131k!' demi\u015fti. Yine ayn\u0131 g\u00fcn \u0130brahim G\u00f6k\u00e7ek ad\u0131na a\u00e7\u0131lan hastagi etiketleyerek \"\u00d6l\u00fcm ad\u0131n kalle\u015f olsun\" mesaj\u0131n\u0131 payla\u015fm\u0131\u015ft\u0131. Ayn\u0131 zamanda Yarg\u0131\u00e7lar Sendikas\u0131 Ba\u015fkan\u0131 da olan Pehlivan, 3 May\u0131s g\u00fcn\u00fc ise #\u0130brahimG\u00f6k\u00e7ekYa\u015famal\u0131d\u0131r hastagini etiketleyerek \"t\u00fcrk\u00fcler hi\u00e7 kimseye zarar vermez\" iletisini atm\u0131\u015ft\u0131.\n\n\n\n\n\nHSK'DAN SONRA BA\u015eSAVCILIK'TA HAREKETE GE\u00c7T\u0130\n\nAy\u015fe Sar\u0131su Pehlivan hakk\u0131nda ilk olarak Hakimler Savc\u0131lar Kurulu idari soru\u015fturma ba\u015flatm\u0131\u015ft\u0131. Adli olarak ise \u0130zmir Cumhuriyet Ba\u015fsavc\u0131l\u0131\u011f\u0131'n\u0131n harekete ge\u00e7ti\u011fi \u00f6\u011frenildi. Ba\u015fsavc\u0131l\u0131k, Pehlivan hakk\u0131nda 'Ter\u00f6r \u00d6rg\u00fct\u00fc Propagandas\u0131 Yapmak' su\u00e7u kapsam\u0131nda soru\u015fturma ba\u015flatt\u0131. Pehlivan hakk\u0131nda re'sen ba\u015flat\u0131lan soru\u015fturma kapsam\u0131nda payla\u015f\u0131mlar\u0131 emniyet g\u00fc\u00e7lerince tutanak alt\u0131na al\u0131nd\u0131.\n\n\n\n\n\nM\u00dcFETT\u0130\u015e G\u00d6REVLEND\u0130R\u0130LD\u0130\n\nDi\u011fer yandan HSK taraf\u0131ndan Ay\u015fe Sar\u0131su Pehlivan hakk\u0131nda ba\u015flat\u0131lan soru\u015fturma kapsam\u0131nda bir HSK m\u00fcfetti\u015finin Kar\u015f\u0131yaka Adliyesi'ne g\u00f6nderildi\u011fi \u00f6\u011frenildi.\n\nSABAH/ ATAKAN IRMAK\n\nDHKP-C'li \u0130brahim G\u00f6k\u00e7ek'e destek tweetleri atan Kar\u015f\u0131yaka hakimi Ay\u015fe Sar\u0131su Pehlivan'a inceleme\n\n\u0130zmir Kar\u015f\u0131yaka Hakimi Ay\u015fe Sar\u0131su Pehlivan, \u00f6l\u00fcm orucunda \u00f6len DHKP-C\u2019li i\u00e7in a\u011f\u0131t yakt\u0131", "keywords": [], "meta_keywords": [""], "tags": ["Ay\u015fe Sar\u0131su Pehlivan", "Ter\u00f6r \u00d6rg\u00fct\u00fc Propagandas\u0131"], "authors": [], "publish_date": "Tue May 12 00:00:00 2020", "summary": "", "article_html": "", "meta_description": "", "meta_lang": "", "meta_favicon": "https://iysr.tmgrup.com.tr/site/v2/i/favicon.ico", "meta_data": {"viewport": "width=device-width, initial-scale=1", "Description": "\u0130zmir Cumhuriyet Ba\u015fsavc\u0131l\u0131\u011f\u0131, \u00f6rg\u00fct talimat\u0131yla ba\u015flat\u0131lan \u00f6l\u00fcm orucunda \u00f6len DHKP-C san\u0131\u011f\u0131 \u0130brahim G\u00f6k\u00e7ek i\u00e7in sosyal medya hesab\u0131ndan a\u011f\u0131t yakarcas\u0131na payla\u015f\u0131mlar yapan Kar\u015f\u0131yaka Hakimi Ay\u015fe Sar\u0131su Pehlivan hakk\u0131nda \u2018Ter\u00f6r \u00d6rg\u00fct\u00fc Propagandas\u0131 Yapmak\u2019 su\u00e7u kapsam\u0131nda soru\u015fturma ba\u015flatt\u0131. HSK ise...", "news_keywords": "izmir cumhuriyet ba\u015fsavc\u0131l\u0131k,Grup Yorum,Ay\u015fe Sar\u0131su Pehlivan,ter\u00f6r \u00f6rg\u00fct\u00fc propagandas\u0131,Gazi mahallesi,DHKP- C,\u0130zmir Kar\u015f\u0131yaka,Kayseri", "twitter": {"card": "summary_large_image", "site": "@yeniasircomtr", "image": "https://iaysr.tmgrup.com.tr/406b43/780/411/0/90/1366/808?u=https://iysr.tmgrup.com.tr/2020/05/12/savcilik-karsiyaka-hakimi-sarisunun-dhkp-c-sanigi-hakkindaki-paylasimlari-nedeniyle-harekete-gecti-1589280783796.jpg", "description": "Haberin devam\u0131...", "title": "Savc\u0131l\u0131k Kar\u015f\u0131yaka Hakimi Sar\u0131su'nun DHKP-C san\u0131\u011f\u0131 hakk\u0131ndaki payla\u015f\u0131mlar\u0131 nedeniyle harekete ge\u00e7ti", "url": "https://www.yeniasir.com.tr/izmir/2020/05/12/savcilik-karsiyaka-hakimi-sarisunun-dhkp-c-sanigi-hakkindaki-paylasimlari-nedeniyle-harekete-gecti"}, "og": {"title": "Savc\u0131l\u0131k Kar\u015f\u0131yaka Hakimi Sar\u0131su'nun DHKP-C san\u0131\u011f\u0131 hakk\u0131ndaki payla\u015f\u0131mlar\u0131 nedeniyle harekete ge\u00e7ti", "type": "article", "site_name": "Yeniasir", "description": "\u0130zmir Cumhuriyet Ba\u015fsavc\u0131l\u0131\u011f\u0131, \u00f6rg\u00fct talimat\u0131yla ba\u015flat\u0131lan \u00f6l\u00fcm orucunda \u00f6len DHKP-C san\u0131\u011f\u0131 \u0130brahim G\u00f6k\u00e7ek i\u00e7in sosyal medya hesab\u0131ndan a\u011f\u0131t yakarcas\u0131na payla\u015f\u0131mlar yapan Kar\u015f\u0131yaka Hakimi Ay\u015fe Sar\u0131su Pehlivan hakk\u0131nda \u2018Ter\u00f6r \u00d6rg\u00fct\u00fc Propagandas\u0131 Yapmak\u2019 su\u00e7u kapsam\u0131nda soru\u015fturma ba\u015flatt\u0131. HSK ise ba\u015flat\u0131lan idari soru\u015fturma kapsam\u0131nda Kar\u015f\u0131yaka Adliyesi\u2019ne m\u00fcfetti\u015f g\u00f6nderdi. Sabah Gazetesi'nden Atakan Irmak'\u0131n haberi...", "image": {"identifier": "https://iaysr.tmgrup.com.tr/406b43/780/411/0/90/1366/808?u=https://iysr.tmgrup.com.tr/2020/05/12/savcilik-karsiyaka-hakimi-sarisunun-dhkp-c-sanigi-hakkindaki-paylasimlari-nedeniyle-harekete-gecti-1589280783796.jpg", "width": 780, "height": 411}, "url": "https://www.yeniasir.com.tr/izmir/2020/05/12/savcilik-karsiyaka-hakimi-sarisunun-dhkp-c-sanigi-hakkindaki-paylasimlari-nedeniyle-harekete-gecti"}, "apple-itunes-app": "app-id=553476196", "google-play-app": "app-id=com.turkuvaz.yeniasir", "fb": {"pages": 116267928408395}}, "canonical_link": "https://www.yeniasir.com.tr/izmir/2020/05/12/savcilik-karsiyaka-hakimi-sarisunun-dhkp-c-sanigi-hakkindaki-paylasimlari-nedeniyle-harekete-gecti"}