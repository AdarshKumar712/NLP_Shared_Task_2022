{"source_url": "https://web.archive.org", "url": "https://web.archive.org/web/20220207013856id_/https://www.haberler.com/zeljko-obradovic-boyle-goruntulendi-13054252-haberi/", "title": "Zeljko Obradovic b\u00f6yle g\u00f6r\u00fcnt\u00fclendi", "top_image": "https://foto.haberler.com/haber/2020/03/26/zeljko-obradovic-boyle-goruntulendi-13054252_amp.jpg", "meta_img": "https://foto.haberler.com/haber/2020/03/26/zeljko-obradovic-boyle-goruntulendi-13054252_amp.jpg", "images": ["https://web.archive.org/static/reklam/advertisement.gif?ads=1", "https://www.haberler.com/_blank.gif", "data:image/svg+xml;base64,PHN2ZyB3aWR0aD0iMjQiIGhlaWdodD0iMjQiIHhtbG5zPSJodHRwOi8vd3d3LnczLm9yZy8yMDAwL3N2ZyI+CiA8dGl0bGUvPgoKIDxnPgogIDx0aXRsZT5iYWNrZ3JvdW5kPC90aXRsZT4KICA8cmVjdCBmaWxsPSJub25lIiBpZD0iY2FudmFzX2JhY2tncm91bmQiIGhlaWdodD0iNDAyIiB3aWR0aD0iNTgyIiB5PSItMSIgeD0iLTEiLz4KIDwvZz4KIDxnPgogIDx0aXRsZT5MYXllciAxPC90aXRsZT4KICA8cGF0aCBzdHJva2U9Im51bGwiIGlkPSJzdmdfMSIgZmlsbD0iI2ZmZmZmZiIgZD0ibTIyLjQ1ODMzMywxOC45NzMyMTdhNC4wNjcxMyw0LjA2NzEzIDAgMCAxIC04LjEzNDI1OSwwYTMuNzg4MjQxLDMuNzg4MjQxIDAgMCAxIDAuMTI3ODI0LC0wLjk2NDQ5MWwtNi4wODkwNzQsLTMuMDMyOTE3YTQuMDIwNjQ4LDQuMDIwNjQ4IDAgMCAxIC0yLjc1NDAyOCwxLjA5MjMxNWE0LjA2NzEzLDQuMDY3MTMgMCAwIDEgMCwtOC4xMzQyNTlhNC4wMjA2NDgsNC4wMjA2NDggMCAwIDEgMi43NTQwMjgsMS4wOTIzMTVsNi4wODkwNzQsLTMuMDMyOTE3YTMuNzg4MjQxLDMuNzg4MjQxIDAgMCAxIC0wLjEyNzgyNCwtMC45NjQ0OTFhNC4wNjcxMyw0LjA2NzEzIDAgMSAxIDQuMDY3MTMsNC4wNjcxM2E0LjAyMDY0OCw0LjAyMDY0OCAwIDAgMSAtMi43NTQwMjgsLTEuMDkyMzE1bC02LjA4OTA3NCwzLjAzMjkxN2EzLjcwNjg5OCwzLjcwNjg5OCAwIDAgMSAwLDEuOTI4OTgxbDYuMDg5MDc0LDMuMDMyOTE3YTQuMDIwNjQ4LDQuMDIwNjQ4IDAgMCAxIDIuNzU0MDI4LC0xLjA5MjMxNWE0LjA2NzEzLDQuMDY3MTMgMCAwIDEgNC4wNjcxMyw0LjA2NzEzeiIvPgogPC9nPgo8L3N2Zz4=", "https://foto.haberler.com/haber/2020/03/26/zeljko-obradovic-boyle-goruntulendi-13054252_amp.jpg", "https://www.haberler.com/static/img/tasarim/haberler-logo.svg", "data:image/gif;base64,R0lGODlhAQABAAD/ACwAAAAAAQABAAACADs=", "https://www.haberler.com/mstatic/assets/img/haberler-logo.png", "https://www.haberler.com/static/img/organlar/k/hurriyet_107.png"], "movies": [], "text": "D\u00fcnyay\u0131 etkisi alt\u0131na alan ve bir\u00e7ok spor organizasyonunun ask\u0131ya al\u0131nmas\u0131na neden olan corona vir\u00fcs\u00fc sebebiyle T\u00fcrkiye'de ING Basketbol S\u00fcper Ligi ertelenirken THY Avrupa Ligi de ask\u0131ya al\u0131nm\u0131\u015ft\u0131.\n\nSon olarak S\u0131rbistan D\u0131\u015fi\u015fleri Bakan\u0131 Ivica Dacic, T\u00fcrkiye'de bulunan S\u0131rp vatanda\u015flar\u0131 i\u00e7in \u00f6zel bir u\u00e7ak ayarlad\u0131klar\u0131n\u0131 belirtmi\u015f ve \"Zeljko Obradovic ile ailesini u\u00e7akla S\u0131rbistan'a getirece\u011fiz\" ifadelerini kullanm\u0131\u015ft\u0131.\n\nSosyal medyaya d\u00fc\u015fen bir foto\u011frafta eldiven ve maske takan Zeljko Obradovic'in Belgrad havaliman\u0131nda oldu\u011fu g\u00f6r\u00fcld\u00fc.\n\n\"6 ki\u015fide bulgulara rastland\u0131\"\n\nSar\u0131 lacivertlilerde Ba\u015fkan Ko\u00e7 da basketbol tak\u0131m\u0131nda oyuncular ve \u00e7al\u0131\u015fanlar olmak \u00fczere 6 ki\u015fide corona vir\u00fcs\u00fc bulgular\u0131na rastland\u0131\u011f\u0131n\u0131 belirtmi\u015f ve \u015f\u00f6yle konu\u015fmu\u015ftu:\n\n\"Fenerbah\u00e7e Beko tak\u0131m\u0131m\u0131zla ilgili sizleri bilgilendirmek istiyorum. EuroLeague ma\u00e7lar\u0131 i\u00e7in son d\u00f6nemde yurt d\u0131\u015f\u0131 \u00f6yk\u00fcs\u00fc olan baz\u0131 sporcu ve teknik ekipten personelimizde semptomlar g\u00f6r\u00fcld\u00fc. Bu ba\u011flamda yap\u0131lan muayeneler neticesinde 6 ki\u015finin, bunlar\u0131n hepsi sporcu de\u011fil, \u015f\u00fcpheli bulgulara rastlanm\u0131\u015ft\u0131r. Numuneler Sa\u011fl\u0131k Bakanl\u0131\u011f\u0131'na g\u00f6nderildi. Bilgi gelince hem sizi hem de kamuoyunu bilgilendirece\u011fiz.\"\n\nH\u00fcrriyet - Spor", "keywords": [], "meta_keywords": ["Odeabank Spor Toto Basketbol S\u00fcper Ligi", "Zeljko Obradovic", "T\u00fcrkiye", "Asker", "Spor"], "tags": [], "authors": [], "publish_date": "Thu Mar 26 01:46:00 2020", "summary": "", "article_html": "", "meta_description": "D\u00fcnyay\u0131 etkisi alt\u0131na alan ve bir\u00e7ok spor organizasyonunun ask\u0131ya al\u0131nmas\u0131na neden olan corona vir\u00fcs\u00fc sebebiyle T\u00fcrkiye\u2019de ING Basketbol S\u00fcper Ligi ertelenirken THY Avrupa Ligi de ask\u0131ya al\u0131nm\u0131\u015ft\u0131.", "meta_lang": "tr", "meta_favicon": "https://www.haberler.com/mstatic/favicons/haberler_new_logo_2.ico?v=1", "meta_data": {"image": "https://foto.haberler.com/haber/2020/03/26/zeljko-obradovic-boyle-goruntulendi-13054252_amp.jpg", "description": "D\u00fcnyay\u0131 etkisi alt\u0131na alan ve bir\u00e7ok spor organizasyonunun ask\u0131ya al\u0131nmas\u0131na neden olan corona vir\u00fcs\u00fc sebebiyle T\u00fcrkiye\u2019de ING Basketbol S\u00fcper Ligi ertelenirken THY Avrupa Ligi de ask\u0131ya al\u0131nm\u0131\u015ft\u0131.", "keywords": "Odeabank Spor Toto Basketbol S\u00fcper Ligi,Zeljko Obradovic,T\u00fcrkiye,Asker,Spor", "news_keywords": "Odeabank Spor Toto Basketbol S\u00fcper Ligi,Zeljko Obradovic,T\u00fcrkiye,Asker,Spor", "viewport": "width=device-width, initial-scale=1.0", "medium": "News", "dateCreated": "2020-03-26T01:46:00+03:00", "dateModified": "2020-03-26T01:46:00+03:00", "datePublished": "2020-03-26T01:46:00+03:00", "og": {"url": "https://www.haberler.com/zeljko-obradovic-boyle-goruntulendi-13054252-haberi/", "site_name": "Haberler.com", "locale": "tr_TR", "type": "article", "title": "Zeljko Obradovic b\u00f6yle g\u00f6r\u00fcnt\u00fclendi", "description": "D\u00fcnyay\u0131 etkisi alt\u0131na alan ve bir\u00e7ok spor organizasyonunun ask\u0131ya al\u0131nmas\u0131na neden olan corona vir\u00fcs\u00fc sebebiyle T\u00fcrkiye\u2019de ING Basketbol S\u00fcper Ligi ertelenirken THY Avrupa Ligi de ask\u0131ya al\u0131nm\u0131\u015ft\u0131.", "image": {"identifier": "https://foto.haberler.com/haber/2020/03/26/zeljko-obradovic-boyle-goruntulendi-13054252_amp.jpg", "alt": "Zeljko Obradovic b\u00f6yle g\u00f6r\u00fcnt\u00fclendi", "secure_url": "https://foto.haberler.com/haber/2020/03/26/zeljko-obradovic-boyle-goruntulendi-13054252_amp.jpg", "width": 1200, "height": 677, "type": "image/jpeg"}}, "article": {"content_tier": "free", "tag": "Odeabank Spor Toto Basketbol S\u00fcper Ligi,Zeljko Obradovic,T\u00fcrkiye,Asker,Spor", "section": "Spor", "publisher": "https://www.facebook.com/Haberler", "author": "https://www.facebook.com/Haberler", "published_time": "2020-03-26T01:46:00+03:00", "modified_time": "2020-03-26T01:46:00+03:00"}, "fb": {"pages": 116642265047044, "page_id": 116642265047044, "app_id": 1094461860619988}, "twitter": {"card": "summary_large_image", "creator": "@Haberler", "site": "@Haberler", "title": "Zeljko Obradovic b\u00f6yle g\u00f6r\u00fcnt\u00fclendi", "description": "D\u00fcnyay\u0131 etkisi alt\u0131na alan ve bir\u00e7ok spor organizasyonunun ask\u0131ya al\u0131nmas\u0131na neden olan corona vir\u00fcs\u00fc sebebiyle T\u00fcrkiye\u2019de ING Basketbol S\u00fcper Ligi ertelenirken THY Avrupa Ligi de ask\u0131ya al\u0131nm\u0131\u015ft\u0131.", "image": "https://foto.haberler.com/haber/2020/03/26/zeljko-obradovic-boyle-goruntulendi-13054252_amp.jpg", "url": "https://www.haberler.com/zeljko-obradovic-boyle-goruntulendi-13054252-haberi/"}, "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "robots": "max-image-preview:large", "apple-mobile-web-app-status-bar-style": "black", "apple-mobile-web-app-title": "Haberler.com", "msapplication-TileColor": "#ffffff", "msapplication-TileImage": "/mstatic/favicons/apple-icon-152x152.png", "theme-color": "#ffffff"}, "canonical_link": "https://www.haberler.com/zeljko-obradovic-boyle-goruntulendi-13054252-haberi/"}