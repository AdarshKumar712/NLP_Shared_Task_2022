{"source_url": "https://web.archive.org", "url": "https://web.archive.org/web/20200314163438id_/https://wiadomosci.dziennik.pl/swiat/artykuly/6462074,rzym-wikariat-parafie-otwarte.html?utm_source=feedburner&utm_medium=feed&utm_campaign=Feed%3A+Dziennik-PL+%28RSS+-+Dziennik%29", "title": "Wikariat Rzymu zmienia decyzj\u0119: Parafie b\u0119d\u0105 jednak otwarte", "top_image": "https://ocdn.eu/pulscms-transforms/1/hQ8ktkuTURBXy83YzQxY2VkNi0zY2Q4LTRiNzgtOTA1Ni05NThlYmYwYTdlY2YuanBlZ5GTBc0EsM0CdA", "meta_img": "https://ocdn.eu/pulscms-transforms/1/hQ8ktkuTURBXy83YzQxY2VkNi0zY2Q4LTRiNzgtOTA1Ni05NThlYmYwYTdlY2YuanBlZ5GTBc0EsM0CdA", "images": ["https://ocdn.eu/pulscms/MDA_/9d551d7f5f62499c89213f0135191fea.png", "https://ocdn.eu/pulscms-transforms/1/c4uk9kuTURBXy83YzQxY2VkNi0zY2Q4LTRiNzgtOTA1Ni05NThlYmYwYTdlY2YuanBlZ5GTBc0DFM0BvIGhMAE", "https://web.archive.org/web/20200314163438id_/https://wiadomosci.dziennik.pl/swiat/artykuly/6462074,rzym-wikariat-parafie-otwarte.html?utm_source=feedburner&utm_medium=feed&utm_campaign=Feed%3A+Dziennik-PL+%28RSS+-+Dziennik%29", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D", "https://ocdn.eu/pulscms-transforms/1/hQ8ktkuTURBXy83YzQxY2VkNi0zY2Q4LTRiNzgtOTA1Ni05NThlYmYwYTdlY2YuanBlZ5GTBc0EsM0CdA", "data:"], "movies": [], "text": "Wszystkie ko\u015bcio\u0142y w Wiecznym Mie\u015bcie mia\u0142y by\u0107 zamkni\u0119te do 3 kwietnia, czyli tak d\u0142ugo, jak b\u0119dzie obowi\u0105zywa\u0107 dekret rz\u0105du W\u0142och o zaostrzonych krokach walki z epidemi\u0105.\n\nReklama\n\nNowy list do wiernych, opublikowany na stronie internetowej wikariatu, jest interpretowany jako reakcja na s\u0142owa papie\u017ca Franciszka z porannej pi\u0105tkowej mszy w Watykanie, w trakcie kt\u00f3rej m\u00f3wi\u0142 o tym, \u017ce nie mo\u017cna zostawia\u0107 wiernych samym sobie.\n\nTo natchn\u0119\u0142o nas do uwzgl\u0119dnienia innej potrzeby; chodzi o to, aby zamkni\u0119cie naszych ko\u015bcio\u0142\u00f3w nie by\u0142o powodem dezorientacji i zagubienia - wyja\u015bni\u0142 wikariusz. Podkre\u015bli\u0142, \u017ce istnieje ryzyko, \u017ce wierni b\u0119d\u0105 si\u0119 czu\u0107 \"jeszcze bardziej odizolowani\".\n\nSt\u0105d nowy dekret, kt\u00f3ry zostaje wys\u0142any z tym listem i zawiera wskaz\u00f3wk\u0119, by pozostawi\u0107 otwarte ko\u015bcio\u0142y parafialne i te, kt\u00f3re s\u0105 siedzibami misji, zajmuj\u0105cych si\u0119 trosk\u0105 o dusze - doda\u0142 kardyna\u0142 De Donatis. Zaapelowa\u0142 do ksi\u0119\u017cy, by zachowywali \u015brodki ostro\u017cno\u015bci i pomagali ubogim.", "keywords": [], "meta_keywords": [""], "tags": [], "authors": [], "publish_date": "Fri Mar 13 17:46:05 2020", "summary": "", "article_html": "", "meta_description": "Ko\u015bcio\u0142y parafialne w Rzymie b\u0119d\u0105 otwarte - og\u0142osi\u0142 w pi\u0105tek papieski wikariusz dla sto\u0142ecznej diecezji kardyna\u0142 Angelo De Donatis. Zmieni\u0142 tym samym swe rozporz\u0105dzenie z poprzedniego dnia, w kt\u00f3rym zaleci\u0142 zamkni\u0119cie wszystkich ko\u015bcio\u0142\u00f3w z powodu koronawirusa.", "meta_lang": "pl", "meta_favicon": "https://ocdn.eu/workshopinforocdn/infor/favicon/favicon-16x16.png", "meta_data": {"DC.Identifier": "3dd8e650-cbb6-436f-83c3-839d5bde15e0", "pkg-uuid": "3dd8e650-cbb6-436f-83c3-839d5bde15e0", "serviceUuid": "86dd851f-edb7-4e66-8829-57dac10280ad", "description": "Ko\u015bcio\u0142y parafialne w Rzymie b\u0119d\u0105 otwarte - og\u0142osi\u0142 w pi\u0105tek papieski wikariusz dla sto\u0142ecznej diecezji kardyna\u0142 Angelo De Donatis. Zmieni\u0142 tym samym swe rozporz\u0105dzenie z poprzedniego dnia, w kt\u00f3rym zaleci\u0142 zamkni\u0119cie wszystkich ko\u015bcio\u0142\u00f3w z powodu koronawirusa.", "og": {"title": "Wikariat Rzymu zmienia decyzj\u0119: Parafie b\u0119d\u0105 jednak otwarte", "description": "Ko\u015bcio\u0142y parafialne w Rzymie b\u0119d\u0105 otwarte - og\u0142osi\u0142 w pi\u0105tek papieski wikariusz dla sto\u0142ecznej diecezji kardyna\u0142 Angelo De Donatis. Zmieni\u0142 tym samym swe rozporz\u0105dzenie z poprzedniego dnia, w kt\u00f3rym zaleci\u0142 zamkni\u0119cie wszystkich ko\u015bcio\u0142\u00f3w z powodu koronawirusa.", "image": {"identifier": "https://ocdn.eu/pulscms-transforms/1/hQ8ktkuTURBXy83YzQxY2VkNi0zY2Q4LTRiNzgtOTA1Ni05NThlYmYwYTdlY2YuanBlZ5GTBc0EsM0CdA", "width": 1200, "height": 628, "type": "image/jpeg"}, "url": "https://wiadomosci.dziennik.pl/swiat/artykuly/6462074,rzym-wikariat-parafie-otwarte.html?utm_source=feedburner&utm_medium=feed&utm_campaign=Feed%3A+Dziennik-PL+%28RSS+-+Dziennik%29", "type": "article", "locale": "pl_PL"}, "article": {"published_time": "2020-03-13 17:46:05+0100"}, "twitter": {"card": "summary_large_image", "description": "Ko\u015bcio\u0142y parafialne w Rzymie b\u0119d\u0105 otwarte - og\u0142osi\u0142 w pi\u0105tek papieski wikariusz dla sto\u0142ecznej diecezji kardyna\u0142 Angelo De Donatis. Zmieni\u0142 tym samym swe rozporz\u0105dzenie z poprzedniego dnia, w kt\u00f3rym zaleci\u0142 zamkni\u0119cie wszystkich ko\u015bcio\u0142\u00f3w z powodu koronawirusa.", "title": "Wikariat Rzymu zmienia decyzj\u0119: Parafie b\u0119d\u0105 jednak otwarte", "image": "https://ocdn.eu/pulscms-transforms/1/hQ8ktkuTURBXy83YzQxY2VkNi0zY2Q4LTRiNzgtOTA1Ni05NThlYmYwYTdlY2YuanBlZ5GTBc0EsM0CdA"}, "robots": "index, follow", "apple-mobile-web-app-capable": "yes", "mobile-web-app-capable": "yes", "theme-color": "#ffffff", "msapplication-TileColor": "#FFFFFF", "msapplication-TileImage": "https://ocdn.eu/workshopinforocdn/infor/favicon/favicon-144.png", "msapplication-config": "https://ocdn.eu/workshopinforocdn/infor/favicon/browserconfig.xml"}, "canonical_link": "https://wiadomosci.dziennik.pl/swiat/artykuly/6462074,rzym-wikariat-parafie-otwarte.html"}