{"source_url": "https://wiadomosci.onet.pl", "url": "https://wiadomosci.onet.pl/swiat/koronawirus-we-wloszech-wikariusz-dla-diecezji-rzymu-zarazony/f7wl63q", "title": "Koronawirus we W\u0142oszech. Wikariusz dla diecezji Rzymu zara\u017cony", "top_image": "https://ocdn.eu/pulscms-transforms/1/ZHbk9kuTURBXy80OTgyMGFjMS0wMzI2LTRjMTAtOTJjMi1jY2Q0YjBiODBmNzcuanBlZ5OVAwBgzQwAzQbAkwmmYjc2MjIwBpMFzQI6zQEsgaEwAQ/zamkniety-plac-swietego-piotra.jpg", "meta_img": "https://ocdn.eu/pulscms-transforms/1/ZHbk9kuTURBXy80OTgyMGFjMS0wMzI2LTRjMTAtOTJjMi1jY2Q0YjBiODBmNzcuanBlZ5OVAwBgzQwAzQbAkwmmYjc2MjIwBpMFzQI6zQEsgaEwAQ/zamkniety-plac-swietego-piotra.jpg", "images": ["https://ocdn.eu/pulscms-transforms/1/ZHbk9kuTURBXy80OTgyMGFjMS0wMzI2LTRjMTAtOTJjMi1jY2Q0YjBiODBmNzcuanBlZ5OVAwBgzQwAzQbAkwmmYjc2MjIwBpMFzQI6zQEsgaEwAQ/zamkniety-plac-swietego-piotra.jpg", "https://ocdn.eu/weather/weather_state_icons/2.svg", "https://ocdn.eu/wiadomosciucs/static/logo2017svg/desktop/logo_wiadomosci.svg", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D", "https://ocdn.eu/pulscms-transforms/1/R2ck9kuTURBXy80OTgyMGFjMS0wMzI2LTRjMTAtOTJjMi1jY2Q0YjBiODBmNzcuanBlZ5OVAwBgzQwAzQbAkwXNAxTNAbyTCaZiNzYyMjAGgaEwAQ/zamkniety-plac-swietego-piotra.jpg"], "movies": [], "text": "W wydanym komunikacie og\u0142oszono, \u017ce 66-letni kardyna\u0142, u kt\u00f3rego wyst\u0105pi\u0142y objawy zaka\u017cenia, podda\u0142 si\u0119 badaniu na obecno\u015b\u0107 koronawirusa. Wynik by\u0142 pozytywny.\n\nKardyna\u0142 De Donatis przebywa w rzymskiej klinice Gemelli.\n\nJak poda\u0142 wikariat, kardyna\u0142 ma gor\u0105czk\u0119, ale jego stan og\u00f3lny jest dobry. Jego wsp\u00f3\u0142pracownicy s\u0105 w izolacji.\n\nWirus jest tak\u017ce w Watykanie. Stwierdzono go u sze\u015bciu os\u00f3b, mi\u0119dzy innymi u dostojnika z Sekretariatu Stanu, mieszkaj\u0105cego w Domu \u015awi\u0119tej Marty, a wi\u0119c tam, gdzie papie\u017c. Jak zapewni\u0142o biuro prasowe Stolicy Apostolskiej, zaka\u017cenie nie dotyczy papie\u017ca ani jego najbli\u017cszych wsp\u00f3\u0142pracownik\u00f3w.\n\n\u0141\u0105cznie w Watykanie przeprowadzono 170 test\u00f3w na obecno\u015b\u0107 wirusa.\n\n(km)", "keywords": [], "meta_keywords": [""], "tags": [], "authors": [], "publish_date": "Mon Mar 30 23:32:11 2020", "summary": "", "article_html": "", "meta_description": "Papieski wikariusz dla diecezji rzymskiej kardyna\u0142 Angelo De Donatis jest zaka\u017cony koronawirusem, trafi\u0142 do szpitala - poinformowa\u0142a diecezja Wiecznego Miasta. W Watykanie do tej pory potwierdzono sze\u015b\u0107 przypadk\u00f3w zara\u017cenia COVID-19.", "meta_lang": "pl", "meta_favicon": "", "meta_data": {"DC.Identifier": "3290e353-4dd5-49f8-b5f8-b1852171eb7f", "pkg-uuid": "3290e353-4dd5-49f8-b5f8-b1852171eb7f", "detailType": "article", "serviceUuid": "b177a2c9-166f-4113-9b28-185bbe554807", "description": "Papieski wikariusz dla diecezji rzymskiej kardyna\u0142 Angelo De Donatis jest zaka\u017cony koronawirusem, trafi\u0142 do szpitala - poinformowa\u0142a diecezja Wiecznego Miasta. W Watykanie do tej pory potwierdzono sze\u015b\u0107 przypadk\u00f3w zara\u017cenia COVID-19.", "og": {"title": "Koronawirus we W\u0142oszech. Wikariusz dla diecezji Rzymu zara\u017cony", "description": "Papieski wikariusz dla diecezji rzymskiej kardyna\u0142 Angelo De Donatis jest zaka\u017cony koronawirusem, trafi\u0142 do szpitala - poinformowa\u0142a diecezja Wiecznego Miasta. W Watykanie do tej pory potwierdzono sze\u015b\u0107 przypadk\u00f3w zara\u017cenia COVID-19.", "image": {"identifier": "https://ocdn.eu/pulscms-transforms/1/ZHbk9kuTURBXy80OTgyMGFjMS0wMzI2LTRjMTAtOTJjMi1jY2Q0YjBiODBmNzcuanBlZ5OVAwBgzQwAzQbAkwmmYjc2MjIwBpMFzQI6zQEsgaEwAQ/zamkniety-plac-swietego-piotra.jpg", "width": 570, "height": 300, "type": "image/jpeg"}, "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-03-30 23:32:11+0200"}, "fb": {"pages": 185265414715}, "twitter": {"card": "summary_large_image", "description": "Papieski wikariusz dla diecezji rzymskiej kardyna\u0142 Angelo De Donatis jest zaka\u017cony koronawirusem, trafi\u0142 do szpitala - poinformowa\u0142a diecezja Wiecznego Miasta. W Watykanie do tej pory potwierdzono sze\u015b\u0107 przypadk\u00f3w zara\u017cenia COVID-19.", "title": "Koronawirus we W\u0142oszech. Wikariusz dla diecezji Rzymu zara\u017cony", "site": "OnetWiadomosci", "image": "https://ocdn.eu/pulscms-transforms/1/9IVktkuTURBXy80OTgyMGFjMS0wMzI2LTRjMTAtOTJjMi1jY2Q0YjBiODBmNzcuanBlZ5KVAwBgzQwAzQbAkwXNBLDNAlg"}}, "canonical_link": "https://wiadomosci.onet.pl/swiat/koronawirus-we-wloszech-wikariusz-dla-diecezji-rzymu-zarazony/f7wl63q"}