{"source_url": "https://www.haberler.com", "url": "https://www.haberler.com/maltepe-huzurlu-sokaklar-denetimi-yapildi-12962393-haberi/", "title": "\"Maltepe Huzurlu Sokaklar\" denetimi yap\u0131ld\u0131", "top_image": "https://foto.haberler.com/haber/2020/02/27/maltepe-huzurlu-sokaklar-denetimi-yapildi-12962393_amp.jpg", "meta_img": "https://foto.haberler.com/haber/2020/02/27/maltepe-huzurlu-sokaklar-denetimi-yapildi-12962393_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://foto.haberler.com/haber/2020/02/27/maltepe-huzurlu-sokaklar-denetimi-yapildi-12962393_amp.jpg", "https://www.haberler.com/static/images/sosyal/icons/google-news-icon-white.png", "https://foto.haberler.com/haber/2020/02/27/maltepe-huzurlu-sokaklar-denetimi-yapildi-12962393_o.jpg", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "27.02.2020 23:40 | Son G\u00fcncelleme: 27.02.2020 23:41\n\nMALTEPE 'de yakla\u015f\u0131k 200 polisin kat\u0131ld\u0131\u011f\u0131 \"Huzurlu Sokaklar\" denetimi yap\u0131ld\u0131. Polis ekipleri, ya\u011f\u0131\u015fl\u0131 havaya ald\u0131r\u0131\u015f etmeden sokaklar ve umuma a\u00e7\u0131k mekanlarda aramalar yapt\u0131.\n\nMaltepe \u0130l\u00e7e Emniyet M\u00fcd\u00fcrl\u00fc\u011f\u00fc'nce d\u00fczenlenen \"Maltepe Huzurlu Sokaklar\" denetimine yakla\u015f\u0131k 200 polis kat\u0131ld\u0131. Denetimlere hassas burunlu narkotik k\u00f6pekleri ve \u00f6zel harekat polisleri de destek verdi. Ya\u011fmurlu havaya ald\u0131r\u0131\u015f etmeyen polis ekipleri, e\u015f zamanl\u0131 olarak G\u00fclsuyu, G\u00fclensu ve Esenkent'te bulunan sokaklar ve umuma a\u00e7\u0131k mekanlar\u0131 takibe ald\u0131. G\u00fcvenlik noktalar\u0131 olu\u015fturan ekipler, \u015f\u00fcpheli bulduklar\u0131 ara\u00e7lar\u0131 didik didik arad\u0131. Ara\u00e7larda bulunan ki\u015filerin \u00fcst aramalar\u0131n\u0131 ve kimlik kontrollerini yap\u0131ld\u0131. \u00d6te yandan umuma a\u00e7\u0131k mekanlarda da aramalar yap\u0131ld\u0131. \u00d6zel harekat polisleri sokaklarda g\u00fcvenli\u011fi sa\u011flarken, hassas burunlu narkotik k\u00f6pekleri de mekanlar\u0131n i\u00e7inde aramalar yapt\u0131.\n\n- \u0130stanbul\n\nKaynak: DHA", "keywords": [], "meta_keywords": [""], "tags": ["Emniyet M\u00fcd\u00fcrl\u00fc\u011f\u00fc", "MALTEPE"], "authors": [], "publish_date": null, "summary": "", "article_html": "", "meta_description": "'Maltepe Huzurlu Sokaklar' denetimi yap\u0131ld\u0131 MALTEPE'de yakla\u015f\u0131k 200 polisin kat\u0131ld\u0131\u011f\u0131 'Huzurlu Sokaklar' denetimi yap\u0131ld\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "'Maltepe Huzurlu Sokaklar' denetimi yap\u0131ld\u0131 MALTEPE'de yakla\u015f\u0131k 200 polisin kat\u0131ld\u0131\u011f\u0131 'Huzurlu Sokaklar' denetimi yap\u0131ld\u0131.", "image": "https://foto.haberler.com/haber/2020/02/27/maltepe-huzurlu-sokaklar-denetimi-yapildi-12962393_amp.jpg", "medium": "news", "dateCreated": "2020-02-27T23:40:44+03:00", "dateUpdated": "2020-02-27T23:41:03+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "'Maltepe Huzurlu Sokaklar' denetimi yap\u0131ld\u0131", "description": "MALTEPE'de yakla\u015f\u0131k 200 polisin kat\u0131ld\u0131\u011f\u0131 'Huzurlu Sokaklar' denetimi yap\u0131ld\u0131.", "url": "https://www.haberler.com/maltepe-huzurlu-sokaklar-denetimi-yapildi-12962393-haberi/", "image": {"identifier": "https://foto.haberler.com/haber/2020/02/27/maltepe-huzurlu-sokaklar-denetimi-yapildi-12962393_amp.jpg", "secure_url": "https://foto.haberler.com/haber/2020/02/27/maltepe-huzurlu-sokaklar-denetimi-yapildi-12962393_amp.jpg", "width": 1200, "height": 800}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/maltepe-huzurlu-sokaklar-denetimi-yapildi-12962393-haberi/"}