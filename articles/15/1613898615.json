{"source_url": "https://web.archive.org", "url": "https://web.archive.org/web/20211026105115id_/https://www.sondakika.com/haber/haber-dur-ihtarina-uymayan-aractan-cikanlar-soke-etti-13249981/", "title": "Dur ihtar\u0131na uymayan ara\u00e7tan \u00e7\u0131kanlar \u015foke etti", "top_image": "https://foto.sondakika.com/haber/2020/05/22/dur-ihtarina-uymayan-aractan-cikanlar-soke-et-13249981_osd.jpg", "meta_img": "https://foto.sondakika.com/haber/2020/05/22/dur-ihtarina-uymayan-aractan-cikanlar-soke-et-13249981_osd.jpg", "images": ["https://mc.yandex.ru/watch/14078032", "https://foto.sondakika.com/manset/2021/10/26/ak-parti-nin-guvenmiyoruz-dedigi-firmadan-bir_14486900_86_k_sd.jpg", "https://web.archive.org/static/images/Desktop_icon_2x_ios.png", "https://web.archive.org/static/reklam/advertisement.gif?ads=1", "https://web.archive.org/static/images/Desktop_icon_2x_android.png", "https://web.archive.org/static/images/blank.gif", "https://foto.sondakika.com/manset/2021/10/26/fatih-terim-in-yaninda-bunu-yapmak-cesaret-ister_14487163_67_k_sd.jpg", "https://www.sondakika.com/static/favicons/icon-192x192.png", "data:image/gif;base64,R0lGODlhAQABAAD/ACwAAAAAAQABAAACADs=", "https://foto.sondakika.com/haber/2020/05/22/dur-ihtarina-uymayan-aractan-cikanlar-soke-et-13249981_osd.jpg", "https://foto.sondakika.com/manset/2021/10/26/bu-kadarina-da-pes-turkiye-nin-unlu-zincir_14486921_25_k_sd.jpg", "https://web.archive.org/static/images/huawei-app-gallery-apk-download-link@2x.png", "https://foto.sondakika.com/manset/2021/10/26/milli-gurescimiz-futbolun-efsanesi-ronaldinho_14487114_98_k_sd.jpg", "https://web.archive.org/static/images/Logo2x.png"], "movies": [], "text": "Manisa'n\u0131n Salihli il\u00e7esinde dur ihtar\u0131na uymayan ve ekiplerden ka\u00e7an s\u00fcr\u00fcc\u00fc, kovalamaca sonunda yakaland\u0131. Otomobilde yap\u0131lan aramada tabanca, et sat\u0131r\u0131 ve 3 adet b\u0131\u00e7ak ele ge\u00e7irildi.\n\n\u0130zmir- Ankara karayolu \u00fczerinde uygulama yapan polis, \u015f\u00fcphe \u00fczerine bir otomobili durdurmak istedi. Dur ihtar\u0131na uymayan otomobil s\u00fcr\u00fcc\u00fc, Kula y\u00f6n\u00fcne ka\u00e7arken Valeks Kav\u015fa\u011f\u0131 yak\u0131nlar\u0131nda ekipler taraf\u0131ndan durduruldu. Otomobil s\u00fcr\u00fcc\u00fcs\u00fc B.C ile A.A'n\u0131n alkoll\u00fc olduklar\u0131 tespit edilirken, otomobilde yap\u0131lan aramada 1 adet kuru s\u0131k\u0131 silah ve bo\u015f \u015farj\u00f6r, \u00e7e\u015fitli uzunluklarda kesici alet olan 3 adet b\u0131\u00e7ak ile bir adet et sat\u0131r\u0131 ele ge\u00e7irildi.\n\nKarayollar\u0131 Trafik Kanunu'nun ilgili maddelerince s\u00fcr\u00fcc\u00fcye 5 bin 608 lira idari para cezas\u0131 uygulan\u0131rken otomobil trafikten men edildi. Ayr\u0131ca \u015fah\u0131slara ara\u00e7 i\u00e7erisinde sosyal mesafeyi uymad\u0131klar\u0131 nedeniyle \u0130l\u00e7e H\u0131fz\u0131ss\u0131hha Kurulu Karar\u0131na muhalefetten tutanak tanzim edildi.\n\nSalihli \u0130l\u00e7e Emniyet M\u00fcd\u00fcr\u00fc Say\u0131m Ba\u015faran, Salihli'de huzur ve g\u00fcvenli\u011fin sa\u011flanmas\u0131 ad\u0131na su\u00e7 ve su\u00e7lularla etkin ve kararl\u0131 m\u00fccadelenin s\u00fcrece\u011fini belirtti. - MAN\u0130SA", "keywords": [], "meta_keywords": [""], "tags": [], "authors": [], "publish_date": "Fri May 22 16:12:00 2020", "summary": "", "article_html": "", "meta_description": "Manisa\u2019n\u0131n Salihli il\u00e7esinde dur ihtar\u0131na uymayan ve ekiplerden ka\u00e7an s\u00fcr\u00fcc\u00fc, kovalamaca sonunda yakaland\u0131.", "meta_lang": "tr", "meta_favicon": "/favicon.ico", "meta_data": {"image": "https://foto.sondakika.com/haber/2020/05/22/dur-ihtarina-uymayan-aractan-cikanlar-soke-et-13249981_osd.jpg", "description": "Manisa\u2019n\u0131n Salihli il\u00e7esinde dur ihtar\u0131na uymayan ve ekiplerden ka\u00e7an s\u00fcr\u00fcc\u00fc, kovalamaca sonunda yakaland\u0131.", "viewport": "width=device-width, initial-scale=1, shrink-to-fit=no", "apple-mobile-web-app-capable": "yes", "robots": "max-image-preview:large", "msapplication-starturl": "https://www.sondakika.com", "article": {"section": "News", "author": "https://www.facebook.com/sondakikacom", "modified": "2020-05-22T16:19:00+03:00"}, "og": {"title": "Dur ihtar\u0131na uymayan ara\u00e7tan \u00e7\u0131kanlar \u015foke etti - Son Dakika", "image": "https://foto.sondakika.com/haber/2020/05/22/dur-ihtarina-uymayan-aractan-cikanlar-soke-et-13249981_osd.jpg", "description": "Manisa\u2019n\u0131n Salihli il\u00e7esinde dur ihtar\u0131na uymayan ve ekiplerden ka\u00e7an s\u00fcr\u00fcc\u00fc, kovalamaca sonunda yakaland\u0131.", "type": "Article", "site_name": "Sondakika.com", "url": "https://www.sondakika.com/haber/haber-dur-ihtarina-uymayan-aractan-cikanlar-soke-etti-13249981/", "locale": "tr_TR", "article": {"published_time": "2020-05-22T16:12:00+03:00"}}, "twitter": {"site": "@sondakikacom", "creator": "@sondakikacom", "card": "summary_large_image"}, "fb": {"app_id": 1885607184994569}, "dateUpdated": "2020-05-22T16:19:00+03:00", "msvalidate.01": "C043A8E7202FBDE0AC7B60B68F77938B"}, "canonical_link": "https://www.sondakika.com/haber/haber-dur-ihtarina-uymayan-aractan-cikanlar-soke-etti-13249981/"}