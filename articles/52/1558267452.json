{"source_url": "https://www.aksam.com.tr", "url": "https://www.aksam.com.tr/guncel/teroru-nasil-yendiysek-bu-virusu-de-yenecegiz/haber-1056517", "title": "Ter\u00f6r\u00fc nas\u0131l yendiysek bu vir\u00fcs\u00fc de yenece\u011fiz", "top_image": "https://img3.aksam.com.tr/fotogaleri/yazar/twitter/eray-gucluer3.jpg?v=3", "meta_img": "https://img3.aksam.com.tr/fotogaleri/yazar/twitter/eray-gucluer3.jpg?v=3", "images": ["https://img3.aksam.com.tr/fotogaleri/yazar/eray-gucluer3.jpg", "https://img3.aksam.com.tr/imgsdisk/2020/03/25/2-250320201585116541ec6aa20b.jpg", "https://img3.aksam.com.tr/resize/318x180/fotogaleri/video/2022/03/02/yuvarlak-masadan-ne-cikti-347_2-42.jpg", "https://mc.yandex.ru/watch/85229059", "https://img3.aksam.com.tr/resize/318x180/fotogaleri/orj/galeri/2022/03/03/030320227844.jpg", "https://img3.aksam.com.tr/fotogaleri/yazar/twitter/eray-gucluer3.jpg?v=3", "https://img3.aksam.com.tr/resize/318x180/fotogaleri/orj/galeri/2022/03/03/030320221569.jpg", "https://img3.aksam.com.tr/imgsdisk/2020/03/25/dunyayi-sarsan-korona-vir-759_2-41-250320201585116528e634488c.jpg", "https://img3.aksam.com.tr/imgsdisk/2020/03/25/1-250320201585116538387fa255.jpg", "https://img3.aksam.com.tr/resize/318x180/imgsdisk/2022/03/03/mhp-lideri-bahceli-grup-t-370_7.jpg", "https://img3.aksam.com.tr/resize/318x180/imgsdisk/2022/03/03/ibrahim-kalindan-rusya-uy-405_7.jpg", "https://img3.aksam.com.tr/imgsdisk/2020/03/25/5e720fcf17aca91e1006579b-25032020158511671843522d58.jpg", "https://img3.aksam.com.tr/resize/318x180/imgsdisk/2022/03/03/baskan-erdogan-mhp-lideri-363_7.jpg", "https://img3.aksam.com.tr/resize/318x180/fotogaleri/orj/galeri/2022/03/03/030320222871.jpg", "https://img3.aksam.com.tr/resize/318x180/imgsdisk/2022/03/03/burak-elmas-pismanlik-duy-612_7.jpg", "https://img3.aksam.com.tr/resize/318x180/imgsdisk/2022/03/03/bakan-soylu-duyurdu-tum-t-251_7.jpg"], "movies": [], "text": "25 Mart 2020 \u00c7ar\u015famba\n\nB\u00fct\u00fcn d\u00fcnya \u00c7in\u2019de ortaya \u00e7\u0131kan pandemiye kar\u015f\u0131 m\u00fccadele veriyor.\n\nT\u00fcrkiye\u2019nin salg\u0131na kar\u015f\u0131 verdi\u011fi m\u00fccadele \u00f6nemli bir ger\u00e7e\u011fi a\u00e7\u0131\u011fa \u00e7\u0131karm\u0131\u015ft\u0131r.\n\nG\u00fcn\u00fcm\u00fcz d\u00fcnyas\u0131nda \u00fclkelerin g\u00fcvenliklerini sa\u011flama y\u00f6ntemleri de de\u011fi\u015fti.\n\nBu m\u00fccadelede i\u00e7erisinde art\u0131k sadece askeri ordular\u0131n de\u011fil, di\u011fer birimlerinde etkin \u015fekilde rol almas\u0131 gerekmektedir.\n\nOrdumuz, g\u00fcvenlik birimlerimiz, istihbarat birimlerimiz \u00f6zellikle yak\u0131n s\u0131n\u0131r \u00e7evremizde ve hemen yurt i\u00e7inde T\u00fcrkiye\u2019nin g\u00fcvenli\u011fini sa\u011flamak i\u00e7in b\u00fcy\u00fck bir m\u00fccadele i\u00e7erisindeler.\n\nAncak Korona vir\u00fcsle birlikte bir \u00fclkenin sa\u011fl\u0131k, ekonomi, ileti\u015fim, sosyal destek, e\u011fitim unsurlar\u0131n\u0131n m\u00fccadelede ne kadar \u00f6nemli oldu\u011funu g\u00f6rd\u00fck.\n\nBu gibi kriz s\u00fcre\u00e7lerinde sa\u011fl\u0131k, ekonomi, milli e\u011fitim, ileti\u015fim, sosyal \u00e7al\u0131\u015fma g\u00fc\u00e7lerinin birbiriyle koordineli ve uyum i\u00e7erisinde \u00e7al\u0131\u015fabiliryor olmas\u0131, T\u00fcrkiye\u2019de toplum-devlet i\u015f birli\u011finin ne kadar g\u00fc\u00e7l\u00fc oldu\u011funun da en \u00f6nemli g\u00f6stergesidir.\n\nBu kapsamda Aile, \u00c7al\u0131\u015fma Sosyal Hizmetler Bakanl\u0131\u011f\u0131n\u0131n toplumsal d\u00fczeni sa\u011flamadaki rol\u00fc dikkatten ka\u00e7mamal\u0131\u2026\n\nT\u00fcrkiye kendisine y\u00f6nelik k\u00fcresel ve asimetrik tehditlere kar\u015f\u0131 m\u00fccadelesini b\u00fcy\u00fck kararl\u0131l\u0131kla y\u00fcr\u00fct\u00fcyor.\n\nVe rakamlar bu s\u00fcre\u00e7te zirvenin beklenenin \u00e7ok alt\u0131nda ger\u00e7ekle\u015fece\u011fi konusunda bizlere \u00fcmit veriyor. Bu durum y\u00fcr\u00fct\u00fclen m\u00fccadelenin ne kadar ba\u015far\u0131l\u0131 oldu\u011funu da g\u00f6stermektedir.\n\nTer\u00f6r\u00fc nas\u0131l yendiysek bu vir\u00fcs\u00fc de \u00f6yle yenece\u011fiz.\n\nV\u0130R\u00dcS\u00dcN KAYNA\u011eI ABD OLAB\u0130L\u0130R\n\nD\u00fcnyada pandemiye d\u00f6n\u00fc\u015fen vir\u00fcs\u00fcn kay\u0131tlara ge\u00e7me tarihi 2005, fakat salg\u0131n 2019 y\u0131l\u0131nda Covid-19 ismiyle ba\u015flad\u0131. Bu noktada vir\u00fcs, biyokimyasal ara\u00e7 olarak ortaya \u00e7\u0131km\u0131\u015f olabilir.\n\nABD vir\u00fcs\u00fc hem \u00c7in\u2019i durdurmak hem de \u00c7in-Rusya ve \u0130ran hatt\u0131n\u0131 yeniden dizayn etmek i\u00e7in ortaya atm\u0131\u015f olabilir.\n\nFakat d\u00fcnyada salg\u0131n\u0131 ortaya \u00e7\u0131karanlar\u0131n planlar\u0131 art\u0131k istedikleri \u015fekilde i\u015flemiyor.\n\n\u00c7in vir\u00fcs\u00fc beklenenden \u00e7ok daha k\u0131sa s\u00fcrede kontrol alt\u0131na almay\u0131 ba\u015fard\u0131.\n\nT\u00fcrkiye salg\u0131na kar\u015f\u0131 ald\u0131\u011f\u0131 h\u0131zl\u0131 tedbirlerle, s\u0131n\u0131rlar\u0131n\u0131 iki aydan uzun s\u00fcre koruyabildi.\n\nHavalar\u0131n \u0131s\u0131nmas\u0131yla beraber vir\u00fcs\u00fcn etki alan\u0131n \u00e7ok daha s\u0131n\u0131rl\u0131 kalmas\u0131, vaka say\u0131lar\u0131nda ciddi d\u00fc\u015f\u00fc\u015fler ya\u015fanmas\u0131 bekleniyor.\n\nVaka ve \u00f6l\u00fcm say\u0131lar\u0131ndan ziyade bu vir\u00fcs\u00fcn toplumlar \u00fczerindeki psikolojik etkisi \u00e7ok b\u00fcy\u00fck oldu. Art\u0131k bu balon da yava\u015f yava\u015f s\u00f6necek.\n\nAs\u0131l soru, koronavir\u00fcsten sonra d\u00fcnyada neler olaca\u011f\u0131d\u0131r\u2026\n\nVir\u00fcs nedeniyle ciddi ekonomik kay\u0131plar ya\u015fayan \u00c7in, vir\u00fcse kar\u015f\u0131 a\u015f\u0131 ve sa\u011fl\u0131k cihazlar\u0131n\u0131 k\u0131sa s\u00fcrede \u00fcreterek ekonomik kayb\u0131n\u0131 telafi etme hamlesine girebilir\u2026\n\nVir\u00fcse kar\u015f\u0131 teknoloji geli\u015ftirme s\u00fcrecinde muhtemelen baz\u0131 \u00fclkeler \u00c7in\u2019le beraber hareket edecektir.\n\nAyr\u0131ca bir s\u00fcre sonra vir\u00fcs\u00fc d\u00fcnyaya yayanlara kar\u015f\u0131 ayn\u0131 asimetrik parametrelerle bir kar\u015f\u0131 cevap verilmesi de beklenebilir.\n\nBu nedenle k\u0131sa ve orta vadede T\u00fcrkiye\u2019nin harp sanayisinde biyokimyasal ajanlara kar\u015f\u0131 savunma teknolojileri geli\u015ftirmesi son derece \u00f6nemli.\n\nBa\u015fta Sa\u011fl\u0131k Bakan\u0131 Fahrettin Koca olmak \u00fczere yetkililerin a\u00e7\u0131klamalar\u0131ndan anlad\u0131\u011f\u0131m\u0131z kadar\u0131yla \u00fclkemizde Kovid-19 vir\u00fcs\u00fcn\u00fcn yok edilmesi konusunda \u00e7ok ciddi teknoloji geli\u015ftirme ve alt yap\u0131 olu\u015fturma \u00e7al\u0131\u015fmalar\u0131 var.\n\nGelecekte silahl\u0131 ordumuzun yan\u0131nda \u00fclkemizin g\u00fcvenli\u011finin sa\u011flanabilmesi i\u00e7in sa\u011fl\u0131k, ekonomi, ileti\u015fim, e\u011fitim, sosyal hizmetler, siber teknoloji gibi di\u011fer unsurlar\u0131n da \u00e7ok \u00f6nemli g\u00f6revler \u00fcstlenece\u011fi g\u00f6r\u00fclmektedir.\n\nSonu\u00e7 olarak, \u00fclkemizde vir\u00fcsle m\u00fccadele kapsam\u0131nda devlet-toplum i\u015f birli\u011fi en etkin \u015fekilde y\u00fcr\u00fct\u00fclmektedir. Devletimizin y\u00fcr\u00fctt\u00fc\u011f\u00fc m\u00fccadeleye halk\u0131m\u0131z\u0131n b\u00fcy\u00fck destek verdi\u011fini g\u00f6r\u00fcyoruz.\n\nDevlet-millet i\u015f birli\u011fi kendisine y\u00f6nelecek her t\u00fcrl\u00fc tehdidi mutlaka yener.\n\nTer\u00f6r\u00fc nas\u0131l yok ettiysek bu g\u00f6r\u00fclmeyen sinsi d\u00fc\u015fman\u0131 da \u00f6yle yok edece\u011fiz.\n\nEvde Kal T\u00fcrkiye\u2019m\u2026", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "B\u00fct\u00fcn d\u00fcnya \u00c7in\u2019de ortaya \u00e7\u0131kan pandemiye kar\u015f\u0131 m\u00fccadele  veriyor. T\u00fcrkiye\u2019nin salg\u0131na kar\u015f\u0131 verdi\u011fi m\u00fccadele \u00f6nemli bir  ger\u00e7e\u011fi a\u00e7\u0131\u011fa \u00e7\u0131karm\u0131\u015ft\u0131r.G\u00fcn\u00fcm\u00fcz d\u00fcnyas\u0131nda \u00fclkelerin g\u00fcvenlikler ...", "meta_lang": "tr", "meta_favicon": "/assets-aksam/img/favicon.png?v=19147", "meta_data": {"viewport": "width=1010, initial-scale=1", "title": "Ter\u00f6r\u00fc nas\u0131l yendiysek bu vir\u00fcs\u00fc de yenece\u011fiz - Dr. Eray G\u00fc\u00e7l\u00fcer", "description": "B\u00fct\u00fcn d\u00fcnya \u00c7in\u2019de ortaya \u00e7\u0131kan pandemiye kar\u015f\u0131 m\u00fccadele  veriyor. T\u00fcrkiye\u2019nin salg\u0131na kar\u015f\u0131 verdi\u011fi m\u00fccadele \u00f6nemli bir  ger\u00e7e\u011fi a\u00e7\u0131\u011fa \u00e7\u0131karm\u0131\u015ft\u0131r.G\u00fcn\u00fcm\u00fcz d\u00fcnyas\u0131nda \u00fclkelerin g\u00fcvenlikler ...", "fb": {"app_id": 194259027284532}, "og": {"image": {"identifier": "https://img3.aksam.com.tr/fotogaleri/yazar/twitter/eray-gucluer3.jpg?v=3", "width": 200, "height": 200}, "title": "Ter\u00f6r\u00fc nas\u0131l yendiysek bu vir\u00fcs\u00fc de yenece\u011fiz", "description": "Dr. Eray G\u00fc\u00e7l\u00fcer", "type": "article", "url": "https://www.aksam.com.tr/yazarlar/dr-eray-gucluer/teroru-nasil-yendiysek-bu-virusu-de-yenecegiz/haber-1056471"}, "twitter": {"card": "summary_large_image", "site": "@aksam", "title": "Ter\u00f6r\u00fc nas\u0131l yendiysek bu vir\u00fcs\u00fc de yenece\u011fiz", "description": "Dr. Eray G\u00fc\u00e7l\u00fcer", "creator": "@aksam", "domain": "https://www.aksam.com.tr/yazarlar/dr-eray-gucluer/teroru-nasil-yendiysek-bu-virusu-de-yenecegiz/haber-1056471", "image": {"src": "https://img3.aksam.com.tr/fotogaleri/yazar/twitter/eray-gucluer3.jpg?v=3"}}, "google-site-verification": "b7s20lbqssA4clhgAGQO-cBOr0KpVtC0doalmZ9qvA8", "bitly-verification": "990a736d5c15"}, "canonical_link": "https://www.aksam.com.tr/yazarlar/dr-eray-gucluer/teroru-nasil-yendiysek-bu-virusu-de-yenecegiz/haber-1056471"}