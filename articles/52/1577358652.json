{"source_url": "https://www.haberler.com", "url": "https://www.haberler.com/polisten-kacan-motosikletli-kaza-yapinca-yakalandi-13120020-haberi/", "title": "Polisten ka\u00e7an motosikletli kaza yap\u0131nca yakaland\u0131", "top_image": "https://foto.haberler.com/haber/2020/04/13/polisten-kacan-motosikletli-kaza-yapinca-yaka-13120020_o.jpg", "meta_img": "https://foto.haberler.com/haber/2020/04/13/polisten-kacan-motosikletli-kaza-yapinca-yaka-13120020_o.jpg", "images": ["https://mc.yandex.ru/watch/14231362", "https://www.haberler.com/static/reklam/advertisement.gif?ads=1", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://foto.haberler.com/haber/2020/04/13/polisten-kacan-motosikletli-kaza-yapinca-yaka-13120020_o.jpg"], "movies": [], "text": "Polisten ka\u00e7an motosikletli kaza yap\u0131nca yakaland\u0131 \u015eANLIURFA'da polisin 'dur' ihtar\u0131na uymay\u0131p ka\u00e7an motosiklet s\u00fcr\u00fcc\u00fcs\u00fc kovalamaca sonucu kaza yap\u0131nca yakaland\u0131.\n\n\u015eANLIURFA'da polisin 'dur' ihtar\u0131na uymay\u0131p ka\u00e7an motosiklet s\u00fcr\u00fcc\u00fcs\u00fc kovalamaca sonucu kaza yap\u0131nca yakaland\u0131. Ya\u015fanan kaza an\u0131 ise cep telefonlar\u0131na yans\u0131d\u0131.\n\nOlay, ak\u015fam saatlerinde Karakoyunlu Mahallesinde meydana geldi. \u0130ddiaya g\u00f6re polis, kasks\u0131z ve plakas\u0131z motosiklet s\u00fcr\u00fcc\u00fcs\u00fcn\u00fc durdurmak istedi. Polisin 'dur' uyar\u0131s\u0131n\u0131 dikkate almayan s\u00fcr\u00fcc\u00fc ka\u00e7maya ba\u015flad\u0131. Bunun \u00fczerine polis, ka\u00e7an \u015f\u00fcpheli s\u00fcr\u00fcc\u00fcn\u00fcn pe\u015fine d\u00fc\u015ft\u00fc. Uzun s\u00fcre polisten ka\u00e7an \u015f\u00fcpheli, h\u0131zla girdi\u011fi kav\u015fakta kontrol\u00fcn\u00fc yitirip metrelerce s\u00fcr\u00fcklenerek kaza yapt\u0131. Polise yakalanmamak i\u00e7in bu kez yaya olarak ka\u00e7maya \u00e7al\u0131\u015fan \u015f\u00fcpheli yakalanarak g\u00f6zalt\u0131na al\u0131nd\u0131. Ya\u015fanan kovalamaca ve kaza an\u0131 ise olay yeri yak\u0131n\u0131nda bulunan bir vatanda\u015f taraf\u0131ndan cep telefonuyla kaydedildi.\n\nKaynak: DHA", "keywords": [], "meta_keywords": ["Karakoyunlu", "Polis", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "\u015eANLIURFA'da polisin 'dur' ihtar\u0131na uymay\u0131p ka\u00e7an motosiklet s\u00fcr\u00fcc\u00fcs\u00fc kovalamaca sonucu kaza yap\u0131nca yakaland\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "\u015eANLIURFA'da polisin 'dur' ihtar\u0131na uymay\u0131p ka\u00e7an motosiklet s\u00fcr\u00fcc\u00fcs\u00fc kovalamaca sonucu kaza yap\u0131nca yakaland\u0131.", "keywords": "Karakoyunlu, Polis, G\u00fcncel", "image": "https://foto.haberler.com/haber/2020/04/13/polisten-kacan-motosikletli-kaza-yapinca-yaka-13120020_o.jpg", "medium": "news", "dateCreated": "2020-04-13T22:20:41+03:00", "dateUpdated": "2020-04-13T22:21:14+03:00", "msapplication-starturl": "https://www.haberler.com", "article": {"id": 13120020, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Karakoyunlu, Polis, G\u00fcncel"}, "og": {"url": "https://www.haberler.com/polisten-kacan-motosikletli-kaza-yapinca-yakalandi-13120020-haberi/", "site_name": "Haberler.com", "locale": "tr_TR", "type": "article", "title": "Polisten ka\u00e7an motosikletli kaza yap\u0131nca yakaland\u0131", "description": "\u015eANLIURFA'da polisin 'dur' ihtar\u0131na uymay\u0131p ka\u00e7an motosiklet s\u00fcr\u00fcc\u00fcs\u00fc kovalamaca sonucu kaza yap\u0131nca yakaland\u0131.", "image": {"identifier": "https://foto.haberler.com/haber/2020/04/13/polisten-kacan-motosikletli-kaza-yapinca-yaka-13120020_o.jpg", "secure_url": "https://foto.haberler.com/haber/2020/04/13/polisten-kacan-motosikletli-kaza-yapinca-yaka-13120020_o.jpg", "width": 600, "height": 471}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/polisten-kacan-motosikletli-kaza-yapinca-yakalandi-13120020-haberi/", "card": "summary_large_image", "site": "Haberler", "title": "Polisten ka\u00e7an motosikletli kaza yap\u0131nca yakaland\u0131", "description": "\u015eANLIURFA'da polisin 'dur' ihtar\u0131na uymay\u0131p ka\u00e7an motosiklet s\u00fcr\u00fcc\u00fcs\u00fc kovalamaca sonucu kaza yap\u0131nca yakaland\u0131.", "image": "https://foto.haberler.com/haber/2020/04/13/polisten-kacan-motosikletli-kaza-yapinca-yaka-13120020_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/polisten-kacan-motosikletli-kaza-yapinca-yakalandi-13120020-haberi/"}