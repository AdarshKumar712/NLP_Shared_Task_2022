{"source_url": "https://www.money.pl", "url": "https://www.money.pl/gospodarka/andrzej-duda-w-davos-swiat-predzej-czy-pozniej-sie-skonczy-6470184985286785a.html", "title": "Andrzej Duda w Davos. \"\u015awiat pr\u0119dzej czy p\u00f3\u017aniej si\u0119 sko\u0144czy\"", "top_image": "https://i.wpimg.pl/1200x0/d.wpimg.pl/778418813--1591646713/andrzej-duda.jpg", "meta_img": "https://i.wpimg.pl/1200x0/d.wpimg.pl/778418813--1591646713/andrzej-duda.jpg", "images": ["https://i.wpimg.pl/198x116/d.wpimg.pl/490305761-1736694676/bank.jpg", "https://i.wpimg.pl/275x155/d.wpimg.pl/582864313--1258729827/wegiel.jpg", "https://i.wpimg.pl/70x70/d.wpimg.pl/142498209-471457017/biznes.jpg", "https://i.wpimg.pl/198x116/d.wpimg.pl/817687244--554549539/tadeusz-koscinski.jpg", "https://i.wpimg.pl/198x116/d.wpimg.pl/492715836--513636724/biznes.jpg", "https://v.wpimg.pl/QUJDREVGfjQrJiR2eTxzIWh-cCYmLw44JSo3PGRlfXc_ZmhneSM4Jj5rITE3Mzg2ZSg9IjlqJTo-JT4oOSk0LGQ0PCJ0Og==", "https://i.wpimg.pl/198x116/d.wpimg.pl/650171319-1894442043/mon.jpg", "https://i.wpimg.pl/70x70/money.wpcdn.pl/i/h/133/oryg418437.jpg", "https://v.wpimg.pl/QUJDREVGfjQrJiR2eTxzIWh-cCYmLw44JSo3PGRlfXc_ZmhneSM4Jj5rITE3Mzg2ZSg9IjlqPDokISt3Oyg_MDNqIisxZSw=", "https://i.wpimg.pl/275x155/d.wpimg.pl/142498209-471457017/biznes.jpg", "https://i.wpimg.pl/198x116/d.wpimg.pl/1020226729-242040391/zelmer.jpg", "https://v.wpimg.pl/QUJDREVGfjQrJiR2eTxzIWh-cCYmLw44JSo3PGRlfXc_ZmhneSM4Jj5rITE3Mzg2ZSg9IjlqMyA5LTwgJTQyOSMnOWsmKTZ3Nw==", "https://i.wpimg.pl/70x70/d.wpimg.pl/1375226635--1546629500/andrzej-duda.jpg", "https://i.wpimg.pl/1200x0/d.wpimg.pl/778418813--1591646713/andrzej-duda.jpg", "https://i.wpimg.pl/70x70/money.wpcdn.pl/i/h/153/oryg428697.jpeg", "https://i.wpimg.pl/198x116/d.wpimg.pl/904311094--260172940/tesco-hipermarket.jpg", "https://money.wp.pl/QUJDREVGfjQrJiR2eTxzIWh-cCE5ZX13P2ZoZ3k1Zno5LD0yeCA4M3U3IDNrKj47Lz0NKDkpNCxsJTExPyg_aCA3PSMwYSE5dyk9KzM-dyN3cXxxdDo=", "https://i.wpimg.pl/O/56x45/i.wp.pl/a/i/stg/pkf/bg.png"], "movies": [], "text": "Pierwszy dzie\u0144 \u015awiatowego Szczytu Ekonomicznego w Davos by\u0142 zdominowany przez zagro\u017cenia klimatyczne. Prezydent Stan\u00f3w Zjednoczonych Donald Trump przekonywa\u0142, \u017ce nie nale\u017cy s\u0142ucha\u0107 tych, kt\u00f3rzy wieszcz\u0105 zag\u0142ad\u0119. Na przeciwnym biegunie jest Greta Thunberg, kt\u00f3ra uwa\u017ca, \u017ce \u015bwiat p\u0142onie i wzywa\u0142a w Davos do zdecydowanych dzia\u0142a\u0144 na rzecz ochrony klimatu. Polski prezydent r\u00f3wnie\u017c by\u0142 pytany o stanowisko w tej sprawie.\n\nDonald Trump, Angela Merkel i Andrzej Duda. Davos gotowe na \u015bwiatowych przyw\u00f3dc\u00f3w i trudne tematy\n\n- \u015awiat pr\u0119dzej czy p\u00f3\u017aniej si\u0119 sko\u0144czy, m\u00f3wi\u0105c tak bardzo szeroko, a nawet nieco metafizycznie. Natomiast ja patrz\u0119 na to przede wszystkim z punktu widzenia polskiej sytuacji i polskiego interesu. Polskiego obywatela i pracownika, przedsi\u0119biorcy - m\u00f3wi\u0142 Andrzej Duda, cytowany przez PAP.\n\nZobacz te\u017c: Davos a raport o nier\u00f3wno\u015bciach p\u0142acowych. \"Temat do rozm\u00f3w, ale nic wi\u0119cej\"\n\n- Nie mam \u017cadnych w\u0105tpliwo\u015bci, \u017ce musimy by\u0107 w \u015bwiatowym nurcie, je\u015bli chodzi o ochron\u0119 klimatu, to jest bardzo wa\u017cne, ale musimy to robi\u0107 w taki spos\u00f3b, \u017ceby dzia\u0142aj\u0105c ku ochronie klimatu, chroni\u0107 tak\u017ce stabilno\u015b\u0107 funkcjonowania polskiej gospodarki - doda\u0142.\n\nUspokoi\u0142 jednak, \u017ce proces odchodzenia od paliw kopalnych b\u0119dzie realizowany, cho\u0107 musi by\u0107 roz\u0142o\u017cony w czasie. Zwr\u00f3ci\u0142 te\u017c uwag\u0119 na smog - jako problem, z kt\u00f3rym trzeba si\u0119 zmierzy\u0107.\n\nBiznes to biznes. \u015awiat pompuje miliardy w paliwa kopalne\n\nPrezydent poinformowa\u0142 tak\u017ce, \u017ce spotka\u0142 si\u0119 z przedsi\u0119biorcami inwestuj\u0105cymi w Polsce, z kt\u00f3rymi rozmawia\u0142 na temat perspektyw rozwoju naszego kraju. Uczestniczy\u0142 w panelu po\u015bwi\u0119conym Europie \u015arodkowo-Wschodniej, razem z prezydentami \u0141otwy, Litwy i Serbii, premier Chorwacji i szefem Parlamentu Europejskiego.\n\nMasz newsa, zdj\u0119cie lub filmik? Prze\u015blij nam przez dziejesie.wp.pl\n\nkomentarze +1 +1 wa\u017cne smutne ciekawe irytuj\u0105ce", "keywords": [], "meta_keywords": [""], "tags": [], "authors": ["Oprac. Agata Kali\u0144ska"], "publish_date": "Tue Jan 21 20:30:00 2020", "summary": "", "article_html": "", "meta_description": "\u015awiat pr\u0119dzej czy p\u00f3\u017aniej si\u0119 sko\u0144czy, m\u00f3wi\u0105c tak bardzo szeroko, a nawet nieco metafizycznie. Natomiast ja patrz\u0119 na to przede wszystkim z punktu widzenia polskiej sytuacji i polskiego interesu. Polskiego obywatela i pracownika, przedsi\u0119biorcy - m\u00f3wi\u0142 dziennikarzom w Davos prezydent Andrzej Duda.", "meta_lang": "pl", "meta_favicon": "", "meta_data": {"viewport": "width=device-width, initial-scale=1.0, user-scalable=no", "format-detection": "telephone=no", "theme-color": "#03357d", "logo": "https://money.wpcdn.pl/i/logo/money_pl_meta.png", "gaf": "NDkzMjM1", "description": "\u015awiat pr\u0119dzej czy p\u00f3\u017aniej si\u0119 sko\u0144czy, m\u00f3wi\u0105c tak bardzo szeroko, a nawet nieco metafizycznie. Natomiast ja patrz\u0119 na to przede wszystkim z punktu widzenia polskiej sytuacji i polskiego interesu. Polskiego obywatela i pracownika, przedsi\u0119biorcy - m\u00f3wi\u0142 dziennikarzom w Davos prezydent Andrzej Duda.", "og": {"title": "Andrzej Duda w Davos. \"\u015awiat pr\u0119dzej czy p\u00f3\u017aniej si\u0119 sko\u0144czy\"", "description": "\u015awiat pr\u0119dzej czy p\u00f3\u017aniej si\u0119 sko\u0144czy, m\u00f3wi\u0105c tak bardzo szeroko, a nawet nieco metafizycznie. Natomiast ja patrz\u0119 na to przede wszystkim z punktu widzenia polskiej sytuacji i polskiego interesu. Polskiego obywatela i pracownika, przedsi\u0119biorcy - m\u00f3wi\u0142 dziennikarzom w Davos prezydent Andrzej Duda.", "image": "https://i.wpimg.pl/1200x0/d.wpimg.pl/778418813--1591646713/andrzej-duda.jpg", "url": "https://www.money.pl/gospodarka/andrzej-duda-w-davos-swiat-predzej-czy-pozniej-sie-skonczy-6470184985286785a.html", "type": "website", "site_name": "www.money.pl", "locale": "pl_PL"}, "twitter": {"card": "summary_large_image", "url": "https://www.money.pl/gospodarka/andrzej-duda-w-davos-swiat-predzej-czy-pozniej-sie-skonczy-6470184985286785a.html", "site": "@Money_pl", "image": "https://i.wpimg.pl/1200x0/d.wpimg.pl/778418813--1591646713/andrzej-duda.jpg", "description": "\u015awiat pr\u0119dzej czy p\u00f3\u017aniej si\u0119 sko\u0144czy, m\u00f3wi\u0105c tak bardzo szeroko, a nawet nieco metafizycznie. Natomiast ja patrz\u0119 na to przede wszystkim z punktu widzenia polskiej sytuacji i polskiego interesu. Polskiego obywatela i pracownika, przedsi\u0119biorcy - m\u00f3wi\u0142 dziennikarzom w Davos prezydent Andrzej Duda.", "domain": "www.money.pl"}, "author": "oprac. Agata Kali\u0144ska", "article": {"publisher": "https://www.facebook.com/portal.Moneypl", "published_time": "2020-01-21 20:30:00", "modified_time": "2020-01-21 20:31:19", "tag": "Andrzej Duda, davos 2020, gospodarka, zmiana klimatu", "author": "oprac. Agata Kali\u0144ska"}, "fb": {"app_id": 203880196374936, "pages": 203367529692524}}, "canonical_link": "https://www.money.pl/gospodarka/andrzej-duda-w-davos-swiat-predzej-czy-pozniej-sie-skonczy-6470184985286785a.html"}