{"source_url": "https://web.archive.org", "url": "https://web.archive.org/web/20200406175425id_/https://www.wprost.pl/kraj/10312293/wiceminister-zdrowia-niektore-jednoimienne-szpitale-sie-wypelniaja-uruchamiamy-kolejne.html?utm_source=Wiadomo%C5%9Bciwprost.pl:%C5%BBycie&utm_medium=feed&utm_campaign=rss_zycie", "title": "Wiceminister zdrowia: Niekt\u00f3re jednoimienne szpitale si\u0119 wype\u0142niaj\u0105. Uruchamiamy kolejne", "top_image": "https://www.wprost.pl/_thumb/ce/0c/4e5c667939fb47c8161f0e13e269.jpeg", "meta_img": "https://www.wprost.pl/_thumb/ce/0c/4e5c667939fb47c8161f0e13e269.jpeg", "images": ["https://img.wprost.pl/_i/pixel.png", "https://5img.wprost.pl/_thumb/51/9e/35b0e446face1c22a7f3675e6517.jpeg", "https://web.archive.org/_i/pusty.png", "https://www.wprost.pl/_thumb/ce/0c/4e5c667939fb47c8161f0e13e269.jpeg", "https://4img.wprost.pl/_thumb/43/95/ff60327cba87a2fbbb04ac92cb92.jpeg"], "movies": [], "text": "W sobot\u0119 4 kwietnia wiceminister zdrowia Waldemar Kraska poinformowa\u0142, \u017ce z powodu rosn\u0105cej skali epidemii koronawirusa w Polsce \u201eniestety wype\u0142niaj\u0105 si\u0119 ju\u017c niekt\u00f3re szpitale zaka\u017ane przeznaczone dla pacjent\u00f3w z COVID-19\u201d. \u2013 Dlatego uruchamiamy nast\u0119pne szpitale, tak zwanego drugiego rzutu, kt\u00f3re stan\u0105 si\u0119 szpitalami jednoimiennymi \u2013 podkre\u015bli\u0142.\n\nDo tej pory w Polsce funkcjonuje 19 szpitali jednoimiennych, czyli takich, kt\u00f3re w ca\u0142o\u015bci zosta\u0142y przeznaczone do walki z przypadkami koronawirusa. \u2013 Tych miejsc b\u0119dziemy potrzebowali niestety coraz wi\u0119cej, bo z dnia na dzie\u0144 tych nowych przypadk\u00f3w w Polsce przybywa \u2013 podkre\u015bli\u0142\n\nWiceminister podkre\u015bla\u0142 te\u017c, \u017ce w Polsce dzia\u0142aj\u0105 ju\u017c izolatoria, czyli miejsca, w kt\u00f3rych pacjenci z koronawirusem, kt\u00f3rzy maj\u0105 bardzo sk\u0105pe objawy albo s\u0105 bezobjawowi mog\u0105 przebywa\u0107, aby nie nara\u017ca\u0107 swoich wsp\u00f3\u0142domownik\u00f3w na ewentualne zaka\u017cenie.\n\nDu\u017co takich miejsc ma powsta\u0107 w Warszawie, m.in. po to, \u017ceby odci\u0105\u017cy\u0107 jednoimienny szpital na Wo\u0142oskiej. Na Mazowszu jest najwi\u0119cej zaka\u017ce\u0144 w kraju \u2013 Ale je\u017celi b\u0119dzie taka potrzeba, to w tym tygodniu powstanie nowy szpital \u2013 doda\u0142. \u2013 Jeden szpital (w Warszawie \u2013 red.) jest ju\u017c przygotowany, ale nie mog\u0119 powiedzie\u0107 kt\u00f3ry konkretnie konkretnie \u2013 doda\u0142\n\nKraska podkre\u015bla\u0142, \u017ce resort podejmuje te\u017c kolejne dzia\u0142ania, \u017ceby ograniczy\u0107 zaka\u017cenia w szpitalach. \u2013 W ten weekend przed wszystkimi szpitalami w Polsce stra\u017c po\u017carna rozstawi namioty, kt\u00f3re b\u0119d\u0105 s\u0142u\u017cy\u0142y do wst\u0119pnej segregacji pacjent\u00f3w i wy\u0142apywania tych pacjent\u00f3w, u kt\u00f3rych jest du\u017ce ryzyko zaka\u017cenia koronawirusem \u2013 m\u00f3wi\u0142. \u2013 Aby ci pacjenci nie trafiali do naszych szpitali, ale na tym wst\u0119pnym etapie by\u0142 u nich pobrany wymaz i zostali skierowani do izolatori\u00f3w \u2013 doda\u0142.\n\nCzytaj tak\u017ce:\n\n120 nowych przypadk\u00f3w koronawirusa w Polsce. Kolejne dwie ofiary \u015bmiertelne", "keywords": [], "meta_keywords": ["koronawirus", "Polska", "Warszawa", "Waldemar Kraska", "ministerstwo zdrowia", "szpitale jednoimienne", "Maciej Zaremba", "", "Kraj", "Warszawa", "\u017bycie", "wprost"], "tags": ["Finanse i inwestycje", "Gospodarka", "Zwiastuny", "Wiadomo\u015bci", "koronawirusa", "Pi\u0142ka no\u017cna", "Warszawie", "Technologie", "Kraj Polska", "Wybory", "Kraj", "Rolnictwo", "Wybory prezydenckie", "Telewizja", "Prime time", "Motoryzacja", "Gwiazdy", "Warszawa", "Light", "przedwczoraj 12:05", "Literatura", "Koronawirus", "Seriale", "\u017bycie", "Firmy i rynki", "Zdrowie i medycyna", "Film", "\u015awiat", "Kultura", "Polityka"], "authors": ["Maciej Zaremba", "Opracowa\u0142"], "publish_date": "Sat Apr  4 12:05:00 2020", "summary": "", "article_html": "", "meta_description": "\u2013 Mamy informacje, \u017ce niestety wype\u0142niaj\u0105 si\u0119 ju\u017c niekt\u00f3re szpitale zaka\u017ane przeznaczone dla pacjent\u00f3w z COVID-19 \u2013 powiedzia\u0142 Waldemar Kraska....", "meta_lang": "pl", "meta_favicon": "https://www.wprost.pl/wprost/_i/icons/wprost-favicon-128x128.png", "meta_data": {"description": "\u2013 Mamy informacje, \u017ce niestety wype\u0142niaj\u0105 si\u0119 ju\u017c niekt\u00f3re szpitale zaka\u017ane przeznaczone dla pacjent\u00f3w z COVID-19 \u2013 powiedzia\u0142 Waldemar Kraska....", "keywords": "koronawirus, Polska, Warszawa, Waldemar Kraska, ministerstwo zdrowia, szpitale jednoimienne, Maciej Zaremba, , Kraj, Warszawa, \u017bycie, wprost", "robots": "index,follow,max-image-preview:large", "viewport": "width=device-width, initial-scale=1, minimum-scale=1, user-scalable=yes", "theme-color": "#ED1C24", "apple-itunes-app": "app-id=909621551", "google-play-app": "app-id=pl.wprost", "application-name": "Wprost", "msapplication-tooltip": "Wprost", "msapplication-TileColor": "#ED1C24", "msapplication-wide310x150logo": "https://www.wprost.pl/wprost/_i/icons/wprost-favicon-310x150.png", "msapplication-square70x70logo": "https://www.wprost.pl/wprost/_i/icons/wprost-favicon-70x70.png", "msapplication-square150x150logo": "https://www.wprost.pl/wprost/_i/icons/wprost-favicon-150x150.png", "msapplication-square310x310logo": "https://www.wprost.pl/wprost/_i/icons/wprost-favicon-310x310.png", "HandheldFriendly": "true", "mobile-web-app-capable": "yes", "apple-mobile-web-app-capable": "true", "apple-mobile-web-app-status-bar-style": "black", "DC.title": "Wiceminister zdrowia: Niekt\u00f3re jednoimienne szpitale si\u0119 wype\u0142niaj\u0105. Uruchamiamy kolejne", "DC.subject": "Wprost", "DC.description": "\u2013 Mamy informacje, \u017ce niestety wype\u0142niaj\u0105 si\u0119 ju\u017c niekt\u00f3re szpitale zaka\u017ane przeznaczone dla pacjent\u00f3w z COVID-19 \u2013 powiedzia\u0142 Waldemar Kraska. Wiceminster zdrowia podkre\u015bli\u0142, \u017ce kolejne szpitale zostan\u0105 przekszta\u0142cone w plac\u00f3wki jednoimienne.", "DC.identifier": "https://www.wprost.pl/10312293", "DC.date": "2020-04-04", "DC.type": "Text", "DC.creator": "Maciej Zaremba", "DC.publisher": "Maciej Zaremba", "twitter": {"card": "summary_large_image", "site": "@TygodnikWPROST", "url": "https://www.wprost.pl/kraj/10312293/wiceminister-zdrowia-niektore-jednoimienne-szpitale-sie-wypelniaja-uruchamiamy-kolejne.html", "title": "Wiceminister zdrowia: Niekt\u00f3re jednoimienne szpitale si\u0119 wype\u0142niaj\u0105. Uruchamiamy kolejne", "description": "\u2013 Mamy informacje, \u017ce niestety wype\u0142niaj\u0105 si\u0119 ju\u017c niekt\u00f3re szpitale zaka\u017ane przeznaczone dla pacjent\u00f3w z COVID-19 \u2013 powiedzia\u0142 Waldemar Kraska. Wiceminster zdrowia podkre\u015bli\u0142, \u017ce kolejne szpitale zostan\u0105 przekszta\u0142cone w plac\u00f3wki jednoimienne.", "image": "https://www.wprost.pl/_thumb/ce/0c/4e5c667939fb47c8161f0e13e269.jpeg"}, "article": {"published_time": "2020-04-04T12:05:00+02:00", "modified_time": "2020-04-04T12:05:38+02:00"}, "og": {"title": "Wiceminister zdrowia: Niekt\u00f3re jednoimienne szpitale si\u0119 wype\u0142niaj\u0105. Uruchamiamy kolejne", "description": "\u2013 Mamy informacje, \u017ce niestety wype\u0142niaj\u0105 si\u0119 ju\u017c niekt\u00f3re szpitale zaka\u017ane przeznaczone dla pacjent\u00f3w z COVID-19 \u2013 powiedzia\u0142 Waldemar Kraska. Wiceminster zdrowia podkre\u015bli\u0142, \u017ce kolejne szpitale zostan\u0105 przekszta\u0142cone w plac\u00f3wki jednoimienne.", "url": "https://www.wprost.pl/kraj/10312293/wiceminister-zdrowia-niektore-jednoimienne-szpitale-sie-wypelniaja-uruchamiamy-kolejne.html", "image": "https://www.wprost.pl/_thumb/ce/0c/4e5c667939fb47c8161f0e13e269.jpeg", "type": "article", "site_name": "Wprost", "locale": "pl_PL", "updated_time": "2020-04-04T12:05:38+02:00"}, "fb": {"app_id": 119818731519670}}, "canonical_link": "https://www.wprost.pl/kraj/10312293/wiceminister-zdrowia-niektore-jednoimienne-szpitale-sie-wypelniaja-uruchamiamy-kolejne.html"}