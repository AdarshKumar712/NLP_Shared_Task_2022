{"source_url": "http://fronda.pl", "url": "http://fronda.pl/a/waszczykowski-o-wyjezdzie-do-smolenska-nikt-wazny-nie-powinien-leciec,140514.html", "title": "Waszczykowski o wyje\u017adzie do Smole\u0144ska: nikt wa\u017cny nie powinien lecie\u0107", "top_image": "https://www.fronda.pl/site_media/media/uploads/article/.thumbnails/waszczykowski-arno_mikkor_%28eu2017ee%29-flickr-ccby20-1200x630.jpg", "meta_img": "https://www.fronda.pl/site_media/media/uploads/article/.thumbnails/waszczykowski-arno_mikkor_%28eu2017ee%29-flickr-ccby20-1200x630.jpg", "images": ["http://fronda.pl/site_media/images/autopromotion/hostel_logo.png", "http://fronda.pl/site_media/images/autopromotion/holland_logo.png", "http://fronda.pl/site_media/media/uploads/article/.thumbnails/waszczykowski-arno_mikkor_%28eu2017ee%29-flickr-ccby20-746x280.jpg\n", "http://fronda.pl/site_media/images/autopromotion/holender_logo.png", "http://fronda.pl/site_media/media/uploads/article/.thumbnails/cudowny-obraz-jezusa-milosiernego-oblicze-190x100.jpg", "http://fronda.pl/site_media/images/logo.png", "http://fronda.pl/site_media/images/aniol.jpg", "http://fronda.pl/site_media/vendor/facebox/closelabel.png", "http://fronda.pl/site_media/media/uploads/avatar/.thumbnails/default-50x50.png", "http://fronda.pl/site_media/images/blank.gif", "http://fronda.pl/site_media/images/autopromotion/fort24_logo.png", "https://www.fronda.pl/site_media/media/uploads/article/.thumbnails/waszczykowski-arno_mikkor_%28eu2017ee%29-flickr-ccby20-1200x630.jpg", "http://fronda.pl/site_media/images/facebook.png"], "movies": [], "text": "Zbli\u017ca si\u0119 10 rocznica tragedii smole\u0144skiej. Pojawia\u0142y si\u0119 koncepcje wyjazdu do Smole\u0144ska prezydenta lub premiera, a nawet obu razem, aby uczci\u0107 pami\u0119\u0107 ofiar.\n\nJak m\u00f3wi na \u0142amach \u201ePolska Times\u201d by\u0142y minister spraw zagranicznych Witold Waszczykowski, jego zdaniem nikt z wa\u017cnych w\u0142adz nie powinien tam lecie\u0107, natomiast to, kto tam poleci pozostaje w gestii w\u0142adz.\n\nWaszczykowski powiedzia\u0142:\n\n- Natomiast ja uwa\u017cam, \u017ce tam nie powinien lecie\u0107 nikt z najwy\u017cszych w\u0142adz. W sytuacji, gdy relacje polsko-rosyjskie znajduj\u0105 si\u0119 na tak niskim poziomie, organizowanie uroczysto\u015bci z udzia\u0142em prezydenta i premiera sensu nie ma\n\nZwr\u00f3ci\u0142 uwag\u0119 na do\u015b\u0107 napi\u0119te ostatnio relacje Polski z Rosj\u0105 i oceni\u0142 to nast\u0119puj\u0105co:\n\n- Przypomn\u0119 cho\u0107by kwesti\u0119 napa\u015bci historycznych na nas przy okazji ostatnich rocznic. By\u0142oby naiwno\u015bci\u0105 my\u015ble\u0107, \u017ce oni nam pomog\u0105 te uroczysto\u015bci zorganizowa\u0107. Przecie\u017c od lat uchylaj\u0105 si\u0119 od pomocy przy \u015bledztwie smole\u0144skim, czy nie oddaj\u0105 wraku - czym tylko utwierdzaj\u0105 nas w przekonaniu, \u017ce jest co\u015b do ukrycia po stronie rosyjskiej w sprawie tej katastrofy\n\nDodatkowym elementem, na kt\u00f3ry zwraca uwag\u0119 Waszczykowski jest mo\u017cliwo\u015b\u0107 prowokoacji, o\u015bmieszania i upokarzania. By\u0142y szef MSZ ocenia, \u017ce na takie prowokacje wobec prezydenta i premiera Polska nie mo\u017ce sobie pozwoli\u0107.\n\n\n\n\n\nmp/pap", "keywords": [], "meta_keywords": ["Smole\u0144sk", "prezydent", "premier", "katastrofa smole\u0144ska", "waszczykowski"], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/site_media/favicon.png", "meta_data": {"viewport": "width=device-width, initial-scale=1.0", "google-site-verification": "4PIZHjXtOQS7ByUYSxkS6cVPdP9WKqX0JLXNLXsLP38", "fb": {"app_id": 128886260612021}, "keywords": "Smole\u0144sk, prezydent, premier, katastrofa smole\u0144ska, waszczykowski", "og": {"title": "Waszczykowski o wyje\u017adzie do Smole\u0144ska: nikt wa\u017cny nie powinien lecie\u0107", "type": "article", "image": {"identifier": "https://www.fronda.pl/site_media/media/uploads/article/.thumbnails/waszczykowski-arno_mikkor_%28eu2017ee%29-flickr-ccby20-1200x630.jpg", "width": 1200, "height": 630}, "url": "https://www.fronda.pl/a/waszczykowski-o-wyjezdzie-do-smolenska-nikt-wazny-nie-powinien-leciec,140514.html"}}, "canonical_link": "https://www.fronda.pl/a/waszczykowski-o-wyjezdzie-do-smolenska-nikt-wazny-nie-powinien-leciec,140514.html"}