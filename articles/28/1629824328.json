{"source_url": "https://web.archive.org", "url": "https://web.archive.org/web/20200616192840id_/https://wiadomosci.dziennik.pl/swiat/artykuly/7739832,szpieg-cia-mosad-skazany-na-smierc-zabicie-sulejmani-iran.html?utm_source=feedburner&utm_medium=feed&utm_campaign=Feed%3A+Dziennik-Wiadomosci+%28RSS+-+Dziennik+-+Wiadomosci%29", "title": "Szpieg CIA i Mosadu skazany na \u015bmier\u0107. To on zdradzi\u0142 miejsce pobytu Sulejmaniego", "top_image": "https://ocdn.eu/pulscms-transforms/1/ucUktkuTURBXy9kMWY1YWRiNS00MjdjLTQxYTktYWNiOS05MDlhY2ZlYzczMWIuanBlZ5GTBc0EsM0CdA", "meta_img": "https://ocdn.eu/pulscms-transforms/1/ucUktkuTURBXy9kMWY1YWRiNS00MjdjLTQxYTktYWNiOS05MDlhY2ZlYzczMWIuanBlZ5GTBc0EsM0CdA", "images": ["https://ocdn.eu/pulscms/MDA_/9d551d7f5f62499c89213f0135191fea.png", "https://ocdn.eu/pulscms-transforms/1/ucUktkuTURBXy9kMWY1YWRiNS00MjdjLTQxYTktYWNiOS05MDlhY2ZlYzczMWIuanBlZ5GTBc0EsM0CdA", "https://ocdn.eu/pulscms-transforms/1/Ih7k9kuTURBXy9kMWY1YWRiNS00MjdjLTQxYTktYWNiOS05MDlhY2ZlYzczMWIuanBlZ5GTBc0DFM0BvIGhMAE", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D", "https://web.archive.org/web/20200616192840id_/https://wiadomosci.dziennik.pl/swiat/artykuly/7739832,szpieg-cia-mosad-skazany-na-smierc-zabicie-sulejmani-iran.html?utm_source=feedburner&utm_medium=feed&utm_campaign=Feed%3A+Dziennik-Wiadomosci+%28RSS+-+Dziennik+-+Wiadomosci%29", "data:"], "movies": [], "text": "- Mahmud Musawi-Mad\u017cd, jeden ze szpieg\u00f3w CIA i Mosadu, zosta\u0142 skazany na \u015bmier\u0107 - powiedzia\u0142 rzecznik wymiaru sprawiedliwo\u015bci Golamhosejn Esmaili na konferencji prasowej.\n\nReklama\n\n- Poinformowa\u0142 naszych wrog\u00f3w o miejscu pobytu m\u0119czennika Sulejmaniego - doda\u0142, nie podaj\u0105c wi\u0119cej szczeg\u00f3\u0142\u00f3w, ani daty egzekucji.\n\nGenera\u0142 Sulejmani by\u0142 dow\u00f3dc\u0105 elitarnej jednostki wojskowej Al-Kuds nale\u017c\u0105cej do Korpusu Stra\u017cnik\u00f3w Rewolucji Islamskiej i by\u0142 uwa\u017cany za drug\u0105 osob\u0119 w pa\u0144stwie. Zgin\u0105\u0142 3 stycznia w ameryka\u0144skim ataku dron\u00f3w w Bagdadzie.\n\nWaszyngton oskar\u017ca\u0142 Sulejmaniego o zorganizowanie atak\u00f3w na bazy USA w Iraku, kt\u00f3re zosta\u0142y przeprowadzone przez proira\u0144skie grupy paramilitarne.\n\nPo zabiciu popularnego genera\u0142a Iran odpowiedzia\u0142 atakiem rakietowym na baz\u0119 Ain al-Asad w Iraku, gdzie 8 stycznia stacjonowa\u0142y si\u0142y USA. \u017baden \u017co\u0142nierz ameryka\u0144ski nie zosta\u0142 zabity, jednak u ponad setki zdiagnozowano p\u00f3\u017aniej urazowe uszkodzenie m\u00f3zgu (TBI).", "keywords": [], "meta_keywords": [""], "tags": [], "authors": ["Prawdziwy Szpieg Juz Dawno Zostal Ewakuowany", "Bananen Respublik Bolen", "Maciej \u0141agodny", "Mark Twain"], "publish_date": "Tue Jun  9 11:26:08 2020", "summary": "", "article_html": "", "meta_description": "Obywatel Iranu, kt\u00f3ry przekaza\u0142 informacje ameryka\u0144skim i izraelskim s\u0142u\u017cbom wywiadowczym na temat miejsca pobytu zabitego w styczniu ira\u0144skiego genera\u0142a Kasema Sulejmaniego, zostanie wkr\u00f3tce stracony - poda\u0142 we wtorek ira\u0144ski wymiar sprawiedliwo\u015bci.", "meta_lang": "pl", "meta_favicon": "https://ocdn.eu/workshopinforocdn/infor/favicon/favicon-16x16.png", "meta_data": {"DC.Identifier": "cbc8579c-c592-4272-8e79-0ec387819447", "pkg-uuid": "cbc8579c-c592-4272-8e79-0ec387819447", "serviceUuid": "86dd851f-edb7-4e66-8829-57dac10280ad", "description": "Obywatel Iranu, kt\u00f3ry przekaza\u0142 informacje ameryka\u0144skim i izraelskim s\u0142u\u017cbom wywiadowczym na temat miejsca pobytu zabitego w styczniu ira\u0144skiego genera\u0142a Kasema Sulejmaniego, zostanie wkr\u00f3tce stracony - poda\u0142 we wtorek ira\u0144ski wymiar sprawiedliwo\u015bci.", "og": {"title": "Szpieg CIA i Mosadu skazany na \u015bmier\u0107. To on zdradzi\u0142\u00a0miejsce pobytu Sulejmaniego", "description": "Obywatel Iranu, kt\u00f3ry przekaza\u0142 informacje ameryka\u0144skim i izraelskim s\u0142u\u017cbom wywiadowczym na temat miejsca pobytu zabitego w styczniu ira\u0144skiego genera\u0142a Kasema Sulejmaniego, zostanie wkr\u00f3tce stracony - poda\u0142 we wtorek ira\u0144ski wymiar sprawiedliwo\u015bci.", "image": {"identifier": "https://ocdn.eu/pulscms-transforms/1/ucUktkuTURBXy9kMWY1YWRiNS00MjdjLTQxYTktYWNiOS05MDlhY2ZlYzczMWIuanBlZ5GTBc0EsM0CdA", "width": 1200, "height": 628, "type": "image/jpeg"}, "url": "https://wiadomosci.dziennik.pl/swiat/artykuly/7739832,szpieg-cia-mosad-skazany-na-smierc-zabicie-sulejmani-iran.html?utm_source=feedburner&utm_medium=feed&utm_campaign=Feed%3A+Dziennik-Wiadomosci+%28RSS+-+Dziennik+-+Wiadomosci%29", "type": "article", "locale": "pl_PL"}, "article": {"published_time": "2020-06-09 11:26:08+0200"}, "twitter": {"card": "summary_large_image", "description": "Obywatel Iranu, kt\u00f3ry przekaza\u0142 informacje ameryka\u0144skim i izraelskim s\u0142u\u017cbom wywiadowczym na temat miejsca pobytu zabitego w styczniu ira\u0144skiego genera\u0142a Kasema Sulejmaniego, zostanie wkr\u00f3tce stracony - poda\u0142 we wtorek ira\u0144ski wymiar sprawiedliwo\u015bci.", "title": "Szpieg CIA i Mosadu skazany na \u015bmier\u0107. To on zdradzi\u0142\u00a0miejsce pobytu Sulejmaniego", "image": "https://ocdn.eu/pulscms-transforms/1/ucUktkuTURBXy9kMWY1YWRiNS00MjdjLTQxYTktYWNiOS05MDlhY2ZlYzczMWIuanBlZ5GTBc0EsM0CdA"}, "robots": "index, follow", "apple-mobile-web-app-capable": "yes", "mobile-web-app-capable": "yes", "theme-color": "#ffffff", "msapplication-TileColor": "#FFFFFF", "msapplication-TileImage": "https://ocdn.eu/workshopinforocdn/infor/favicon/favicon-144.png", "msapplication-config": "https://ocdn.eu/workshopinforocdn/infor/favicon/browserconfig.xml"}, "canonical_link": "https://wiadomosci.dziennik.pl/swiat/artykuly/7739832,szpieg-cia-mosad-skazany-na-smierc-zabicie-sulejmani-iran.html"}