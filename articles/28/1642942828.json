{"source_url": "http://www.haberler.com", "url": "http://www.haberler.com/hayvanlarini-otlatan-kuzenlere-ayi-saldirdi-13355642-haberi/", "title": "Erzurum'da ay\u0131dan ka\u00e7an kuzenler, da\u011fl\u0131k alanda d\u00fc\u015ferek yaraland\u0131", "top_image": "https://foto.haberler.com/haber/2020/06/23/hayvanlarini-otlatan-kuzenlere-ormanda-ayi-13355642_5865_amp.jpg", "meta_img": "https://foto.haberler.com/haber/2020/06/23/hayvanlarini-otlatan-kuzenlere-ormanda-ayi-13355642_5865_amp.jpg", "images": ["https://foto.haberler.com/haber/2020/06/23/hayvanlarini-otlatan-kuzenlere-ayi-saldirdi-2-13355642_o.jpg", "http://mc.yandex.ru/watch/14231362", "https://www.facebook.com/tr?id=287433439304759&ev=PageView&noscript=1", "https://foto.haberler.com/haber/2020/06/23/hayvanlarini-otlatan-kuzenlere-ormanda-ayi-13355642_5865_amp.jpg", "https://foto.haberler.com/haber/2020/06/23/hayvanlarini-otlatan-kuzenlere-ayi-saldirdi-13355642_o.jpg", "http://www.haberler.com/static/reklam/advertisement.gif?ads=1", "http://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg"], "movies": [], "text": "Erzurum'da ay\u0131dan ka\u00e7an kuzenler, da\u011fl\u0131k alanda d\u00fc\u015ferek yaraland\u0131 Erzurum'un \u0130spir il\u00e7esinde sald\u0131rgan ay\u0131dan ka\u00e7an kuzenler Ahmet Kara ve Yusuf Kara, da\u011fl\u0131k alanda yuvarlanarak yaraland\u0131. V\u00fccutlar\u0131n\u0131n \u00e7e\u015fitli yerlerinde s\u0131yr\u0131klar olan kuzenlerin sa\u011fl\u0131k durumlar\u0131n\u0131n iyi oldu\u011fu \u00f6\u011frenildi.\n\nErzurum'da hayvanlar\u0131n\u0131 otlatan 2 kuzene ormanda ay\u0131 sald\u0131rd\u0131. Ay\u0131dan korkarak h\u0131zla ka\u00e7maya \u00e7al\u0131\u015fan kuzenler, da\u011fl\u0131k alanda yuvarlanarak yaraland\u0131.\n\nKUZENLER KORKARAK HIZLA KA\u00c7MAYA \u00c7ALI\u015eTI\n\nOlay, \u0130spir il\u00e7esi S\u0131rakonaklar Mahallesi'nde saat 18.30 s\u0131ralar\u0131nda meydana geldi. Ormanl\u0131k alan\u0131nda hayvan otlatan kuzenler Ahmet Kara (25) ve Yusuf Kara (28) saatin ilerledi\u011fini g\u00f6r\u00fcnce hayvanlar\u0131n\u0131 ah\u0131ra g\u00f6t\u00fcrmek istedi. Ormanl\u0131k alanda hayvanlar ile ilerleyen kuzenler o s\u0131rada a\u011fa\u00e7lar\u0131n aras\u0131ndan ses duydu. \u00c7\u0131kan sesin ard\u0131ndan bir ay\u0131n\u0131n kendilerine do\u011fru geldi\u011fini g\u00f6ren kuzenler korkarak h\u0131zla ka\u00e7maya \u00e7al\u0131\u015ft\u0131. Ormanl\u0131k alandan \u00e7\u0131k\u0131p da\u011fl\u0131k alanda ay\u0131dan ka\u00e7an kuzenler yuvarlanarak yaraland\u0131.\n\nSA\u011eLIK DURUMLARI \u0130Y\u0130\n\nKuzenler mahalleye ula\u015ft\u0131ktan sonra ise \u0130spir Devlet Hastanesine kald\u0131r\u0131ld\u0131. V\u00fccutlar\u0131n\u0131n \u00e7e\u015fitli yerlerinde s\u0131yr\u0131klar olan kuzenlerin durumunun iyi oldu\u011fu \u00f6\u011frenildi.\n\nKaynak: \u0130HA", "keywords": [], "meta_keywords": ["Yusuf Kara", "Ahmet Kara", "Erzurum", "\u0130spir", "3. Sayfa", "Haber"], "tags": [], "authors": [], "publish_date": null, "summary": "", "article_html": "", "meta_description": "Erzurum'un \u0130spir il\u00e7esinde sald\u0131rgan ay\u0131dan ka\u00e7an kuzenler Ahmet Kara ve Yusuf Kara, da\u011fl\u0131k alanda yuvarlanarak yaraland\u0131. V\u00fccutlar\u0131n\u0131n \u00e7e\u015fitli yerlerinde s\u0131yr\u0131klar olan kuzenlerin sa\u011fl\u0131k durumlar\u0131n\u0131n iyi oldu\u011fu \u00f6\u011frenildi.", "meta_lang": "tr", "meta_favicon": "/touch-icon-iphone.png", "meta_data": {"description": "Erzurum'un \u0130spir il\u00e7esinde sald\u0131rgan ay\u0131dan ka\u00e7an kuzenler Ahmet Kara ve Yusuf Kara, da\u011fl\u0131k alanda yuvarlanarak yaraland\u0131. V\u00fccutlar\u0131n\u0131n \u00e7e\u015fitli yerlerinde s\u0131yr\u0131klar olan kuzenlerin sa\u011fl\u0131k durumlar\u0131n\u0131n iyi oldu\u011fu \u00f6\u011frenildi.", "keywords": "Yusuf Kara, Ahmet Kara, Erzurum, \u0130spir, 3. Sayfa, Haber", "image": "https://foto.haberler.com/haber/2020/06/23/hayvanlarini-otlatan-kuzenlere-ormanda-ayi-13355642_5865_amp.jpg", "medium": "news", "dateCreated": "2020-06-23T23:44:32+03:00", "dateUpdated": "2020-06-24T17:01:31+03:00", "msapplication-starturl": "https://www.haberler.com", "article": {"id": 13355642, "author": "Haberler.com", "section": {"identifier": "3-sayfa", "type": "Detail Page", "list": "3-sayfa"}, "tag": "Yusuf Kara, Ahmet Kara, Erzurum, \u0130spir, 3. Sayfa"}, "og": {"url": "https://www.haberler.com/hayvanlarini-otlatan-kuzenlere-ayi-saldirdi-13355642-haberi/", "site_name": "Haberler.com", "locale": "tr_TR", "type": "article", "title": "Erzurum'da ay\u0131dan ka\u00e7an kuzenler, da\u011fl\u0131k alanda d\u00fc\u015ferek yaraland\u0131", "description": "Erzurum'un \u0130spir il\u00e7esinde sald\u0131rgan ay\u0131dan ka\u00e7an kuzenler Ahmet Kara ve Yusuf Kara, da\u011fl\u0131k alanda yuvarlanarak yaraland\u0131. V\u00fccutlar\u0131n\u0131n \u00e7e\u015fitli yerlerinde s\u0131yr\u0131klar olan kuzenlerin sa\u011fl\u0131k durumlar\u0131n\u0131n iyi oldu\u011fu \u00f6\u011frenildi.", "image": {"identifier": "https://foto.haberler.com/haber/2020/06/23/hayvanlarini-otlatan-kuzenlere-ormanda-ayi-13355642_5865_amp.jpg", "secure_url": "https://foto.haberler.com/haber/2020/06/23/hayvanlarini-otlatan-kuzenlere-ormanda-ayi-13355642_5865_amp.jpg", "width": 1202, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/hayvanlarini-otlatan-kuzenlere-ayi-saldirdi-13355642-haberi/", "card": "summary_large_image", "site": "Haberler", "title": "Erzurum'da ay\u0131dan ka\u00e7an kuzenler, da\u011fl\u0131k alanda d\u00fc\u015ferek yaraland\u0131", "description": "Erzurum'un \u0130spir il\u00e7esinde sald\u0131rgan ay\u0131dan ka\u00e7an kuzenler Ahmet Kara ve Yusuf Kara, da\u011fl\u0131k alanda yuvarlanarak yaraland\u0131. V\u00fccutlar\u0131n\u0131n \u00e7e\u015fitli yerlerinde s\u0131yr\u0131klar olan kuzenlerin sa\u011fl\u0131k durumlar\u0131n\u0131n iyi oldu\u011fu \u00f6\u011frenildi.", "image": "https://foto.haberler.com/haber/2020/06/23/hayvanlarini-otlatan-kuzenlere-ormanda-ayi-13355642_5865_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/hayvanlarini-otlatan-kuzenlere-ayi-saldirdi-13355642-haberi/"}