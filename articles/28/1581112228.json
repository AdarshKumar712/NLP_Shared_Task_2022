{"source_url": "http://www.bolugundem.com", "url": "http://www.bolugundem.com/peki-simdi-ne-olacak-129933h.htm", "title": "Peki, \u015fimdi ne olacak?", "top_image": "http://www.bolugundem.com/d/news/125334.jpg", "meta_img": "http://www.bolugundem.com/d/news/125334.jpg", "images": ["http://www.bolugundem.com/d/author/433_s.jpg", "http://www.bolugundem.com/d/author/348_s.jpg", "http://www.bolugundem.com/d/author/425_s.jpg", "http://www.bolugundem.com/d/news_t/125344.jpg", "http://www.bolugundem.com/d/author/55_s.jpg", "http://www.bolugundem.com/d/author/395_s.jpg", "http://www.bolugundem.com/d/news/125334.jpg", "http://www.bolugundem.com/d/author/382_s.jpg", "http://www.bolugundem.com/d/gallery/4792_s.jpg", "http://www.bolugundem.com/d/author/37_s.jpg", "http://www.bolugundem.com/d/author/431_s.jpg", "http://www.bolugundem.com/d/author/435_s.jpg", "http://www.bolugundem.com/s/i/logo.png", "http://www.bolugundem.com/d/author/354_s.jpg", "http://www.bolugundem.com/d/news_t/125340.jpg", "http://www.bolugundem.com/d/author/330_s.jpg", "http://www.bolugundem.com/d/other/png-logo-002.png", "http://www.bolugundem.com/d/author/434_s.jpg", "http://www.bolugundem.com/d/gallery/4791_s.jpg", "http://www.bolugundem.com/d/author/10_s.jpg", "http://www.bolugundem.com/d/banner/filiz-.....jpg", "http://www.bolugundem.com/d/author/402_s.jpg", "http://www.bolugundem.com/d/news_t/125338.jpg", "http://www.bolugundem.com/d/video/222.jpg", "http://www.bolugundem.com/d/other/q-103.jpg", "http://www.bolugundem.com/d/video/221.jpg", "http://www.bolugundem.com/d/news_t/125372.jpg", "http://www.bolugundem.com/d/author/386_s.jpg", "http://www.bolugundem.com/d/other/27f2adb7-08e1-4423-a154-720be7acb97f.jpg", "http://www.bolugundem.com/d/gallery/4794_s.jpg", "http://www.bolugundem.com/d/news_t/125342.jpg", "http://www.bolugundem.com/d/video/224.jpg", "http://www.bolugundem.com/d/author/380_s.jpg", "http://www.bolugundem.com/d/video/223.jpg", "http://www.bolugundem.com/d/gallery/4793_s.jpg", "http://www.bolugundem.com/s/i/1x1.gif", "http://www.bolugundem.com/d/news_t/125369.jpg"], "movies": [], "text": "Sosyal medyada payla\u015f\u0131lan bir foto\u011fraf b\u00fcy\u00fck tepki ald\u0131. Y\u0131l boyunca binlerce araca trafik cezas\u0131 kesen Emniyet M\u00fcd\u00fcrl\u00fc\u011f\u00fcne ait bir polis otosu engelli park yerine hem de yol ihlali yaparak park etmesi vatanda\u015f\u0131n tepkisine maloldu.\n\n\u200bPTT Caddesinin katl\u0131 otopark \u00e7\u0131k\u0131\u015f\u0131nda engelli park yerine hem de sar\u0131 \u00e7izgi ihlali ederek park eden polis otosu sosyal medyada fenomen oldu. Foto\u011fraf\u0131 payla\u015fan vatanda\u015f , \u201cVatanda\u015f \u00e7ekerse engelli park yerine iki y\u00fcz k\u00fcsur ceza yer. Peki ya \u00e7eken Polis arac\u0131 olursa?\u201d yorumunu yapt\u0131. Payla\u015f\u0131m\u0131n alt\u0131na gelen onca yorum ise polis ara\u00e7lar\u0131ndan \u00e7ok say\u0131da \u015fikayetin varl\u0131\u011f\u0131n\u0131 ortaya koydu. Toplumun d\u00fczenli ve kurallara uygun ya\u015famas\u0131n\u0131 sa\u011flama g\u00f6revi ile i\u015ftigal eden bir kurumun b\u00f6yle pervas\u0131z davranmas\u0131 ise g\u00f6zlerin yetkililere \u00e7evrilmesine neden oldu. \u0130\u015fte fenomen foto\u011fraf\u0131n alt\u0131na gelen yorumlardan sadece baz\u0131lar\u0131;\n\n---Valla iki g\u00fcnd\u00fcr Bolu Ankara Ankara Bolu ya gidip geldim. \u00c7akarl\u0131 l\u00fcks arabalar\u0131n ne h\u0131z\u0131n\u0131 ne say\u0131s\u0131n\u0131 sayabildim \u00e7ok zengin \u00fclkeyiz can\u0131m vesselam.\n\n--- Sakarya Ortaokulunun oraya bak\u0131n bir herg\u00fcn engelli \u00e7izgisine park yap\u0131yorlar.\n\n--- Ayr\u0131ca oray\u0131 her zaman i\u015fgal ediyorlar. Katl\u0131 otopark k\u00f6\u015fesi.\n\n--- Benim arabaya 2 sefer ceza yaz\u0131ld\u0131. Engelli kat\u0131 varken bir de engelli park\u0131nda.\n\n--- Vatanda\u015fa verin talk\u0131n\u0131, kendiniz g\u00f6t\u00fcr\u00fcn salk\u0131m\u0131. \u015eimdi cezay\u0131 kime yazmak laz\u0131m.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Sosyal medyada payla\u015f\u0131lan bir foto\u011fraf b\u00fcy\u00fck tepki ald\u0131. Y\u0131l boyunca binlerce araca trafik cezas\u0131 kesen Emniyet M\u00fcd\u00fcrl\u00fc\u011f\u00fcne ait bir polis otosu engelli park yerine hem de yol ihlali yaparak park etmesi vatanda\u015f\u0131n tepkisine maloldu.", "meta_lang": "tr", "meta_favicon": "", "meta_data": {"description": "Sosyal medyada payla\u015f\u0131lan bir foto\u011fraf b\u00fcy\u00fck tepki ald\u0131. Y\u0131l boyunca binlerce araca trafik cezas\u0131 kesen Emniyet M\u00fcd\u00fcrl\u00fc\u011f\u00fcne ait bir polis otosu engelli park yerine hem de yol ihlali yaparak park etmesi vatanda\u015f\u0131n tepkisine maloldu.", "DC.date.issued": "2020-04-17T12:42:23+03:00", "og": {"site_name": "Bolu G\u00fcndem Gazetesi", "url": "http://www.bolugundem.com/peki-simdi-ne-olacak-129933h.htm", "title": "Peki, \u015fimdi ne olacak?", "description": "Sosyal medyada payla\u015f\u0131lan bir foto\u011fraf b\u00fcy\u00fck tepki ald\u0131. Y\u0131l boyunca binlerce araca trafik cezas\u0131 kesen Emniyet M\u00fcd\u00fcrl\u00fc\u011f\u00fcne ait bir polis otosu engelli park yerine hem de yol ihlali yaparak park etmesi vatanda\u015f\u0131n tepkisine maloldu.", "image": "http://www.bolugundem.com/d/news/125334.jpg", "type": "article"}, "twitter": {"card": "summary", "site": "@", "url": "http://www.bolugundem.com/peki-simdi-ne-olacak-129933h.htm", "title": "Peki, \u015fimdi ne olacak?", "description": "Sosyal medyada payla\u015f\u0131lan bir foto\u011fraf b\u00fcy\u00fck tepki ald\u0131. Y\u0131l boyunca binlerce araca trafik cezas\u0131 kesen Emniyet M\u00fcd\u00fcrl\u00fc\u011f\u00fcne ait bir polis otosu engelli park yerine hem de yol ihlali yaparak park etmesi vatanda\u015f\u0131n tepkisine maloldu.", "image": "http://www.bolugundem.com/d/news/125334.jpg"}, "google-site-verification": "_3Ay3IQ64zgnagdr5ShjUTUQtGr6MxenZ5w_W5i7_ok"}, "canonical_link": "http://www.bolugundem.com/peki-simdi-ne-olacak-129933h.htm"}