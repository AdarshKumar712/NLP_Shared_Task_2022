{"source_url": "https://www.yeniasya.com.tr", "url": "https://www.yeniasya.com.tr/yurt-haber/ibb-den-yeni-tedbir_516813", "title": "\u0130BB'den yeni tedbir", "top_image": "https://www.yeniasya.com.tr/Sites/YeniAsya/Upload/images/Content/2020/04/10/metrobus12345.jpg", "meta_img": "https://www.yeniasya.com.tr/Sites/YeniAsya/Upload/images/Content/2020/04/10/metrobus12345.jpg", "images": ["data:image/gif;base64,R0lGODlhAQABAIAAAP///////yH5BAEKAAEALAAAAAABAAEAAAICTAEAOw==", "https://www.yeniasya.com.tr/Sites/YeniAsya/Upload/images/Content/2020/04/10/metrobus12345.jpg"], "movies": [], "text": "\u0130stanbul B\u00fcy\u00fck\u015fehir Belediyesi Kovid-19 tedbirleri kapsam\u0131nda, yolculuk say\u0131lar\u0131n\u0131n fazla oldu\u011fu metrob\u00fcs istasyonlar\u0131na termal kamera yerle\u015ftirdi. Ate\u015fi y\u00fcksek \u00e7\u0131kan yolcular, en yak\u0131n sa\u011fl\u0131k kurulu\u015flar\u0131na y\u00f6nlendiriliyor.\n\n\u0130stanbul B\u00fcy\u00fck\u015fehir Belediyesi (\u0130BB) yap\u0131lan a\u00e7\u0131klamaya g\u00f6re, Kovid-19 i\u00e7in al\u0131nan tedbirlere bir yenisi eklendi. \u0130BB, metro istasyonlar\u0131ndan sonra metrob\u00fcs hatlar\u0131nda da termal kamera sistemine ge\u00e7ti. Yolcu say\u0131s\u0131n\u0131n fazla oldu\u011fu Uzun\u00e7ay\u0131r, Zincirlikuyu, Mecidiyek\u00f6y, \u015eirinevler ve Avc\u0131lar istasyonlar\u0131na kurulan termal kameralarla bu istasyonlara giri\u015f yapan yolcular\u0131n ate\u015fleri \u00f6l\u00e7\u00fclmeye ba\u015fland\u0131. Kurulan termal kamera sistemi, g\u00fcvenlik personelinin g\u00f6rev yapt\u0131\u011f\u0131 noktalardaki bilgisayarlara g\u00f6r\u00fcnt\u00fc aktar\u0131yor. G\u00fcvenlik personeli, turnikelerden ge\u00e7en ki\u015filerin ate\u015f derecelerini, ekrandan an\u0131nda g\u00f6rebiliyor. G\u00fcvenlik personeli taraf\u0131ndan izlenen termal kameralarla ate\u015fi y\u00fcksek oldu\u011fu tespit edilen yolcular, bilgilendirilerek uygun bir alanda bekletiliyor. G\u00fcvenlik g\u00f6revlileri, 112 ve 184 numaralar\u0131n\u0131 arayarak, yolcuyu en yak\u0131n sa\u011fl\u0131k kurulu\u015funa y\u00f6nlendiriyor. AA\n\nOkunma Say\u0131s\u0131: 660\n\nYASAL UYARI: Sitemizde yay\u0131nlanan haber ve yaz\u0131lar\u0131n t\u00fcm haklar\u0131 Yeni Asya Gazetesi'ne aittir. Hi\u00e7bir haber veya yaz\u0131n\u0131n tamam\u0131, kaynak g\u00f6sterilse dahi \u00f6zel izin al\u0131nmadan kullan\u0131lamaz. Ancak al\u0131nt\u0131lanan haber veya yaz\u0131n\u0131n bir b\u00f6l\u00fcm\u00fc, al\u0131nt\u0131lanan haber veya yaz\u0131ya aktif link verilerek kullan\u0131labilir.", "keywords": [], "meta_keywords": [""], "tags": [], "authors": ["\u015e\u00fckr\u00fc Bulut", "Ali Fer\u015fado\u011flu", "M. Latif Sali\u0307ho\u011flu", "H\u00fcseyin G\u00fclteki\u0307n", "S\u00fcleyman K\u00f6smene", "Yeni Asya'Dan Size", "\u0130brahim \u00d6zdabak", "Risale-I Nur'Dan"], "publish_date": null, "summary": "", "article_html": "", "meta_description": "\u0130stanbul B\u00fcy\u00fck\u015fehir Belediyesi Kovid-19 tedbirleri kapsam\u0131nda, yolculuk say\u0131lar\u0131n\u0131n fazla oldu\u011fu metrob\u00fcs istasyonlar\u0131na termal kamera yerle\u015ftirdi. Ate\u015fi y\u00fcksek \u00e7\u0131kan yolcular, en yak\u0131n sa\u011fl\u0131k kurulu\u015flar\u0131na y\u00f6nlendiriliyor.", "meta_lang": "", "meta_favicon": "", "meta_data": {"viewport": "width=device-width, initial-scale=1, maximum-scale=1, user-scalable=no", "title": "\u0130BB'den yeni tedbir", "description": "\u0130stanbul B\u00fcy\u00fck\u015fehir Belediyesi Kovid-19 tedbirleri kapsam\u0131nda, yolculuk say\u0131lar\u0131n\u0131n fazla oldu\u011fu metrob\u00fcs istasyonlar\u0131na termal kamera yerle\u015ftirdi. Ate\u015fi y\u00fcksek \u00e7\u0131kan yolcular, en yak\u0131n sa\u011fl\u0131k kurulu\u015flar\u0131na y\u00f6nlendiriliyor.", "image": "https://www.yeniasya.com.tr/Sites/YeniAsya/Upload/images/Content/2020/04/10/metrobus12345.jpg", "copyright": "Yeni Asya Medya Grup", "medium": "news", "distribution": "global", "rating": "general", "robots": "index, follow", "expires": "never", "okunet": 0, "twitter": {"card": "summary", "site": "@yeniasya", "image": "https://www.yeniasya.com.tr/Sites/YeniAsya/Upload/images/Content/2020/04/10/metrobus12345.jpg", "title": "\u0130BB'den yeni tedbir", "description": "\u0130stanbul B\u00fcy\u00fck\u015fehir Belediyesi Kovid-19 tedbirleri kapsam\u0131nda, yolculuk say\u0131lar\u0131n\u0131n fazla oldu\u011fu metrob\u00fcs istasyonlar\u0131na termal kamera yerle\u015ftirdi. Ate\u015fi y\u00fcksek \u00e7\u0131kan yolcular, en yak\u0131n sa\u011fl\u0131k kurulu\u015flar\u0131na y\u00f6nlendiriliyor.", "url": "https://www.yeniasya.com.tr/yurt-haber/ibb-den-yeni-tedbir_516813"}, "og": {"type": "article", "title": "\u0130BB'den yeni tedbir", "description": "\u0130stanbul B\u00fcy\u00fck\u015fehir Belediyesi Kovid-19 tedbirleri kapsam\u0131nda, yolculuk say\u0131lar\u0131n\u0131n fazla oldu\u011fu metrob\u00fcs istasyonlar\u0131na termal kamera yerle\u015ftirdi. Ate\u015fi y\u00fcksek \u00e7\u0131kan yolcular, en yak\u0131n sa\u011fl\u0131k kurulu\u015flar\u0131na y\u00f6nlendiriliyor.", "image": "https://www.yeniasya.com.tr/Sites/YeniAsya/Upload/images/Content/2020/04/10/metrobus12345.jpg", "site_name": "YEN\u0130 ASYA - Ger\u00e7ekten haber verir", "url": "https://www.yeniasya.com.tr/yurt-haber/ibb-den-yeni-tedbir_516813"}}, "canonical_link": "https://www.yeniasya.com.tr/yurt-haber/ibb-den-yeni-tedbir_516813"}