{"source_url": "https://web.archive.org", "url": "https://web.archive.org/web/20200116195454id_/https://www.sondakika.com/haber/haber-sultangazi-de-iscilerin-kaldigi-konteyner-yandi-1-12821173/", "title": "Sultangazi'de i\u015f\u00e7ilerin kald\u0131\u011f\u0131 konteyner yand\u0131: 1 i\u015f\u00e7i \u00f6ld\u00fc", "top_image": "https://foto.sondakika.com/haber/2020/01/16/sultangazi-de-iscilerin-kaldigi-konteyner-yan-12821173_o.jpg", "meta_img": "https://foto.sondakika.com/haber/2020/01/16/sultangazi-de-iscilerin-kaldigi-konteyner-yan-12821173_o.jpg", "images": ["https://foto.sondakika.com/haber/2020/01/16/metin-iyidil-sorusturmasinda-gozaltina-alinan-12824510_7852_170.jpg", "https://web.archive.org/static/images/Logo2x.png", "https://web.archive.org/static/images/Desktop_icon_2x_ios.png", "https://mc.yandex.ru/watch/14078032", "http://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/Desktop_icon_2x_android.png", "https://foto.sondakika.com/haber/2020/01/16/kucuk-kiza-cinsel-istismar-uyguladi-babasini-12823598_5807_170.jpg", "https://web.archive.org/static/images/blank.gif", "https://web.archive.org/static/images/sosyal/icons/facebook.png", "https://web.archive.org/static/images/sosyal/icons/twitter.png", "https://foto.sondakika.com/haber/2020/01/16/son-dakika-almanya-disisleri-bakani-hafter-12824080_1594_170.jpg", "https://foto.sondakika.com/haber/2020/01/16/regan-magarity-hatay-buyuksehir-belediyespor-dan-12823859_7065_170.jpg", "https://foto.sondakika.com/haber/2020/01/16/sultangazi-de-iscilerin-kaldigi-konteyner-yan-12821173_o.jpg", "https://web.archive.org/static/images/huawei-app-gallery-apk-download-link@2x.png", "https://foto.sondakika.com/haber/2020/01/16/sultangazi-de-iscilerin-kaldigi-konteyner-yan-12821173_osd.jpg", "https://web.archive.org/static/images/sosyal/icons/whatsapp.png"], "movies": [], "text": "SULTANGAZ\u0130'de i\u015f\u00e7ilerin kald\u0131\u011f\u0131 konteyn\u0131rda \u00e7\u0131kan yang\u0131nda 1 i\u015f\u00e7i yanarak hayat\u0131n\u0131 kaybetti. Olay, Yunus Emre Mahallesi L\u00fctfi Ayta\u00e7 Bulvar\u0131 \u00fczerine bulunan bir in\u015faat alan\u0131nda 02: 00 s\u0131ralar\u0131nda meydana geldi. \u0130\u015f\u00e7ilerin kald\u0131\u011f\u0131 konteyner hen\u00fcz bilinmeyen bir sebepten dolay\u0131 yang\u0131n \u00e7\u0131kt\u0131. \u0130\u015f\u00e7iler taraf\u0131ndan fark edilen yang\u0131nda konteyner kalan i\u015f\u00e7ileri uyaran Mert \u015een adl\u0131 i\u015f\u00e7i arkada\u015flar\u0131n\u0131 kurtard\u0131ktan sonra bulundu\u011fu konteyneri pencerenin k\u00fc\u00e7\u00fck olmas\u0131ndan d\u0131\u015far\u0131ya \u00e7\u0131kamad\u0131.\n\nARKADA\u015eLARINI KURTARDI KEND\u0130S\u0130 \u00d6LD\u00dc\n\nK\u0131sa s\u00fcrede konteyneri saran alevler aras\u0131nda kalan i\u015f\u00e7i, feci \u015fekilde yanarak hayat\u0131n\u0131 kaybetti. \u0130\u015f\u00e7ilerin haber vermesiyle olay yerine \u00e7ok say\u0131da polis, sa\u011fl\u0131k ekibi ve itfaiye sevk edildi. \u0130tfaiye ekipleri yang\u0131n\u0131 k\u0131sa s\u00fcrede kontrol alt\u0131na al\u0131rken yap\u0131lan kontrolde Mert \u015een'in cans\u0131z bedenine ula\u015f\u0131ld\u0131. Baz\u0131 i\u015f\u00e7iler ile Mert \u015een'in akrabalar\u0131 ya\u015fanan olay nedeniyle g\u00f6zya\u015f\u0131 d\u00f6kt\u00fc.\n\n\u00d6LEN \u0130\u015e\u00c7\u0130N\u0130N CENAZES\u0130 MORGA KALDIRILDI Sultangazi Emniyet M\u00fcd\u00fcrl\u00fc\u011f\u00fc ekipleri ile Olay Yeri \u0130nceleme \u015eube M\u00fcd\u00fcrl\u00fc\u011f\u00fc ekipleri, yanan konteyner uzun s\u00fcre inceleme yapt\u0131. Yap\u0131lan inceleme sonras\u0131nda yanarak hayat\u0131n\u0131 kaybeden Mert \u015een'in cans\u0131z bedeni otopsi yap\u0131lmak \u00fczere Sultangazi Haseki Hastanesi Morguna kald\u0131r\u0131ld\u0131. Olayla ilgili soru\u015fturma s\u00fcr\u00fcyor.\n\n- \u0130stanbul", "keywords": [], "meta_keywords": [""], "tags": [], "authors": [], "publish_date": "Thu Jan 16 05:38:38 2020", "summary": "", "article_html": "", "meta_description": "SULTANGAZ\u0130\u2019de i\u015f\u00e7ilerin kald\u0131\u011f\u0131 konteyn\u0131rda \u00e7\u0131kan yang\u0131nda 1 i\u015f\u00e7i yanarak hayat\u0131n\u0131 kaybetti.", "meta_lang": "tr", "meta_favicon": "/favicon.ico", "meta_data": {"description": "SULTANGAZ\u0130\u2019de i\u015f\u00e7ilerin kald\u0131\u011f\u0131 konteyn\u0131rda \u00e7\u0131kan yang\u0131nda 1 i\u015f\u00e7i yanarak hayat\u0131n\u0131 kaybetti.", "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "apple-mobile-web-app-capable": "yes", "robots": "index, follow", "og": {"article": {"section": "Politics", "published_time": "2020-01-16T05:38:38+03:00"}, "title": "Sultangazi'de i\u015f\u00e7ilerin kald\u0131\u011f\u0131 konteyner yand\u0131: 1 i\u015f\u00e7i \u00f6ld\u00fc - Son Dakika", "description": "SULTANGAZ\u0130\u2019de i\u015f\u00e7ilerin kald\u0131\u011f\u0131 konteyn\u0131rda \u00e7\u0131kan yang\u0131nda 1 i\u015f\u00e7i yanarak hayat\u0131n\u0131 kaybetti.", "type": "Article", "site_name": "Sondakika.com", "url": "https://www.sondakika.com/haber/haber-sultangazi-de-iscilerin-kaldigi-konteyner-yandi-1-12821173/", "locale": "tr", "image": "https://foto.sondakika.com/haber/2020/01/16/sultangazi-de-iscilerin-kaldigi-konteyner-yan-12821173_o.jpg"}, "msapplication-starturl": "https://www.sondakika.com", "article": {"modified": "2020-01-16T05:38:46+03:00"}, "fb": {"app_id": 1796825793864208}, "twitter": {"site": "@sondakikacom", "creator": "@sondakikacom", "card": "summary"}, "dateUpdated": "2020-01-16T05:38:46+03:00", "msvalidate.01": "C043A8E7202FBDE0AC7B60B68F77938B"}, "canonical_link": "https://www.sondakika.com/haber/haber-sultangazi-de-iscilerin-kaldigi-konteyner-yandi-1-12821173/"}