{"source_url": "https://www.haberler.com", "url": "https://www.haberler.com/pegasus-ucaginda-yangin-panigi-yolcular-tahliye-12922905-haberi/", "title": "Pegasus u\u00e7a\u011f\u0131nda yang\u0131n pani\u011fi! Yolcular tahliye edildi", "top_image": "https://foto.haberler.com/haber/2020/02/15/pegasus-ucaginda-yangin-panigi-yolcular-tahliye-12922905_4712_amp.jpg", "meta_img": "https://foto.haberler.com/haber/2020/02/15/pegasus-ucaginda-yangin-panigi-yolcular-tahliye-12922905_4712_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/finans-haberler-ana.png?v=1", "https://www.haberler.com/static/images/sosyal/icons/facebook.png", "https://www.haberler.com/static/images/footer-logo.png", "https://www.haberler.com/static/images/sosyal/icons/whatsapp.png", "https://www.haberler.com/static/reklam/advertisement.gif?ads=1", "https://foto.haberler.com/haber/2020/02/15/pegasus-ucaginda-yangin-panigi-yolcular-tahliye-12922905_4712_amp.jpg", "https://www.haberler.com/static/images/sosyal/icons/google-news-icon-white.png", "https://www.haberler.com/static/finanss-haberler-ana.png", "https://www.haberler.com/static/images/blank.gif", "https://www.haberler.com/static/images/sosyal/icons/instagram.png", "https://foto.haberler.com/haber/2020/02/15/pegasus-ucaginda-yangin-panigi-yolcular-tahliye-12922905_3505_m.jpg", "https://mc.yandex.ru/watch/14231362", "https://foto.haberler.com/haber/2020/02/15/pegasus-ucaginda-yangin-panigi-yolcular-tahliye-12922905_4712_o.jpg", "https://www.haberler.com/static/images/sosyal/icons/twitter.png", "https://foto.haberler.com/haber/2020/02/15/pegasus-ucaginda-yangin-panigi-yolcular-tahliye-12922905_1191_m.jpg"], "movies": [], "text": "15.02.2020 20:14 | Son G\u00fcncelleme: 15.02.2020 20:22\n\nPegasus Havayollar\u0131'n\u0131n \u0130stanbul - D\u00fcsseldorf seferini yapan yolcu u\u00e7a\u011f\u0131 D\u00fcsseldorf Havaliman\u0131'na ini\u015finin ard\u0131ndan kule g\u00f6revlileri u\u00e7a\u011f\u0131n alt\u0131nda duman ve alev g\u00f6rd\u00fc\u011f\u00fcn\u00fc s\u00f6yledi. Bunun \u00fczerine acil terk etme prosed\u00fcr\u00fc uyguland\u0131.\n\nPegausu Havayollar\u0131'na ait u\u00e7ak D\u00fcsseldorf Havaliman\u0131'na sorunsuz \u015fekilde ini\u015finin ard\u0131ndan park yerine do\u011fru ilerlemeye ba\u015flad\u0131. Bu arada kule g\u00f6revlileri u\u00e7a\u011f\u0131n alt\u0131nda alev ve duman g\u00f6rd\u00fc\u011f\u00fcn\u00fc s\u00f6yledi. \u0130tfaiye ve ambulans ekipleri tedbir ama\u00e7l\u0131 olay gelirken, pilot olay nedeniyle acil terk etme prosed\u00fcr\u00fc uygulad\u0131. Yolcular patlat\u0131lan slide (acil tahliye botu) ile u\u00e7aktan tahliye edildi.\n\n\"YOLCULARIMIZ EMN\u0130YETL\u0130 \u015eEK\u0130LDE TAHL\u0130YE ED\u0130LD\u0130\"\n\n\u0130stanbul Sabiha G\u00f6k\u00e7en-D\u00fcsseldorf seferini yapan PC-1003 sefer say\u0131l\u0131 TC-CPU u\u00e7a\u011f\u0131nda ya\u015fanan olayla ilgili Pegasus Havayollar\u0131 yaz\u0131l\u0131 a\u00e7\u0131klama yapt\u0131. A\u00e7\u0131klamada, \"U\u00e7a\u011f\u0131m\u0131z bug\u00fcn D\u00fcsseldorf Havaalan\u0131'na sorunsuz ve emniyetli bir \u015fekilde ini\u015fini ger\u00e7ekle\u015ftirmi\u015ftir. Park yerine yana\u015fmas\u0131 esnas\u0131nda kule taraf\u0131ndan u\u00e7ak alt\u0131nda alev ve duman g\u00f6r\u00fcld\u00fc\u011f\u00fcne dair ikazda bulunulmu\u015ftur. U\u00e7u\u015f ekibimiz, misafirlerimizin emniyeti i\u00e7in acil terk etme prosed\u00fcr\u00fcn\u00fc devreye sokmu\u015ftur ve prosed\u00fcre uygun olarak t\u00fcm misafirlerimiz emniyetli tahliyeleri sa\u011flanm\u0131\u015ft\u0131r. D\u00fcsseldorf Havaalan\u0131'ndan ald\u0131\u011f\u0131m\u0131z bilgiye g\u00f6re u\u00e7a\u011f\u0131m\u0131zda m\u00fcdahale gerektiren herhangi bir durum olmad\u0131\u011f\u0131 teyit edilmi\u015ftir\" denildi.\n\nKaynak: DHA\n\nHaber Videosu", "keywords": [], "meta_keywords": [""], "tags": ["\u0130stanbul", "Pegasus"], "authors": [], "publish_date": null, "summary": "", "article_html": "", "meta_description": "\u0130stanbul'dan Almanya'ya giden Pegasus Hava Yollar\u0131'na ait yolcu u\u00e7a\u011f\u0131nda dumanlar\u0131n y\u00fckseldi\u011fi g\u00f6r\u00fcld\u00fc. Uyar\u0131n\u0131n ard\u0131ndan yolcular g\u00fcvenli bir \u015fekilde tahliye edilirken, u\u00e7akta m\u00fcdahale gerektiren herhangi bir durum olmad\u0131\u011f\u0131 teyit edildi.", "meta_lang": "tr", "meta_favicon": "/touch-icon-iphone.png", "meta_data": {"description": "\u0130stanbul'dan Almanya'ya giden Pegasus Hava Yollar\u0131'na ait yolcu u\u00e7a\u011f\u0131nda dumanlar\u0131n y\u00fckseldi\u011fi g\u00f6r\u00fcld\u00fc. Uyar\u0131n\u0131n ard\u0131ndan yolcular g\u00fcvenli bir \u015fekilde tahliye edilirken, u\u00e7akta m\u00fcdahale gerektiren herhangi bir durum olmad\u0131\u011f\u0131 teyit edildi.", "image": "https://foto.haberler.com/haber/2020/02/15/pegasus-ucaginda-yangin-panigi-yolcular-tahliye-12922905_4712_amp.jpg", "medium": "news", "dateCreated": "2020-02-15T20:14:08+03:00", "dateUpdated": "2020-02-15T20:22:43+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Pegasus u\u00e7a\u011f\u0131nda yang\u0131n pani\u011fi! Yolcular tahliye edildi", "description": "\u0130stanbul'dan Almanya'ya giden Pegasus Hava Yollar\u0131'na ait yolcu u\u00e7a\u011f\u0131nda dumanlar\u0131n y\u00fckseldi\u011fi g\u00f6r\u00fcld\u00fc. Uyar\u0131n\u0131n ard\u0131ndan yolcular g\u00fcvenli bir \u015fekilde tahliye edilirken, u\u00e7akta m\u00fcdahale gerektiren herhangi bir durum olmad\u0131\u011f\u0131 teyit edildi.", "url": "https://www.haberler.com/pegasus-ucaginda-yangin-panigi-yolcular-tahliye-12922905-haberi/", "image": {"identifier": "https://foto.haberler.com/haber/2020/02/15/pegasus-ucaginda-yangin-panigi-yolcular-tahliye-12922905_4712_amp.jpg", "secure_url": "https://foto.haberler.com/haber/2020/02/15/pegasus-ucaginda-yangin-panigi-yolcular-tahliye-12922905_4712_amp.jpg", "width": 1275, "height": 675}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/pegasus-ucaginda-yangin-panigi-yolcular-tahliye-12922905-haberi/"}