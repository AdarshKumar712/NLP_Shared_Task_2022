{"source_url": "https://www.haberler.com", "url": "https://www.haberler.com/corum-belediyesi-her-eve-maske-13187591-haberi/", "title": "\u00c7orum Belediyesi her eve maske", "top_image": "https://foto.haberler.com/haber/2020/05/04/corum-belediyesi-her-eve-maske-13187591_amp.jpg", "meta_img": "https://foto.haberler.com/haber/2020/05/04/corum-belediyesi-her-eve-maske-13187591_amp.jpg", "images": ["https://foto.haberler.com/haber/2020/05/04/corum-belediyesi-her-eve-maske-13187591_amp.jpg", "https://www.haberler.com/static/reklam/advertisement.gif?ads=1", "https://foto.haberler.com/haber/2020/05/04/corum-belediyesi-her-eve-maske-13187591_o.jpg", "https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://mc.yandex.ru/watch/14231362"], "movies": [], "text": "\u00c7orum Belediyesi her eve maske\n\n\u00c7orum Belediyesi her eve maske Belediye taraf\u0131ndan \u00fcretilen nano teknolojili 200 bin maske evlere teslim edilecek Belediye Ba\u015fkan\u0131 Halil \u0130brahim A\u015fg\u0131n: \"\u00c7orum'da ya\u015fayan 20 ya\u015f \u00fcst\u00fc vatanda\u015flar\u0131m\u0131z\u0131 kap\u0131 kap\u0131 dola\u015f\u0131p haz\u0131rlanan 200 bin adet maskeyi kendilerine teslim edece\u011fiz\" \u00c7orum...\n\n\u00c7orum Belediyesi her eve maske\n\nBelediye taraf\u0131ndan \u00fcretilen nano teknolojili 200 bin maske evlere teslim edilecek\n\nBelediye Ba\u015fkan\u0131 Halil \u0130brahim A\u015fg\u0131n: \"\u00c7orum'da ya\u015fayan 20 ya\u015f \u00fcst\u00fc vatanda\u015flar\u0131m\u0131z\u0131 kap\u0131 kap\u0131 dola\u015f\u0131p haz\u0131rlanan 200 bin adet maskeyi kendilerine teslim edece\u011fiz\"\n\n\u00c7ORUM - \u00c7orum Belediyesi, korona vir\u00fcs tedbirleri kapsam\u0131nda kentteki her eve nano teknoloji ile \u00fcretilen y\u0131kanabilir maske da\u011f\u0131tacak.\n\nT\u00fcm d\u00fcnyay\u0131 etkisi alt\u0131na al\u0131nan korona vir\u00fcs\u00fcn\u00fcn \u00fclkemizde il g\u00f6r\u00fcld\u00fc\u011f\u00fc andan itibaren harekete ge\u00e7en \u00c7orum Belediyesi, m\u00fccadele kapsam\u0131nda \u00e7ok say\u0131da \u00e7al\u0131\u015fmaya imza atm\u0131\u015ft\u0131. Son olarak 300 bin maske \u00fcretimi yapan belediye bu kez de 20 ya\u015f \u00fczerindeki 200 bin ki\u015fiye y\u0131kanabilir maske da\u011f\u0131t\u0131m\u0131 i\u00e7in haz\u0131rl\u0131klar\u0131n\u0131 tamamlad\u0131. Gen\u00e7lik ve Kad\u0131n K\u00fclt\u00fcr ve Sanat Merkezleri \u00e7al\u0131\u015fanlar\u0131 taraf\u0131ndan paketlenen maskeler \u00c7ar\u015famba g\u00fcn\u00fcne kadar t\u00fcm evlere da\u011f\u0131t\u0131lacak.\n\nBelediye Ba\u015fkan\u0131 Halil \u0130brahim A\u015fg\u0131n, korona vir\u00fcsle m\u00fccadele \u00e7al\u0131\u015fmalar\u0131 kapsam\u0131nda bir \u00e7ok \u00e7al\u0131\u015fma yapt\u0131klar\u0131n\u0131 belirterek, maske \u00fcretiminin de bunlar aras\u0131nda en \u00f6nemlisi oldu\u011funu s\u00f6yledi.\n\nBelediye olarak ge\u00e7ti\u011fimiz g\u00fcnlerde maske \u00fcretimine ba\u015flad\u0131klar\u0131n\u0131 hat\u0131rlatan Ba\u015fkan A\u015fg\u0131n, \"Ald\u0131\u011f\u0131m\u0131z maskeler oldu, kendimizin \u00fcretti\u011fi maskeler oldu. Bu maskelerin hepsini da\u011f\u0131tt\u0131k. \u015euana kadar 250 bin maskeyi ba\u015fta pazarlar olmak \u00fczere evlere, i\u015fyerlerine da\u011f\u0131tt\u0131k. \u0130\u015fi kolayla\u015ft\u0131rmak ad\u0131na yeni bir yol ararken nano teknoloji ile \u00fcretilen maskeleri bulduk. En kalitelisini getirdik. \u015euanda paketlemeleri yap\u0131l\u0131yor. 200 bin adet nano teknoloji ile \u00fcretilmi\u015f y\u0131kanabilir maskeleri hane hane gezerek ula\u015ft\u0131rm\u0131\u015f olaca\u011f\u0131z. Medikal maske da\u011f\u0131t\u0131m\u0131n\u0131 sonland\u0131raca\u011f\u0131z ancak pazarlarda yine da\u011f\u0131t\u0131mlar\u0131m\u0131z devam edecek\" dedi.\n\nMaske da\u011f\u0131t\u0131m\u0131nda 20 ya\u015f \u00fczerini baz ald\u0131klar\u0131n\u0131 dile getiren A\u015fg\u0131n, \"Evleri tek tek ziyaret edecek olan \u00e7al\u0131\u015fanlar\u0131m\u0131z o hanede ka\u00e7 ki\u015fi kal\u0131yorsa hepsine maske b\u0131rakacak. Bu saye de maske ile ya\u015fanan problemleri \u00e7\u00f6zm\u00fc\u015f olaca\u011f\u0131z\" dedi.\n\nKaynak: \u0130HA", "keywords": [], "meta_keywords": ["Halil \u0130brahim A\u015fg\u0131n", "\u00c7orum", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "\u00c7orum Belediyesi her eve maske Belediye taraf\u0131ndan \u00fcretilen nano teknolojili 200 bin maske evlere teslim edilecek Belediye Ba\u015fkan\u0131 Halil \u0130brahim A\u015fg\u0131n: '\u00c7orum'da ya\u015fayan 20 ya\u015f \u00fcst\u00fc vatanda\u015flar\u0131m\u0131z\u0131 kap\u0131 kap\u0131 dola\u015f\u0131p haz\u0131rlanan 200 bin adet maskeyi kendilerine teslim edece\u011fiz' \u00c7orum...", "meta_lang": "tr", "meta_favicon": "/touch-icon-iphone.png", "meta_data": {"description": "\u00c7orum Belediyesi her eve maske Belediye taraf\u0131ndan \u00fcretilen nano teknolojili 200 bin maske evlere teslim edilecek Belediye Ba\u015fkan\u0131 Halil \u0130brahim A\u015fg\u0131n: '\u00c7orum'da ya\u015fayan 20 ya\u015f \u00fcst\u00fc vatanda\u015flar\u0131m\u0131z\u0131 kap\u0131 kap\u0131 dola\u015f\u0131p haz\u0131rlanan 200 bin adet maskeyi kendilerine teslim edece\u011fiz' \u00c7orum...", "keywords": "Halil \u0130brahim A\u015fg\u0131n, \u00c7orum, G\u00fcncel, Haber", "image": "https://foto.haberler.com/haber/2020/05/04/corum-belediyesi-her-eve-maske-13187591_amp.jpg", "Googlebot-News": "noindex, nofollow", "medium": "news", "dateCreated": "2020-05-04T14:49:49+03:00", "dateUpdated": "2020-05-04T14:53:18+03:00", "msapplication-starturl": "https://www.haberler.com", "article": {"id": 13187591, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Halil \u0130brahim A\u015fg\u0131n, \u00c7orum, G\u00fcncel"}, "og": {"url": "https://www.haberler.com/corum-belediyesinden-her-eve-maske-13187446-haberi/", "site_name": "Haberler.com", "locale": "tr_TR", "type": "article", "title": "\u00c7orum Belediyesi her eve maske", "description": "\u00c7orum Belediyesi her eve maske Belediye taraf\u0131ndan \u00fcretilen nano teknolojili 200 bin maske evlere teslim edilecek Belediye Ba\u015fkan\u0131 Halil \u0130brahim A\u015fg\u0131n: '\u00c7orum'da ya\u015fayan 20 ya\u015f \u00fcst\u00fc vatanda\u015flar\u0131m\u0131z\u0131 kap\u0131 kap\u0131 dola\u015f\u0131p haz\u0131rlanan 200 bin adet maskeyi kendilerine teslim edece\u011fiz' \u00c7orum...", "image": {"identifier": "https://foto.haberler.com/haber/2020/05/04/corum-belediyesi-her-eve-maske-13187591_amp.jpg", "secure_url": "https://foto.haberler.com/haber/2020/05/04/corum-belediyesi-her-eve-maske-13187591_amp.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/corum-belediyesinden-her-eve-maske-13187446-haberi/", "card": "summary_large_image", "site": "Haberler", "title": "\u00c7orum Belediyesi her eve maske", "description": "\u00c7orum Belediyesi her eve maske Belediye taraf\u0131ndan \u00fcretilen nano teknolojili 200 bin maske evlere teslim edilecek Belediye Ba\u015fkan\u0131 Halil \u0130brahim A\u015fg\u0131n: '\u00c7orum'da ya\u015fayan 20 ya\u015f \u00fcst\u00fc vatanda\u015flar\u0131m\u0131z\u0131 kap\u0131 kap\u0131 dola\u015f\u0131p haz\u0131rlanan 200 bin adet maskeyi kendilerine teslim edece\u011fiz' \u00c7orum...", "image": "https://foto.haberler.com/haber/2020/05/04/corum-belediyesi-her-eve-maske-13187591_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/corum-belediyesinden-her-eve-maske-13187446-haberi/"}