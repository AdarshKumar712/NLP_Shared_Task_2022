{"source_url": "http://www.yeniduzen.com", "url": "http://www.yeniduzen.com/atlas-jet-yakit-hirsizligina-bir-tutuklama-daha-123623h.htm", "title": "Atlas-Jet yak\u0131t h\u0131rs\u0131zl\u0131\u011f\u0131na bir tutuklama daha", "top_image": "http://d.yeniduzen.com/news/90044.jpg", "meta_img": "http://d.yeniduzen.com/news/90044.jpg", "images": ["http://www.yeniduzen.com/d/banner/necat-british-temmuz-2019.20190711143027.gif", "http://www.yeniduzen.com/d/banner/dg_0001_kol_220x300px-01.png", "http://d.yeniduzen.com/news/90041.jpg", "http://www.yeniduzen.com/d/banner/xp-travel.gif", "http://d.yeniduzen.com/news_t/89370.jpg", "http://www.yeniduzen.com/d/banner/dau-subat-20.gif", "http://d.yeniduzen.com/news/90047.jpg", "http://d.yeniduzen.com/news/89942.jpg", "http://d.yeniduzen.com/news/90053.jpg", "http://www.yeniduzen.com/d/banner/aaa.jpg", "http://www.yeniduzen.com/d/banner/arcim-web-banner-1-low.20191213171135.gif", "http://www.yeniduzen.com/d/banner/avenue-reklam.20200131123850.jpg", "http://www.yeniduzen.com/d/banner/koop-ocak-2020.gif", "http://www.yeniduzen.com/d/banner/unnamed.gif", "http://www.yeniduzen.com/d/banner/bau-6-haziran.jpg", "http://d.yeniduzen.com/news/90055.jpg", "http://www.yeniduzen.com/d/banner/cw-tav-haz-2019.png", "http://www.yeniduzen.com/d/banner/kanalsim-canli.20191014092329.jpg", "http://d.yeniduzen.com/news_source/26.jpg", "http://d.yeniduzen.com/news/89967.jpg", "http://www.yeniduzen.com/d/banner/cw-tav-haz-2019-yatay.png", "http://www.yeniduzen.com/d/banner/ufu-haz-2018.jpg", "http://d.yeniduzen.com/news/90056.jpg", "http://www.yeniduzen.com/d/banner/sporyeni.jpg", "http://www.yeniduzen.com/d/banner/sos.20191126143721.jpg", "http://d.yeniduzen.com/news/70664.jpg", "http://d.yeniduzen.com/news/78176.jpg", "http://www.yeniduzen.com/d/banner/boray.jpg", "http://s.yeniduzen.com/i/img-rep.gif", "http://s.yeniduzen.com/i/logo.png", "http://www.yeniduzen.com/d/banner/kav.jpg", "http://www.yeniduzen.com/d/banner/yeniduzen-banner-yeni.gif", "http://d.yeniduzen.com/news/90045.jpg", "http://d.yeniduzen.com/news/90031.jpg", "http://www.yeniduzen.com/d/banner/215x450.20200131113656.png", "http://d.yeniduzen.com/banner/yd-gorsel.jpg", "http://d.yeniduzen.com/news/90044.jpg", "http://www.yeniduzen.com/d/banner/cardplus-ocak-2020.gif", "https://www.eczaneler.gen.tr/resimler/nobetci-eczaneler.jpg"], "movies": [], "text": "Atlasjet firmas\u0131n\u0131n Alpet aleyhine yapm\u0131\u015f oldu\u011fu, u\u00e7aklar\u0131na eksik yak\u0131t verip, haks\u0131z kazan\u00e7 almas\u0131n\u0131 sa\u011flayarak, sahtek\u00e2rl\u0131kla para temin etti\u011fi y\u00f6n\u00fcndeki \u015fik\u00e2yet \u00fczerine ba\u015flat\u0131lan soru\u015fturma kapsam\u0131nda zanl\u0131 M.\u00c7., mahkeme huzuruna \u00e7\u0131kar\u0131ld\u0131.\n\nPolis memuru, zanl\u0131n\u0131n 2011-2014 y\u0131llar\u0131 aras\u0131nda Ercan Havaliman\u0131\u2019nda faaliyet g\u00f6steren Atlas Jet isimli i\u015fyerine ait u\u00e7aklara Petrol(ALPET) isimli i\u015fyerinde yak\u0131t ikmal g\u00f6revlisi olarak \u00e7al\u0131\u015ft\u0131\u011f\u0131n\u0131 kaydetti.\n\nAlt\u0131nba\u015f Petrol LTD'de Sat\u0131\u015f ve Pazarlama Genel M\u00fcd\u00fcr Yard\u0131mc\u0131s\u0131 olan M.F.T., V.A., yurtd\u0131\u015f\u0131nda bulunan S.A.\u2019dan ald\u0131\u011f\u0131 direktif ile Alpet\u2019e ait Jet Al yak\u0131t\u0131 ta\u015f\u0131yan yak\u0131t ikmal arac\u0131n\u0131n pompas\u0131ndaki vanalar ile oynayarak, teknisyenler taraf\u0131ndan hesaplan\u0131p, u\u00e7aklara verilmesi gereken Jet Al yak\u0131t\u0131n\u0131 verilecek olan miktardan az vererek, Atlas Jet\u2019in u\u00e7aklar\u0131na eksik yak\u0131t verip, 563,712 litre Jet Al yak\u0131t\u0131n\u0131n kar\u015f\u0131l\u0131\u011f\u0131 olan 448 bin 631 ABD dolar\u0131n\u0131n sahtek\u00e2rl\u0131kla para temin edildi\u011fini ileri s\u00fcrd\u00fc.\n\nPolis, soru\u015fturman\u0131n tamamland\u0131\u011f\u0131n\u0131 belirterek, zanl\u0131n\u0131n mahkemenin uygun g\u00f6rece\u011fi teminata ba\u011flanmalar\u0131n\u0131 talep etti.\n\nYarg\u0131\u00e7 Temay Sa\u011fer, zanl\u0131n\u0131n ilerde davalar\u0131 g\u00f6r\u00fc\u015f\u00fcl\u00fcnceye de\u011fin yurtd\u0131\u015f\u0131na \u00e7\u0131k\u0131\u015flar\u0131n\u0131 yasaklayarak, haftada bir g\u00fcn polise ispat-\u0131 v\u00fccutta bulunmas\u0131 ve 15 bin TL nakdi teminat yat\u0131rmas\u0131 ko\u015fuluyla tutuksuz yarg\u0131lanmas\u0131na emir verdi.", "keywords": [], "meta_keywords": ["atlasjet", "mahkeme", "alpet"], "tags": ["alpet", "mahkeme", "atlasjet"], "authors": [], "publish_date": null, "summary": "", "article_html": "", "meta_description": "Atlasjet firmas\u0131n\u0131n Alpet aleyhine yapm\u0131\u015f oldu\u011fu,\u00a0u\u00e7aklar\u0131na eksik yak\u0131t verip, haks\u0131z kazan\u00e7 almas\u0131n\u0131 sa\u011flayarak, sahtek\u00e2rl\u0131kla para temin etti\u011fi y\u00f6n\u00fcndeki \u015fik\u00e2yet \u00fczerine ba\u015flat\u0131lan soru\u015fturma kapsam\u0131nda zanl\u0131 M.\u00c7., \u00a0mahkeme huzuruna \u00e7\u0131kar\u0131ld\u0131.", "meta_lang": "tr", "meta_favicon": "/favicon.ico?1", "meta_data": {"viewport": "width=device-width,initial-scale=1,minimum-scale=1,maximum-scale=1,user-scalable=0", "keywords": "atlasjet, mahkeme, alpet", "description": "Atlasjet firmas\u0131n\u0131n Alpet aleyhine yapm\u0131\u015f oldu\u011fu,\u00a0u\u00e7aklar\u0131na eksik yak\u0131t verip, haks\u0131z kazan\u00e7 almas\u0131n\u0131 sa\u011flayarak, sahtek\u00e2rl\u0131kla para temin etti\u011fi y\u00f6n\u00fcndeki \u015fik\u00e2yet \u00fczerine ba\u015flat\u0131lan soru\u015fturma kapsam\u0131nda zanl\u0131 M.\u00c7., \u00a0mahkeme huzuruna \u00e7\u0131kar\u0131ld\u0131.", "apple-itunes-app": "app-id=448194018", "google-play-app": "app-id=com.cmbilisim.cmnews.yeniduzen", "DC.date.issued": "2020-02-05T15:48:34+02:00", "news_keywords": "atlasjet, mahkeme, alpet", "og": {"site_name": "YEN\u0130D\u00dcZEN", "url": "http://www.yeniduzen.com/atlas-jet-yakit-hirsizligina-bir-tutuklama-daha-123623h.htm", "title": "Atlas-Jet \u00a0yak\u0131t h\u0131rs\u0131zl\u0131\u011f\u0131na bir tutuklama daha", "description": "Atlasjet firmas\u0131n\u0131n Alpet aleyhine yapm\u0131\u015f oldu\u011fu,\u00a0u\u00e7aklar\u0131na eksik yak\u0131t verip, haks\u0131z kazan\u00e7 almas\u0131n\u0131 sa\u011flayarak, sahtek\u00e2rl\u0131kla para temin etti\u011fi y\u00f6n\u00fcndeki \u015fik\u00e2yet \u00fczerine ba\u015flat\u0131lan soru\u015fturma kapsam\u0131nda zanl\u0131 M.\u00c7., \u00a0mahkeme huzuruna \u00e7\u0131kar\u0131ld\u0131.", "image": "http://d.yeniduzen.com/news/90044.jpg", "type": "article"}, "twitter": {"card": "summary_large_image", "image": "http://d.yeniduzen.com/news/90044.jpg", "site": "@https://twitter.com/YENiDUZEN", "url": "http://www.yeniduzen.com/atlas-jet-yakit-hirsizligina-bir-tutuklama-daha-123623h.htm", "title": "Atlas-Jet \u00a0yak\u0131t h\u0131rs\u0131zl\u0131\u011f\u0131na bir tutuklama daha", "description": "Atlasjet firmas\u0131n\u0131n Alpet aleyhine yapm\u0131\u015f oldu\u011fu,\u00a0u\u00e7aklar\u0131na eksik yak\u0131t verip, haks\u0131z kazan\u00e7 almas\u0131n\u0131 sa\u011flayarak, sahtek\u00e2rl\u0131kla para temin etti\u011fi y\u00f6n\u00fcndeki \u015fik\u00e2yet \u00fczerine ba\u015flat\u0131lan soru\u015fturma kapsam\u0131nda zanl\u0131 M.\u00c7., \u00a0mahkeme huzuruna \u00e7\u0131kar\u0131ld\u0131."}}, "canonical_link": "http://www.yeniduzen.com/atlas-jet-yakit-hirsizligina-bir-tutuklama-daha-123623h.htm"}