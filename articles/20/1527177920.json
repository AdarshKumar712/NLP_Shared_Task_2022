{"source_url": "https://www.haberler.com", "url": "https://www.haberler.com/mhp-kayseri-milletvekili-ersoy-2020-yili-yatirim-12939748-haberi/", "title": "MHP Kayseri Milletvekili Ersoy, \"2020 y\u0131l\u0131 yat\u0131r\u0131m plan\u0131ndaki 460 milyon TL beklentilerimizi...", "top_image": "https://foto.haberler.com/haber/2020/02/21/mhp-kayseri-milletvekili-ersoy-2020-yili-yati-12939748_amp.jpg", "meta_img": "https://foto.haberler.com/haber/2020/02/21/mhp-kayseri-milletvekili-ersoy-2020-yili-yati-12939748_amp.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://www.haberler.com/static/images/sosyal/icons/facebook.png", "https://foto.haberler.com/haber/2020/02/21/mhp-kayseri-milletvekili-ersoy-2020-yili-yati-12939748_o.jpg", "https://www.haberler.com/static/images/sosyal/icons/whatsapp.png", "https://www.haberler.com/static/images/footer-logo.png", "https://www.haberler.com/static/reklam/advertisement.gif?ads=1", "https://www.haberler.com/static/images/sosyal/icons/google-news-icon-white.png", "https://www.haberler.com/static/images/blank.gif", "https://www.haberler.com/static/images/haberler_logo_vektor.svg", "https://foto.haberler.com/haber/2020/02/21/mhp-kayseri-milletvekili-ersoy-2020-yili-yati-12939748_amp.jpg", "https://mc.yandex.ru/watch/14231362", "https://www.haberler.com/static/images/sosyal/icons/instagram.png", "https://www.haberler.com/static/images/sosyal/icons/twitter.png"], "movies": [], "text": "21.02.2020 10:27 | Son G\u00fcncelleme: 21.02.2020 10:27\n\nMHP Kayseri Milletvekili Baki Ersoy, TBMM'de yapt\u0131\u011f\u0131 konu\u015fmas\u0131nda, Cumhurba\u015fkanl\u0131\u011f\u0131 2020 y\u0131l\u0131 yat\u0131r\u0131m plan\u0131nda Kayseri'ye ayr\u0131lan 460 milyon TL'lik b\u00fct\u00e7enin beklentileri tam anlam\u0131yla kar\u015f\u0131layamad\u0131\u011f\u0131n\u0131 s\u00f6yledi.\n\n\n\nT\u00fcrkiye B\u00fcy\u00fck Millet Meclisi'nde Bankac\u0131l\u0131k Kanunu ile Baz\u0131 Kanunlarda De\u011fi\u015fiklik Yap\u0131lmas\u0131na Dair Kanun Teklifi'nin ikinci b\u00f6l\u00fcm\u00fc \u00fczerine Milliyet\u00e7i Hareket Partisi Grubu ad\u0131na konu\u015fan MHP Kayseri Milletvekili Baki Ersoy, konu\u015fmas\u0131n\u0131n son b\u00f6l\u00fcm\u00fcnde Cumhurba\u015fkanl\u0131\u011f\u0131 2020 y\u0131l\u0131 yat\u0131r\u0131m plan\u0131yla ilgili g\u00f6r\u00fc\u015flerini aktard\u0131.\n\n\n\nMHP Kayseri Milletvekili Ersoy, \"Yat\u0131r\u0131m plan\u0131nda Kayseri'mize ayr\u0131lan b\u00fct\u00e7e i\u00e7in, ba\u015fta Cumhurba\u015fkan\u0131m\u0131z olmak \u00fczere, t\u00fcm ilgililere, yetkililere te\u015fekk\u00fcr ediyorum fakat yat\u0131r\u0131m program\u0131nda genel tabloya bakt\u0131\u011f\u0131m\u0131z zaman, Kayseri ilimize ayr\u0131lan miktar\u0131n toplamda 460 milyon TL oldu\u011funu g\u00f6r\u00fcyoruz\" ifadesinde bulunarak, \"Bu mebla\u011f, \u00f6zellikle de di\u011fer illere k\u0131yasla Kayseri'mizin potansiyelini de d\u00fc\u015f\u00fcnd\u00fc\u011f\u00fcm\u00fcz zaman beklentilerimizi maalesef tam anlam\u0131yla kar\u015f\u0131layamam\u0131\u015ft\u0131r. \u00d6zellikle de y\u00fcksek h\u0131zl\u0131 tren hatt\u0131n\u0131n bir an \u00f6nce faaliyete ge\u00e7ebilmesi i\u00e7in yeterli \u00f6denek maalesef bu sene de sa\u011flanmam\u0131\u015ft\u0131r. Bu konuda Kayserililer olarak beklentimiz ve \u0131srar\u0131m\u0131z olduk\u00e7a fazlad\u0131r. Ben de t\u00fcm Kayserililer ad\u0131na bir kez daha buradan dile getirmek istiyorum: Y\u00fcksek h\u0131zl\u0131 tren Kayserililere verilmi\u015f bir s\u00f6zd\u00fcr, bir an \u00f6nce bu s\u00f6z\u00fcn yerine getirilmesi Kayseri halk\u0131n\u0131n en b\u00fcy\u00fck arzusudur\" diye konu\u015ftu. - KAYSER\u0130\n\nKaynak: \u0130HA", "keywords": [], "meta_keywords": [""], "tags": ["Milletvekili", "Kayseri"], "authors": [], "publish_date": null, "summary": "", "article_html": "", "meta_description": "MHP Kayseri Milletvekili Baki Ersoy, TBMM'de yapt\u0131\u011f\u0131 konu\u015fmas\u0131nda, Cumhurba\u015fkanl\u0131\u011f\u0131 2020 y\u0131l\u0131 yat\u0131r\u0131m plan\u0131nda Kayseri'ye ayr\u0131lan 460 milyon TL'lik b\u00fct\u00e7enin beklentileri tam anlam\u0131yla kar\u015f\u0131layamad\u0131\u011f\u0131n\u0131 s\u00f6yledi.", "meta_lang": "tr", "meta_favicon": "/touch-icon-iphone.png", "meta_data": {"description": "MHP Kayseri Milletvekili Baki Ersoy, TBMM'de yapt\u0131\u011f\u0131 konu\u015fmas\u0131nda, Cumhurba\u015fkanl\u0131\u011f\u0131 2020 y\u0131l\u0131 yat\u0131r\u0131m plan\u0131nda Kayseri'ye ayr\u0131lan 460 milyon TL'lik b\u00fct\u00e7enin beklentileri tam anlam\u0131yla kar\u015f\u0131layamad\u0131\u011f\u0131n\u0131 s\u00f6yledi.", "image": "https://foto.haberler.com/haber/2020/02/21/mhp-kayseri-milletvekili-ersoy-2020-yili-yati-12939748_amp.jpg", "medium": "news", "dateCreated": "2020-02-21T10:27:30+03:00", "dateUpdated": "2020-02-21T10:27:33+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "MHP Kayseri Milletvekili Ersoy, '2020 y\u0131l\u0131 yat\u0131r\u0131m plan\u0131ndaki 460 milyon TL beklentilerimizi...", "description": "MHP Kayseri Milletvekili Baki Ersoy, TBMM'de yapt\u0131\u011f\u0131 konu\u015fmas\u0131nda, Cumhurba\u015fkanl\u0131\u011f\u0131 2020 y\u0131l\u0131 yat\u0131r\u0131m plan\u0131nda Kayseri'ye ayr\u0131lan 460 milyon TL'lik b\u00fct\u00e7enin beklentileri tam anlam\u0131yla kar\u015f\u0131layamad\u0131\u011f\u0131n\u0131 s\u00f6yledi.", "url": "https://www.haberler.com/mhp-kayseri-milletvekili-ersoy-2020-yili-yatirim-12939748-haberi/", "image": {"identifier": "https://foto.haberler.com/haber/2020/02/21/mhp-kayseri-milletvekili-ersoy-2020-yili-yati-12939748_amp.jpg", "secure_url": "https://foto.haberler.com/haber/2020/02/21/mhp-kayseri-milletvekili-ersoy-2020-yili-yati-12939748_amp.jpg", "width": 1200, "height": 691}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/mhp-kayseri-milletvekili-ersoy-2020-yili-yatirim-12939748-haberi/"}