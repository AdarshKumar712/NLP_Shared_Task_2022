{"source_url": "https://www.haberturk.com", "url": "https://www.haberturk.com/emniyetin-istihbarat-dairesi-baskanliginin-statusu-yukseltildi-2559616", "title": "Emniyetin \u0130stihbarat Dairesi Ba\u015fkanl\u0131\u011f\u0131n\u0131n stat\u00fcs\u00fc y\u00fckseltildi", "top_image": "https://im.haberturk.com/2020/01/17/ver1579259446/2559616_1200x627.jpg", "meta_img": "https://im.haberturk.com/2020/01/17/ver1579259446/2559616_1200x627.jpg", "images": ["https://im.haberturk.com/assets/images/v4/canli-yayin-logo.svg", "https://im.haberturk.com/assets/images/auth-popup/facebook.svg", "http://im.haberturk.com/assets/images/v4/detailpage/social/detail-page-social-subscribe-light-1-desktop.svg", "https://im.haberturk.com/2020/01/17/ver1579259446/2559616_1200x627.jpg", "https://im.haberturk.com/assets/images/brand/htkulup-white-new.svg", "https://im.haberturk.com/assets/images/v3/transparent.gif", "https://im.haberturk.com/assets/images/auth-popup/close-black.svg", "https://im.haberturk.com/assets/images/brand/ciner-logo.svg", "https://im.haberturk.com/assets/images/v3/logo/haberturk-white.svg", "https://im.haberturk.com/2020/01/17/ver1579279836/2559759_100x100.jpg", "https://im.haberturk.com/assets/images/auth-popup/twitter.svg", "https://im.haberturk.com/assets/images/auth-popup/close-white.svg", "https://im.haberturk.com/2020/01/17/ver1579259446/2559616_810x458.jpg"], "movies": [], "text": "AA\n\nEmniyet Genel M\u00fcd\u00fcrl\u00fc\u011f\u00fc \u0130stihbarat Dairesi Ba\u015fkanl\u0131\u011f\u0131n\u0131n stat\u00fcs\u00fc y\u00fckseltilerek \u0130stihbarat Ba\u015fkanl\u0131\u011f\u0131 kuruldu.\n\nCumhurba\u015fkanl\u0131\u011f\u0131 Te\u015fkilat\u0131 Hakk\u0131nda Cumhurba\u015fkanl\u0131\u011f\u0131 Kararnamesinde De\u011fi\u015fiklik Yap\u0131lmas\u0131na Dair Cumhurba\u015fkanl\u0131\u011f\u0131 Kararnamesi, Resmi Gazete'de yay\u0131mland\u0131.\n\nKararnameyle, Emniyet Genel M\u00fcd\u00fcrl\u00fc\u011f\u00fc \u0130stihbarat Dairesi Ba\u015fkanl\u0131\u011f\u0131 ile Trafik Hizmetleri Ba\u015fkanl\u0131\u011f\u0131 ve buna ba\u011fl\u0131 3 daire ve bir m\u00fcd\u00fcrl\u00fck yeniden yap\u0131land\u0131r\u0131ld\u0131.\n\nBuna g\u00f6re, \u0130stihbarat Dairesi Ba\u015fkanl\u0131\u011f\u0131n\u0131n stat\u00fcs\u00fc y\u00fckseltilerek \u0130stihbarat Ba\u015fkanl\u0131\u011f\u0131 kuruldu. Ba\u015fkanl\u0131k i\u00e7in de bir ba\u015fkan ve 5 ba\u015fkan yard\u0131mc\u0131s\u0131 kadrosu ihdas edildi.\n\nTrafik Uygulama ve Denetleme Dairesi Ba\u015fkanl\u0131\u011f\u0131, Trafik Planlama ve Destek Dairesi Ba\u015fkanl\u0131\u011f\u0131, Trafik E\u011fitim ve Ara\u015ft\u0131rma Dairesi Ba\u015fkanl\u0131\u011f\u0131 ile Trafik Ara\u015ft\u0131rma Merkezi M\u00fcd\u00fcrl\u00fc\u011f\u00fcnce yap\u0131lan i\u015f ve i\u015flemler de yeniden yap\u0131land\u0131rma do\u011frultusunda Trafik Ba\u015fkanl\u0131\u011f\u0131nca y\u00fcr\u00fct\u00fclecek.\n\nTrafik Ba\u015fkanl\u0131\u011f\u0131 i\u00e7in bir ba\u015fkan ve 3 ba\u015fkan yard\u0131mc\u0131s\u0131 kadrosu ihdas edildi.", "keywords": [], "meta_keywords": [""], "tags": [], "authors": ["Isvalid", "Yazarlar", "Data", "Name", "Mail", "Title", "Di\u0307\u011fer Yazarlar"], "publish_date": "Fri Jan 17 14:10:46 2020", "summary": "", "article_html": "", "meta_description": "Cumhurba\u015fkanl\u0131\u011f\u0131 kararnamesiyle, Emniyet Genel M\u00fcd\u00fcrl\u00fc\u011f\u00fc \u0130stihbarat Ba\u015fkanl\u0131\u011f\u0131 kuruldu. D\u00fczenleme kapsam\u0131nda, Genel M\u00fcd\u00fcrl\u00fck b\u00fcnyesinde trafikle ilgili i\u015f ve i\u015flemler Trafik Ba\u015fkanl\u0131\u011f\u0131nca ger\u00e7ekle\u015ftirilecek", "meta_lang": "tr", "meta_favicon": "/favicon.ico", "meta_data": {"viewport": "width=device-width, initial-scale=1, user-scalable=no", "description": "Cumhurba\u015fkanl\u0131\u011f\u0131 kararnamesiyle, Emniyet Genel M\u00fcd\u00fcrl\u00fc\u011f\u00fc \u0130stihbarat Ba\u015fkanl\u0131\u011f\u0131 kuruldu. D\u00fczenleme kapsam\u0131nda, Genel M\u00fcd\u00fcrl\u00fck b\u00fcnyesinde trafikle ilgili i\u015f ve i\u015flemler Trafik Ba\u015fkanl\u0131\u011f\u0131nca ger\u00e7ekle\u015ftirilecek", "news_keywords": "Emniyet Genel M\u00fcd\u00fcrl\u00fc\u011f\u00fc, haberler, Son dakika haberler, son dakika haberi , \u0130stihbarat Ba\u015fkanl\u0131\u011f\u0131, son dakika, son dakika G\u00fcndem Haberleri", "fb": {"app_id": 165954270092871, "admins": 537270901, "page_id": 161827680527303, "pages": 161827680527303}, "og": {"site_name": "www.haberturk.com", "title": "\u0130stihbarat Ba\u015fkanl\u0131\u011f\u0131 kuruldu!", "description": "Haberin detaylar\u0131 i\u00e7in t\u0131klay\u0131n\u0131z", "image": "https://im.haberturk.com/2020/01/17/ver1579259446/2559616_1200x627.jpg", "url": "https://www.haberturk.com/emniyetin-istihbarat-dairesi-baskanliginin-statusu-yukseltildi-2559616", "type": "article", "article": {"tag": "Emniyetin \u0130stihbarat Dairesi Ba\u015fkanl\u0131\u011f\u0131n\u0131n stat\u00fcs\u00fc y\u00fckseltildi", "published_time": "2020-01-17T14:10:46+03:00", "section": "gundem", "author": "Habert\u00fcrk"}, "locale": "tr_TR"}, "eng": {"Id": 110, "categoryName": "gundem"}, "twitter": {"card": "summary_large_image", "site": "@haberturk", "creator": "@haberturk", "url": "https://www.haberturk.com/emniyetin-istihbarat-dairesi-baskanliginin-statusu-yukseltildi-2559616", "title": "Cumhurba\u015fkanl\u0131\u011f\u0131 kararnamesiyle...", "description": "Haberin detaylar\u0131 i\u00e7in t\u0131klay\u0131n\u0131z", "image": {"src": "https://im.haberturk.com/2020/01/17/ver1579259446/2559616_600x314.jpg"}, "domain": "haberturk.com"}, "thumbnail_height": 100, "thumbnail_width": 100, "medium": "news", "google-site-verification": "akWhafZMP9ir7pT_Tm4W2Q7lnQd5NfkN8SUlEEugDdQ"}, "canonical_link": "https://www.haberturk.com/emniyetin-istihbarat-dairesi-baskanliginin-statusu-yukseltildi-2559616"}