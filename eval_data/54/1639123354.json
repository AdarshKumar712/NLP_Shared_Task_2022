{"source_url": "http://www.sassarinotizie.com", "url": "http://www.sassarinotizie.com/articolo-60910-incendio_a_bordo_del_traghetto___bonaria__poco_prima_dell_arrivo_al_porto_di_olbia.aspx", "title": "Incendio a bordo del traghetto \"Bonaria\" poco prima dell'arrivo al porto di Olbia", "top_image": "http://images.sassarinotizie.com/public/folders/63ae4052868a6a606c308f5d25b81c42.jpg", "meta_img": "http://images.sassarinotizie.com/public/folders/63ae4052868a6a606c308f5d25b81c42.jpg", "images": ["http://images.sassarinotizie.com/ImageServer.ashx?id=36487&size=300", "http://images.sassarinotizie.com/public/folders/63ae4052868a6a606c308f5d25b81c42.jpg", "http://images.sassarinotizie.com/ImageServer.ashx?id=36487&size=170", "http://static.sassarinotizie.com/images/firma.gif", "http://static.sassarinotizie.com/images/logoSN_mini.png"], "movies": [], "text": "Paura a bordo del traghetto \"Bonaria\" della Grimaldi Lines dove un incendio \u00e8 scoppiato a bordo quando la nave, proveniente da Livorno, si trovava ormai vicina all'arrivo al porto di Olbia. Le fiamme sono divampate all'interno del locale garage interessando quattro camion frigo e otto rimorchi telonati.\n\n\n\nLa nave, trainata dal rimorchiatore \"Mascalzone Scatenato\" del gruppo Moby ha attraccato in tarda serata scortata dai mezzi della Capitaneria di Porto.\n\nTutti incolumi i 153 passeggeri che sono potuti scendere a terra al termine dell'operazione di messa in sicurezza portate avanti dalla Guardia Costiera e dai Vigili del Fuoco. Necessario l'intervento dei mezzi navali del porto che hanno dovuto abbassare la temperatura delle paratie per poter consentire l'evacuazione, quindi l'intervento di bonifica dei Vigili del Fuoco all'interno del traghetto.\n\n\n\n\n\n\n\n", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "quotidiano di informazione locale per citt\u00e0 e provincia Tutti incolumi i 153 passeggeri che si trovavano a bordo  , l'informazione in punta di mouse. Notizie ed eventi della citt\u00e0 e provincia e tutta la Sardegna.", "meta_lang": "it", "meta_favicon": "/favicon.ico", "meta_data": {"description": "quotidiano di informazione locale per citt&#224; e provincia Tutti incolumi i 153 passeggeri che si trovavano a bordo  , l&#39;informazione in punta di mouse. Notizie ed eventi della citt&#224; e provincia e tutta la Sardegna.", "robots": "index, follow", "language": "it", "og": {"title": "Incendio a bordo del traghetto  \"Bonaria\" poco prima dell'arrivo al porto di Olbia | SassariNotizie.com", "description": "Tutti incolumi i 153 passeggeri che si trovavano a bordo", "type": "article", "url": "http://www.sassarinotizie.com/articolo-60910-incendio_a_bordo_del_traghetto___bonaria__poco_prima_dell_arrivo_al_porto_di_olbia.aspx", "site_name": "SassariNotizie.com", "locale": "it_IT", "image": "http://images.sassarinotizie.com/public/folders/63ae4052868a6a606c308f5d25b81c42.jpg"}, "fb": {"admins": 100001713460858}, "EdDateTime": "2020/06/19"}, "canonical_link": "http://www.sassarinotizie.com/articolo-60910-incendio_a_bordo_del_traghetto___bonaria__poco_prima_dell_arrivo_al_porto_di_olbia.aspx"}