{"source_url": "https://www.bsnews.it", "url": "https://www.bsnews.it/2020/03/02/coronavirus-dati-ufficiali-contagi-al-2-marzo/", "title": "\ud83d\udd34\ud83d\udd34\ud83d\udd34 Coronavirus, dati ufficiali: in Italia 1577 contagiati, 41 morti e 83 guariti", "top_image": "https://i1.wp.com/www.bsnews.it/wp-content/uploads/2020/01/mouth-guard-4791772_1280.jpg?fit=1280%2C853&ssl=1", "meta_img": "https://i1.wp.com/www.bsnews.it/wp-content/uploads/2020/01/mouth-guard-4791772_1280.jpg?fit=1280%2C853&ssl=1", "images": ["https://www.bsnews.it/wp-content/plugins/wp-polls/images/loading.gif", "https://i2.wp.com/www.bsnews.it/wp-content/uploads/2020/02/giulio-gallera.jpg?resize=218%2C150&ssl=1", "https://www.bsnews.it/wp-content/uploads/2017/04/quadrato-icon.jpg", "https://i0.wp.com/www.bsnews.it/wp-content/uploads/2019/10/pdf-download-icon-244x300-e1572974466249.png?w=696", "https://i1.wp.com/www.bsnews.it/wp-content/uploads/2020/02/china-4809986_1280.jpg?resize=218%2C150&ssl=1", "https://i0.wp.com/www.bsnews.it/wp-content/uploads/2017/01/carcere-brescia.jpeg?resize=100%2C70&ssl=1", "https://i0.wp.com/www.bsnews.it/wp-content/uploads/2017/03/motocross.jpeg?resize=100%2C70&ssl=1", "https://i1.wp.com/www.bsnews.it/wp-content/uploads/2020/01/mouth-guard-4791772_1280.jpg?fit=1280%2C853&ssl=1", "https://i1.wp.com/www.bsnews.it/wp-content/uploads/2018/11/costituzione_italiana_70anni.jpg?resize=100%2C70&ssl=1", "https://i2.wp.com/www.bsnews.it/wp-content/uploads/2018/12/trenord.jpg?resize=218%2C150&ssl=1", "https://www.bsnews.it/wp-content/uploads/2017/01/BSNEWS-logo-ridotto-2.jpg", "https://www.bsnews.it/wp-content/uploads/2020/01/728x90_banner_WSale20.jpg", "https://secure.gravatar.com/avatar/45a1676121b18dd38477fabfbc32859b?s=96&d=mm&r=g", "https://i1.wp.com/www.bsnews.it/wp-content/uploads/2020/01/mouth-guard-4791772_1280.jpg?resize=696%2C464&ssl=1", "https://i0.wp.com/www.bsnews.it/wp-content/uploads/2017/03/METEO-BRESCIA.jpg?resize=100%2C70&ssl=1", "https://www.bsnews.it/wp-content/plugins/facebook-pagelike-widget/loader.gif", "https://i0.wp.com/www.bsnews.it/wp-content/uploads/2019/11/banner-cucina.jpg?resize=234%2C90&ssl=1"], "movies": [], "text": "L\u2019epidemia di Coronavirus continua a diffondersi, anche se le misure prese dalle istituzioni sembrano dare i primi effetti positivi. I numeri esatti del contagio \u2013 contando che in molti casi il virus non d\u00e0 sintomi o presenta sintomi leggeri \u2013 non sono noti. Ma in Italia \u2013 stando ai dati ufficiali diffusi dalla Protezione civile \u2013 i casi di positivit\u00e0 al tampone sono a ieri sera 1577. Le vittime registrate sono invece 41, mentre 83 persone sono gi\u00e0 guarite dal virus. I tamponi sono stati 21.127.\n\nPer quanto riguarda la distribuzione geografica del contagio, invece, la Lombardia \u00e8 la regione con il maggior numero di casi (984), seguita da Emilia (285), Veneto (263), Piemonte (49), Liguria (25), Marche (25) Campania (17), Toscana (13), Sicilia (9), Lazio (6), Abruzzo (5), Puglia (3), Calabria (1) e Bolzano (1).\n\nI rischi del virus, lo ricordiamo, non sono legati tanto a possibili decessi (l\u2019incidenza appare in linea o lievemente maggiore a quella dell\u2019influenza) quanto a un possibile aumento significativo delle richieste di prestazione ospedaliere, che potrebbero mandare in tilt il sistema. Una situazione oggi non realistica, ma comunque da tenere ben presente.\n\nL\u2019altro rischio \u2013 di cui purtroppo si vedono gi\u00e0 elementi concreti \u2013 \u00e8 quello degli effetti negativi sull\u2019economia legati al panico generale (e non solo italiano). Nelle scorse ore l\u2019Osce ha tagliato le stime di crescita mondiale (2,4 per cento contro il 2,9 dell\u2019anno precedente): in Italia (pur parlando di \u201csviluppi contenuti\u201d dei casi nel nostro Paese) il rischio \u00e8 quello di crescita zero nel 2020, con un aumento stimato di mezzo punto percentuale nel 2021.\n\nNOTIZIE IMPORTANTI SUL CORONAVIRUS\n\n+++ CORONAVIRUS I DIVIETI E LE LIMITAZIONI FINO ALL\u20198 MARZO\n\nINFORMAZIONI UTILI SUL CORONAVIRUS\n\n112 IN DIFFICOLTA\u2019: NON CHIAMATE PER CHIEDERE INFORMAZIONI\n\nCORONAVIRUS: LE NOTIZIE VERE E FALSE SUI CASI BRESCIANI\n\nCORONAVIRUS: I SERVIZI CON LIMITAZIONI E SENZA LIMITAZIONI AL CIVILE\n\nTUTTE LE NOTIZIE SUL CORONAVIRUS\n\nQUI TUTTE LE NOTIZIE PUBBLICATE DA BSNEWS.IT SUL CORONAVIRUS", "keywords": [], "meta_keywords": [""], "tags": ["Coronavirus"], "authors": ["Per Favore Inserisci Qui Il Tuo Nome"], "publish_date": "Mon Mar  2 00:00:00 2020", "summary": "", "article_html": "", "meta_description": "La distribuzione geografica del contagio: la Lombardia \u00e8 la regione con il maggior numero di casi (984), seguita da Emilia (285), Veneto (263) e Piemonte (49)", "meta_lang": "it", "meta_favicon": "https://www.bsnews.it/wp-content/uploads/2017/01/FAVICON.jpg", "meta_data": {"viewport": "width=device-width, initial-scale=1.0", "og": {"image": {"identifier": "https://i1.wp.com/www.bsnews.it/wp-content/uploads/2020/01/mouth-guard-4791772_1280.jpg?fit=1280%2C853&ssl=1", "secure_url": "https://i1.wp.com/www.bsnews.it/wp-content/uploads/2020/01/mouth-guard-4791772_1280.jpg?fit=1280%2C853&ssl=1", "width": 1280, "height": 853}, "locale": "it_IT", "type": "article", "title": "\ud83d\udd34\ud83d\udd34\ud83d\udd34 Coronavirus, dati ufficiali: in Italia 1577 contagiati, 41 morti e 83 guariti | BsNews.it - Brescia News", "description": "La distribuzione geografica del contagio: la Lombardia \u00e8 la regione con il maggior numero di casi (984), seguita da Emilia (285), Veneto (263) e Piemonte (49)", "url": "https://www.bsnews.it/2020/03/02/coronavirus-dati-ufficiali-contagi-al-2-marzo/", "site_name": "BsNews.it - Brescia News", "updated_time": "2020-03-02T17:54:59+00:00"}, "description": "La distribuzione geografica del contagio: la Lombardia \u00e8 la regione con il maggior numero di casi (984), seguita da Emilia (285), Veneto (263) e Piemonte (49)", "robots": "max-snippet:-1, max-image-preview:large, max-video-preview:-1", "article": {"publisher": "https://www.facebook.com/www.bsnews.it", "tag": "ospedali", "section": "Notizie", "published_time": "2020-03-02T12:05:14+00:00", "modified_time": "2020-03-02T17:54:59+00:00"}, "twitter": {"card": "summary", "description": "La distribuzione geografica del contagio: la Lombardia \u00e8 la regione con il maggior numero di casi (984), seguita da Emilia (285), Veneto (263) e Piemonte (49)", "title": "\ud83d\udd34\ud83d\udd34\ud83d\udd34 Coronavirus, dati ufficiali: in Italia 1577 contagiati, 41 morti e 83 guariti | BsNews.it - Brescia News", "site": "@bsnewsit", "image": "https://i1.wp.com/www.bsnews.it/wp-content/uploads/2020/01/mouth-guard-4791772_1280.jpg?fit=1280%2C853&ssl=1", "creator": "@bsnewsit"}, "generator": "Powered by WPBakery Page Builder - drag and drop page builder for WordPress.", "fb": {"app_id": 232059923870955}, "google-site-verification": "HFrpZ9s1WW_O_VTa3JHeq3_A7QsIk99b5VfPHaSIu4Y", "B-verify": "87dbcf6439f7d1f22efa500a294da876f6a01cbc"}, "canonical_link": "https://www.bsnews.it/2020/03/02/coronavirus-dati-ufficiali-contagi-al-2-marzo/"}