{"source_url": "https://web.archive.org", "url": "https://web.archive.org/web/20200409091136id_/https://www.milligazete.com.tr/haber/4137087/trabzonspor-novakin-alternatifini-buldu", "title": "Trabzonspor Novak'\u0131n alternatifini buldu!", "top_image": "https://static.daktilo.com/sites/71/uploads/2020/04/06/large/0x0-trabzonspor-aradigi-yildizi-brezilyada-buldu-1586115671449-1586170052.jpg", "meta_img": "https://static.daktilo.com/sites/71/uploads/2020/04/06/large/0x0-trabzonspor-aradigi-yildizi-brezilyada-buldu-1586115671449-1586170052.jpg", "images": ["https://static.daktilo.com/sites/71/uploads/2020/04/06/large/0x0-trabzonspor-aradigi-yildizi-brezilyada-buldu-1586115671449-1586170052.jpg", "https://file.daktilo.com/themes/enerjik/assets/img/mask-16-9.png", "https://file.daktilo.com/themes/enerjik/assets/img/bos.png", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2017/07/03/large/milli-logo-desktop-(5).png", "https://static.daktilo.com/sites/71/uploads/2017/07/03/large/milli-logo-mobil-(3).png"], "movies": [], "text": "Obi Mikel'in tak\u0131mdan ayr\u0131lmas\u0131n\u0131n ard\u0131ndan orta saha aray\u0131\u015flar\u0131na h\u0131z veren bordo-mavililer bir yandan da sol bek transferi i\u00e7in \u00e7al\u0131\u015fmalar\u0131n\u0131 s\u00fcrd\u00fcr\u00fcyor. Novak'\u0131n 1.5 milyon Euro'da diretmesinin ard\u0131ndan F\u0131rt\u0131na alternatifini Brezilya'da buldu.\n\nTrabzonspor'da lige verilen arada transfer \u00e7al\u0131\u015fmalar\u0131 h\u0131z kesmeden devam ediyor. Sezon sonunda \u015fampiyonluk ipini g\u00f6\u011f\u00fcsleyerek \u015eampiyonlar Ligi'nde boy g\u00f6stermek isteyen bordo-mavililer, gelecek sezonun kadrosunu kurmak i\u00e7in kollar\u0131 s\u0131vad\u0131.\n\nObi Mikel'in ayr\u0131l\u0131\u011f\u0131n\u0131n ard\u0131ndan orta sahaya takviye yapmak isteyen F\u0131rt\u0131na'da Ante Palaversa, Marvelous Nakamba ve Frank Boya isimleri \u00fczerinde duruluyor.\n\nTrabzonspor orta sahan\u0131n yan\u0131 s\u0131ra sol bek i\u00e7in de aray\u0131\u015flar\u0131n\u0131 s\u00fcrd\u00fcr\u00fcyor.\n\nNOVAK 1.5 M\u0130LYON EURO'DA D\u0130RET\u0130YOR\n\nKaradeniz F\u0131rt\u0131nas\u0131 i\u00e7 transferde \u00e7al\u0131\u015fmalar\u0131n\u0131 s\u00fcrd\u00fcr\u00fcyor... Sosa'ya y\u0131ll\u0131k 2 milyon Euro teklif eden y\u00f6netim Tangocu ile el s\u0131k\u0131\u015fmak \u00fczere\u2026 Novak'\u0131n \u0130spanya'dan talibi var. Y\u0131ld\u0131z oyuncuya Trabzonspor 1 milyon Euro civar\u0131nda teklif yap\u0131ld\u0131. Novak 1.5 milyon Euro civar\u0131nda istiyor.\n\nALTERNAT\u0130F\u0130 BREZ\u0130LYADA BULUNDU\n\nTrabzonspor'da \u00c7ek futbolcu Filip Novak'\u0131n s\u00f6zle\u015fmesi, bu sezon sonunda sona eriyor. Bordo mavili tak\u0131m ba\u015far\u0131l\u0131 sol beki elinde tutmak istiyor ancak aksi durumda alternatifini de haz\u0131rda bekletiyor. Trabzonspor'un akl\u0131ndaki isim ise Corinthias'tan Carlos Augusto.\n\nTrabzonspor y\u00f6netimi scout ekibi taraf\u0131ndan uzun s\u00fcredir izlenen Carlos Augusto'ya teklif yapacak. Corinthians'ta forma giyen 21 ya\u015f\u0131ndaki oyuncu i\u00e7in kul\u00fcb\u00fcne \u015eampiyonlar Ligi sonras\u0131 sat\u0131\u015ftan y\u00fczde 50 pay hakk\u0131yla bir s\u00f6zle\u015fme sunulacak.\n\n1999 do\u011fumlu olan ba\u015far\u0131l\u0131 sol bek Corinthias formas\u0131yla toplamda 25 ma\u00e7a \u00e7\u0131kt\u0131 ve 1 goll\u00fck katk\u0131da bulundu. Bu ma\u00e7larda 3 sar\u0131 kart g\u00f6re Augusto'nun bonservis bedeli ise 900 bin Euro olarak g\u00f6steriliyor. Gen\u00e7 isim, Brezilya U 20 tak\u0131m\u0131yla da 6 ma\u00e7a \u00e7\u0131kt\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "S\u00fcper Lig'in lideri Trabzonspor, \u015fimdiden gelecek sezonun planlamas\u0131n\u0131 yapmaya ba\u015flad\u0131.Bordo-mavililer Novak'\u0131n yerine gelebilecek ismi belirledi.", "meta_lang": "tr", "meta_favicon": "https://static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "S\u00fcper Lig'in lideri Trabzonspor, \u015fimdiden gelecek sezonun planlamas\u0131n\u0131 yapmaya ba\u015flad\u0131.Bordo-mavililer Novak'\u0131n yerine gelebilecek ismi belirledi.", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "Trabzonspor Novak'\u0131n alternatifini buldu!", "description": "S\u00fcper Lig'in lideri Trabzonspor, \u015fimdiden gelecek sezonun planlamas\u0131n\u0131 yapmaya ba\u015flad\u0131.Bordo-mavililer Novak'\u0131n yerine gelebilecek ismi beli...", "type": "article", "url": "https://www.milligazete.com.tr/haber/4137087/trabzonspor-novakin-alternatifini-buldu", "image": {"identifier": "https://static.daktilo.com/sites/71/uploads/2020/04/06/large/0x0-trabzonspor-aradigi-yildizi-brezilyada-buldu-1586115671449-1586170052.jpg", "width": 800, "height": 450, "alt": "Trabzonspor Novak'\u0131n alternatifini buldu!"}}, "twitter": {"card": "summary_large_image", "site": "@milligazetecom", "title": "Trabzonspor Novak'\u0131n alternatifini buldu!", "description": "S\u00fcper Lig'in lideri Trabzonspor, \u015fimdiden gelecek sezonun planlamas\u0131n\u0131 yapmaya ba\u015flad\u0131.Bordo-mavililer Novak'\u0131n yerine gelebilecek ismi beli...", "image": "https://static.daktilo.com/sites/71/uploads/2020/04/06/large/0x0-trabzonspor-aradigi-yildizi-brezilyada-buldu-1586115671449-1586170052.jpg"}}, "canonical_link": "https://www.milligazete.com.tr/haber/4137087/trabzonspor-novakin-alternatifini-buldu"}