{"source_url": "https://www.ilnapolista.it", "url": "https://www.ilnapolista.it/2020/05/questa-pandemia-potrebbe-essere-la-fine-del-calcio-di-base/", "title": "\u201cQuesta pandemia potrebbe essere la fine del calcio di base\u201d", "top_image": "https://www.ilnapolista.it/wp-content/uploads/2016/07/bambini-calcio.jpg", "meta_img": "https://www.ilnapolista.it/wp-content/uploads/2016/07/bambini-calcio.jpg", "images": ["https://www.ilnapolista.it/wp-content/uploads/2020/04/jole-santelli-230x130.jpg", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%20%20%22%3E%3C/svg%3E", "https://www.ilnapolista.it/wp-content/uploads/2020/05/lungomare-napoli-1-230x130.jpeg", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%20800%20591%22%3E%3C/svg%3E", "https://www.ilnapolista.it/wp-content/uploads/2020/05/la-sette-70x70.jpg", "https://www.ilnapolista.it/wp-content/uploads/2019/04/Klopp-70x70.jpg", "https://www.ilnapolista.it/wp-content/uploads/2020/03/terapia-intensiva-70x70.jpg", "https://www.ilnapolista.it/wp-content/uploads/2020/05/bobby-orr-hockey-230x130.jpg", "https://www.ilnapolista.it/wp-content/uploads/2020/05/boris-2-230x130.jpg", "https://www.ilnapolista.it/wp-content/uploads/2020/05/lungomare-napoli-1-70x70.jpeg", "https://www.ilnapolista.it/wp-content/themes/flatnews/images/formatSystem.png", "https://www.ilnapolista.it/wp-content/uploads/2016/07/bambini-calcio.jpg", "https://www.ilnapolista.it/wp-content/uploads/2020/05/tampone-230x130.jpg", "https://www.ilnapolista.it/wp-content/uploads/2020/03/johnson-230x130.jpg", "https://www.ilnapolista.it/wp-content/uploads/2020/05/bonacini-70x70.jpg", "https://www.ilnapolista.it/wp-content/uploads/2020/05/bobby-solo-230x130.jpg", "https://www.ilnapolista.it/wp-content/themes/flatnews/images/logo-ilnapolista-310x91.png", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%2070%2070%22%3E%3C/svg%3E", "https://www.ilnapolista.it/wp-content/uploads/2019/09/berrettini-230x130.jpg", "https://www.ilnapolista.it/wp-content/uploads/2020/05/zoff-scirea-trapattoni-230x130.jpg", "https://www.ilnapolista.it/wp-content/uploads/2019/08/umtiti-70x70.jpg", "https://www.ilnapolista.it/wp-content/uploads/2020/01/meret-70x70.jpeg", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%20230%20130%22%3E%3C/svg%3E", "https://www.ilnapolista.it/wp-content/uploads/2020/05/subotic-230x130.jpeg", "https://www.ilnapolista.it/wp-content/uploads/2020/03/tampone-coronavirus-169754.660x368-230x130.jpg", "https://www.ilnapolista.it/wp-content/uploads/2020/05/tifosi-caro-biglietti-230x130.jpg", "https://www.ilnapolista.it/wp-content/themes/flatnews/images/banner-rispetto.jpg", "https://www.ilnapolista.it/wp-content/uploads/2020/05/dynamo-dresda-1-230x130.jpeg", "https://www.ilnapolista.it/wp-content/uploads/2020/05/bonazzoli-230x130.jpg", "https://www.ilnapolista.it/wp-content/uploads/2020/05/de-luca-230x130.jpg", "https://www.ilnapolista.it/wp-content/uploads/2020/01/manolas-di-lorenzo-higuain-230x130.jpg", "https://www.ilnapolista.it/wp-content/uploads/2019/11/milan-napoli-2-70x70.jpg", "https://www.ilnapolista.it/wp-content/themes/flatnews/images/keepUp.png", "https://www.ilnapolista.it/wp-content/uploads/2020/05/Premier-League-230x130.jpg", "https://www.ilnapolista.it/wp-content/themes/flatnews/images/banner_un-giorno.jpg", "https://www.ilnapolista.it/wp-content/themes/flatnews/images/banner_radio.png", "https://www.ilnapolista.it/wp-content/uploads/2020/05/sinisa-70x70.jpg", "https://www.ilnapolista.it/wp-content/uploads/2020/01/higuain-1-230x130.jpg", "https://www.ilnapolista.it/wp-content/uploads/2020/05/cantieri-230x130.jpg", "https://www.ilnapolista.it/wp-content/uploads/2016/07/marchisio_1-230x130.jpg", "https://www.ilnapolista.it/wp-content/uploads/2020/03/merkel-230x130.jpg", "https://www.ilnapolista.it/wp-content/uploads/2020/05/Verbania-Calcio-Luca-Porcu-nuovo-allenatore-70x70.jpg"], "movies": [], "text": "Sul Guardian scrive un Presidente di una piccola societ\u00e0 inglese: \u201cL\u2019impatto economico \u00e8 devastante. E ci sar\u00e0 un effetto a catena sui bambini\u201d\n\n\u201cQuesta potrebbe essere la fine del calcio di base. L\u2019impatto sar\u00e0 terribile\u201d. Comincia cos\u00ec l\u2019articolo sul Guardian a firma Rory Fitzgerald.\n\nFitzgerald \u00e8 il presidente del Wealdstone, uno delle migliaia di piccoli club che rappresentano il calcio \u201cminore\u201d, quello che anche da noi ogni domenica riempie i campi pi\u00f9 scalcagnati, e che ogni anno cresce i talenti che un giorno arriveranno al grande calcio. Ed \u00e8 uno dei club che non sopravviver\u00e0 alla crisi dovuta alla pandemia. Perch\u00e9 se il calcio di altissimo livello (in realt\u00e0 per ora solo in Germania) per ora pare l\u2019unico sport a salvarsi dallo stop, il virus ha sta devastando il movimento sportivo di base, il cosiddetto \u201ccalcio minore\u201d.\n\nFitzgerald spiega molto bene il tunnel nel quale si \u00e8 infilato il pallone delle piccole societ\u00e0:\n\n\u201cIl problema principale ora \u00e8 che non stiamo guadagnando che di solito prenderemmo dalle rette per gli allenamenti o dalla raccolta fondi, semplicemente perch\u00e9 non si gioca. Quei soldi vanno a sovvenzionare le squadre per la prossima stagione, aiutandole con le varie tasse e le competizioni. E, quando il calcio riprender\u00e0, molti genitori saranno senza lavoro. Stavamo crescendo molti bambini prima che ci fermassimo\u201d.\n\n\u201cCi sar\u00e0 un effetto a catena sulla salute dei bambini in termini di aumento dei livelli di obesit\u00e0 e conseguenze psicologiche. Probabilmente vedremo una diminuzione dei volontari, che sono vitali nel calcio di base. Non siamo in questo sistema per produrre la prossima stella della Premier League; lo facciamo per aiutare i bambini a mettersi in forma e fare amicizia. Ma se anche la Premier League chieder\u00e0 soldi, a noi non rester\u00e0 nulla\u201c.", "keywords": [], "meta_keywords": [""], "tags": [], "authors": [], "publish_date": "Thu May  7 14:12:46 2020", "summary": "", "article_html": "", "meta_description": "Sul Guardian scrive un Presidente di una piccola societ\u00e0 inglese: \"L'impatto economico \u00e8 devastante. E ci sar\u00e0 un effetto a catena sui bambini\"", "meta_lang": "it", "meta_favicon": "https://www.ilnapolista.it/wp-content/themes/flatnews/images/favicon/apple-icon-57x57.png", "meta_data": {"viewport": "width=device-width", "format-detection": "telephone=no", "msapplication-TileColor": "#ffffff", "msapplication-TileImage": "https://www.ilnapolista.it/wp-content/uploads/2016/04/cropped-ilNapolista_icon.png", "theme-color": "#ffffff", "description": "Sul Guardian scrive un Presidente di una piccola societ\u00e0 inglese: \"L'impatto economico \u00e8 devastante. E ci sar\u00e0 un effetto a catena sui bambini\"", "robots": "max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "\"Questa pandemia potrebbe essere la fine del calcio di base\" - ilNapolista", "description": "Sul Guardian scrive un Presidente di una piccola societ\u00e0 inglese: \"L'impatto economico \u00e8 devastante. E ci sar\u00e0 un effetto a catena sui bambini\"", "url": "https://www.ilnapolista.it/2020/05/questa-pandemia-potrebbe-essere-la-fine-del-calcio-di-base/", "site_name": "ilNapolista", "image": {"identifier": "https://www.ilnapolista.it/wp-content/uploads/2016/07/bambini-calcio.jpg", "secure_url": "https://www.ilnapolista.it/wp-content/uploads/2016/07/bambini-calcio.jpg", "width": 800, "height": 591}}, "article": {"publisher": "https://www.facebook.com/ilnapolista2010/", "tag": "Premier", "section": "Media e social", "published_time": "2020-05-07T14:12:46+00:00"}, "twitter": {"card": "summary", "description": "Sul Guardian scrive un Presidente di una piccola societ\u00e0 inglese: \"L'impatto economico \u00e8 devastante. E ci sar\u00e0 un effetto a catena sui bambini\"", "title": "\"Questa pandemia potrebbe essere la fine del calcio di base\" - ilNapolista", "site": "@Napolista", "image": "https://www.ilnapolista.it/wp-content/uploads/2016/07/bambini-calcio.jpg", "creator": "@Napolista"}, "onesignal": "wordpress-plugin"}, "canonical_link": "https://www.ilnapolista.it/2020/05/questa-pandemia-potrebbe-essere-la-fine-del-calcio-di-base/"}