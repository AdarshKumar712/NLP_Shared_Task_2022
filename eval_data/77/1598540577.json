{"source_url": "https://web.archive.org", "url": "https://web.archive.org/web/20200515182835id_/https://naszdziennik.pl/polska/220301,prezes-tk-julia-przylebska-wszczela-postepowanie.html", "title": "Prezes TK Julia Przy\u0142\u0119bska wszcz\u0119\u0142a post\u0119powanie", "top_image": "https://web.archive.org/favicon.ico", "meta_img": "https://web.archive.org/favicon.ico", "images": ["https://web.archive.org/images/logo-male.png", "https://web.archive.org/images/logo-footer.png", "https://web.archive.org/favicon.ico", "https://web.archive.org/images/print-preview.png"], "movies": [], "text": "Prezes TK Julia Przy\u0142\u0119bska wszcz\u0119\u0142a post\u0119powanie w sprawie wniosku marsza\u0142ek Sejmu El\u017cbiety Witek na temat konstytucyjno\u015bci ewentualnego przesuni\u0119cia terminu wybor\u00f3w prezydenckich \u2013 poda\u0142y media.\n\nPrezes TK wnosi o przedstawienie pisemnego stanowiska Trybuna\u0142u Konstytucyjnego do czwartku do godz. 10.00.\n\n\u201eO terminie rozprawy lub o rozpoznaniu sprawy na posiedzeniu niejawnym uczestnicy post\u0119powania zostan\u0105 powiadomieni odr\u0119bnym pismem\u201d \u2013 podkre\u015bli\u0142a prezes TK.\n\nEl\u017cbieta Witek w \u015brod\u0119 rano skierowa\u0142a do Trybuna\u0142u Konstytucyjnego wniosek z pytaniem, czy przesuni\u0119cie terminu wybor\u00f3w prezydenckich b\u0119dzie zgodne z Konstytucj\u0105. Kancelaria Sejmu wskaza\u0142a w komunikacie opublikowanym na stronie internetowej, \u017ce wniosek marsza\u0142ek Sejmu \u201ejest oparty na brzmieniu przepis\u00f3w Konstytucji i Kodeksu wyborczego oraz utrwalonym od wielu lat orzecznictwie Trybuna\u0142u Konstytucyjnego\u201d.\n\nJak podkre\u015blono w komunikacie, we wniosku marsza\u0142ek Sejmu zwr\u00f3ci\u0142a uwag\u0119, \u017ce art. 289 paragraf 1 Kodeksu wyborczego zawiera tre\u015bci, kt\u00f3rych nie zawiera art. 128 ust. 2 Konstytucji. Kancelaria podkre\u015bla, \u017ce w tym artykule Konstytucji \u201enie ma mowy o obowi\u0105zku zarz\u0105dzenia przez Marsza\u0142ka Sejmu wybor\u00f3w nie wcze\u015bniej ni\u017c na 7 miesi\u0119cy i nie p\u00f3\u017aniej ni\u017c na 6 miesi\u0119cy przed up\u0142ywem kadencji urz\u0119duj\u0105cego Prezydenta\u201d.\n\nAB, PAP", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Prezes TK Julia Przy\u0142\u0119bska wszcz\u0119\u0142a post\u0119powanie w sprawie wniosku marsza\u0142ek Sejmu El\u017cbiety Witek na temat konstytucyjno\u015bci ewentualnego przesuni\u0119cia terminu wybor\u00f3w prezydenckich \u2013 poda\u0142y", "meta_lang": "en", "meta_favicon": "/favicon.ico", "meta_data": {"title": "Prezes TK Julia Przy\u0142\u0119bska wszcz\u0119\u0142a post\u0119powanie - Nasz Dziennik", "language": "pl", "robots": "index, follow", "og": {"url": "https://naszdziennik.pl/polska/220301,prezes-tk-julia-przylebska-wszczela-postepowanie.html", "title": "Prezes TK Julia Przy\u0142\u0119bska wszcz\u0119\u0142a post\u0119powanie", "description": "Prezes TK Julia Przy\u0142\u0119bska wszcz\u0119\u0142a post\u0119powanie w sprawie wniosku marsza\u0142ek Sejmu El\u017cbiety Witek na temat konstytucyjno\u015bci ewentualnego przesuni\u0119cia terminu wybor\u00f3w prezydenckich \u2013 poda\u0142y"}, "description": "Prezes TK Julia Przy\u0142\u0119bska wszcz\u0119\u0142a post\u0119powanie w sprawie wniosku marsza\u0142ek Sejmu El\u017cbiety Witek na temat konstytucyjno\u015bci ewentualnego przesuni\u0119cia terminu wybor\u00f3w prezydenckich \u2013 poda\u0142y"}, "canonical_link": "https://naszdziennik.pl/polska/220301,prezes-tk-julia-przylebska-wszczela-postepowanie.html"}