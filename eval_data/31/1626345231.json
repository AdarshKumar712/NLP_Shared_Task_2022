{"source_url": "https://web.archive.org", "url": "https://web.archive.org/web/20220222203828id_/https://www.primaonline.it/2020/06/05/307958/twitter-censura-di-nuovo-trump-questa-volta-per-copyright-protesta-presidenziale-censurato-messaggio-unificate-su-floyd/", "title": "Twitter censura di nuovo Trump, questa volta per violazione al copyright. Protesta presidenziale: censurato messaggio unificate su Floyd", "top_image": "http://www.primaonline.it/wp-content/uploads/2020/06/trump-twitter.png", "meta_img": "http://www.primaonline.it/wp-content/uploads/2020/06/trump-twitter.png", "images": ["https://www.primaonline.it/app/uploads/2022/02/BANNER-UOMINI-720x300-1.jpeg", "https://www.primaonline.it/app/uploads/2022/02/fip-perosino-2-1.jpeg", "https://web.archive.org/app/themes/primaonline-theme/images/share/twitter.png", "https://www.primaonline.it/app/uploads/2021/04/12716530_small.jpg", "https://web.archive.org/app/themes/primaonline-theme/images/share/whatsapp.png", "http://www.primaonline.it/wp-content/uploads/2020/06/trump-twitter.png", "https://www.primaonline.it/app/uploads/2021/09/13703837_small.jpg", "https://www.primaonline.it/app/uploads/2021/08/Diletta-Leotta-volto-del-calcio-su-Dazn-foto-LaPresse.jpg", "https://www.primaonline.it/app/uploads/2022/02/BANNER-UOMINI-300x250-bis.jpeg", "https://www.primaonline.it/app/uploads/2022/02/Montaggi-530.png", "https://www.primaonline.it/app/themes/primaonline-theme/images/logo_newsletter.png", "https://web.archive.org/app/themes/primaonline-theme/images/share/email.png", "https://www.primaonline.it/app/themes/primaonline-theme/images/logo.png", "https://web.archive.org/app/themes/primaonline-theme/images/share/facebook.png", "https://www.primaonline.it/app/themes/primaonline-theme/images/default.jpg", "https://www.primaonline.it/app/uploads/2021/09/Luigi-Gubitosi-_Amministratore-Delegato-TIM_TIM-presenta-il-5G-Roma-5-luglio.jpg", "https://web.archive.org/app/themes/primaonline-theme/images/share/linkedin.png", "https://www.primaonline.it/app/uploads/2021/09/edgenesis3_20210930120011626_845a9ae6ea8e39b669a690432d7f5107.jpg", "https://www.primaonline.it/app/uploads/2021/11/13879210_medium-900x600.jpg"], "movies": [], "text": "Nuovo scontro tra Twitter e il presidente americano Donald Trump: questa volta il social network ha disattivato un video postato dal team della campagna elettorale del presidente americano che rende omaggio a George Floyd, affermando che la decisione \u00e8 stata presa per una \u201cviolazione di copyright\u201d. Da parte loro responsabili della campagna del presidente hanno accusato Twitter e il suo co-fondatore Jack Dorsey di censurare un \u201cmessaggio confortante e unificante del presidente Trump\u201d.\n\nNel video, la voce del presidente americano viene trasmessa su un montaggio di foto e video delle manifestazioni e della violenza che sono seguite alla morte di Floyd. La morte di George Floyd, un uomo di colore di 46 anni durante un controllo della polizia il 25 maggio a Minneapolis, nel Minnesota, ha portato a proteste in tutti gli Stati Uniti.\n\n\u201cStiamo rispondendo a un reclamo sul copyright inviato a noi da uno dei proprietari del copyright o da uno dei loro rappresentanti\u201d, ha dichiarato un rappresentante di Twitter. Il video di 3:45 minuti pubblicato sul canale YouTube del team della campagna di Trump, dove \u00e8 ancora disponibile, \u00e8 stato twittato mercoled\u00ec.\n\nIl social network \u00e8 sotto uno stretto controllo da parte dell\u2019amministrazione Trump da quando ha sollecitato i suoi utenti a verificare la veridicit\u00e0 dei messaggi inviati da Donald Trump prima di censurare un altro tweet presidenziale perch\u00e9 ritenuto potenzialmente capace di \u201cesaltare la violenza\u201d.", "keywords": [], "meta_keywords": [""], "tags": ["documenti", "dati e cifre", "muy confidencial", "manager", "eventi", "Classifiche"], "authors": [], "publish_date": "Fri Jun  5 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "https://www.primaonline.it/app/themes/primaonline-theme/images/favicon.ico", "meta_data": {"viewport": "width=device-width, initial-scale=1", "robots": "index, follow, max-image-preview:large, max-snippet:-1, max-video-preview:-1", "og": {"locale": "it_IT", "type": "article", "title": "Twitter censura di nuovo Trump, questa volta per violazione al copyright. Protesta presidenziale: censurato messaggio unificate su Floyd - Primaonline", "description": "Nuovo scontro tra Twitter e il presidente americano Donald Trump: questa volta il social network ha disattivato un video postato dal team della campagna elettorale del presidente americano che rende omaggio a George Floyd, affermando che la decisione \u00e8 stata presa per una \u201cviolazione di copyright\u201d. Da parte loro responsabili della campagna del presidente hanno [\u2026]", "url": "https://www.primaonline.it/2020/06/05/307958/twitter-censura-di-nuovo-trump-questa-volta-per-copyright-protesta-presidenziale-censurato-messaggio-unificate-su-floyd/", "site_name": "Primaonline", "image": "http://www.primaonline.it/wp-content/uploads/2020/06/trump-twitter.png"}, "article": {"published_time": "2020-06-05T15:15:46+00:00"}, "twitter": {"card": "summary_large_image", "label1": "Written by", "data1": "Roberto Borghi", "label2": "Est. reading time", "data2": "1 minuto"}, "generator": "WordPress 5.7.2"}, "canonical_link": "https://www.primaonline.it/2020/06/05/307958/twitter-censura-di-nuovo-trump-questa-volta-per-copyright-protesta-presidenziale-censurato-messaggio-unificate-su-floyd/"}