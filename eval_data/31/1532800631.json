{"source_url": "https://www.tgcom24.mediaset.it", "url": "https://www.tgcom24.mediaset.it/cronaca/coronavirus-lappello-di-una-malata-di-leucemia-lasciate-le-mascherine-a-noi-immunodepressi_15407784-202002a.shtml", "title": "Coronavirus, l'appello di una malata di leucemia: \"Lasciate le mascherine a noi immunodepressi\"", "top_image": "https://img-prod.tgcom24.mediaset.it/images/2020/02/27/132130526-2a4ef8ce-53c2-4542-bfdf-a67af80369b6.jpg", "meta_img": "https://img-prod.tgcom24.mediaset.it/images/2020/02/27/132130526-2a4ef8ce-53c2-4542-bfdf-a67af80369b6.jpg", "images": ["https://www.tgcom24.mediaset.it/assets/img/bgLogoTgcom24.png", "data:image/gif;base64,R0lGODlhAQABAAD/ACwAAAAAAQABAAACADs=", "https://www.shinystat.com/cgi-bin/shinystat.cgi?USER=tgcom24&P=2", "https://mediasetitalia01.wt-eu02.net/769396664005295/wt.pl?p=323,0", "http://b.scorecardresearch.com/p?c1=2&c2=8971536&cv=2.0&cj=1", "https://img-prod.tgcom24.mediaset.it/images/2020/02/27/132130526-2a4ef8ce-53c2-4542-bfdf-a67af80369b6.jpg", "https://secure-it.imrworldwide.com/cgi-bin/m?ci=gruppomediaset-it&cg=0"], "movies": [], "text": "\"Amici italiani, vi prego, basta con le lamentele e le polemiche, basta con le razzie di disinfettanti e mascherine \"a caso\", le farmacie rispondono anche a chi, come me, ne ha davvero bisogno, che \"non se ne trovano pi\u00f9\": ma vi sembra il caso di farsi compatire cos\u00ec? Chiedo a tutti voi un po' pi\u00f9 di senso civico e di buona volont\u00e0, per far s\u00ec che le cose migliorino nei prossimi giorni\u201d. Questo l\u2019appello di Elena Vaccari , una giovane emiliana malata di leucemia, lanciato attraverso un post su Facebook per commentare l'introvabilit\u00e0 di mascherine in tempo di coronavirus.\n\nIl post\"Ciao, sono un'immunodepressa durante la prima epidemia del mondo contemporaneo. S\u00ec, appartengo proprio a quella categoria di \"persone a rischio\" che vedete citate negli articoli di questi giorni. So che avete paura, ma state tranquilli: \u00e8 ormai chiaro che il coronavirus non far\u00e0 niente a voi che state bene, mentre potrebbe fare molto male a quelli che, come me, hanno le difese immunitarie sotto ai piedi a causa di chemioterapie o simili\u201d: inizia cos\u00ec il post di Elena che dice poi di essere \u201cun po' sconvolta da quello che vedo succedere in Italia, un Paese che ho lasciato tante volte ma dove poi sono tornata per vivere \"per sempre\", un \"per sempre\" che ha assunto un significato diverso da quando, 2 anni fa, ho avuto la diagnosi di leucemia\"\n\nUn messaggio chiaro quello di Elena, che si conclude con un ulteriore appello finale: \"Se dovete rinunciare a qualcuna delle vostre abitudini per contenere la diffusione del virus, non fatene una tragedia. Io e tutti gli altri membri del gruppo \"persone a rischio\", ve ne saremo grati \"per sempre\".", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Coronavirus, l'appello di una malata di leucemia: \"Lasciate le mascherine a noi immunodepressi\" - \"Chiedo a tutti voi un po' pi\u00f9 di senso civico, e di buona volont\u00e0, per far s\u00ec che le cose migliorino nei prossimi giorni\", ha aggiunto", "meta_lang": "it", "meta_favicon": "//img2.tgcom24.mediaset.it/assets/img/favicon.ico", "meta_data": {"description": "Coronavirus, l'appello di una malata di leucemia: \"Lasciate le mascherine a noi immunodepressi\" - \"Chiedo a tutti voi un po' pi\u00f9 di senso civico, e di buona volont\u00e0, per far s\u00ec che le cose migliorino nei prossimi giorni\", ha aggiunto", "date": "2020-02-27", "year": 2020, "month": "2020-02", "thumbnail": "https://img-prod.tgcom24.mediaset.it/images/2020/02/27/132130526-2a4ef8ce-53c2-4542-bfdf-a67af80369b6.jpg", "language": "IT", "robots": "index,follow", "revisit-after": "1 DAYS", "rating": "general", "generator": "Kolumbus", "owner": "RTI S.p.A.", "copyright": "RTI S.p.A.", "viewport": "width=device-width, initial-scale=1", "al": {"ios": {"app_store_id": 331307981, "app_name": "tgcom24", "url": "tgcom24://app.tgcom24.it/articolo?idArticolo=15407784"}, "android": {"app_name": "tgcom24", "package": "it.froggy.tgcom", "url": "tgcom24://app.tgcom24.it/articolo?idArticolo=15407784"}, "web": {"url": "https://www.tgcom24.mediaset.it/cronaca/coronavirus-lappello-di-una-malata-di-leucemia-lasciate-le-mascherine-a-noi-immunodepressi_15407784-202002a.shtml"}}, "fb": {"app_id": 206282216389866, "pages": 250824565117141}, "twitter": {"card": "summary", "title": "Coronavirus, l'appello di una malata di leucemia: \"Lasciate le mascherine a noi immunodepressi\" - Tgcom24", "site": "@MediasetTgcom24", "creator": "@MediasetTgcom24"}, "og": {"type": "article", "title": "Coronavirus, l'appello di una malata di leucemia: \"Lasciate le mascherine a noi immunodepressi\" - Tgcom24", "image": {"identifier": "https://img-prod.tgcom24.mediaset.it/images/2020/02/27/132130526-2a4ef8ce-53c2-4542-bfdf-a67af80369b6.jpg", "width": 634, "height": 475}, "site_name": "Tgcom24", "url": "https://www.tgcom24.mediaset.it/cronaca/coronavirus-lappello-di-una-malata-di-leucemia-lasciate-le-mascherine-a-noi-immunodepressi_15407784-202002a.shtml"}}, "canonical_link": "https://www.tgcom24.mediaset.it/cronaca/coronavirus-lappello-di-una-malata-di-leucemia-lasciate-le-mascherine-a-noi-immunodepressi_15407784-202002a.shtml"}