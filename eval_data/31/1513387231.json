{"source_url": "http://www.today.it", "url": "http://www.today.it/citta/rapina-anziano-finto-funzionario-inps.html", "title": "Fa entrare finto funzionario Inps conosciuto al centro anziani: narcotizzato e rapinato", "top_image": "http://www.today.it/~media/horizontal-hi/8312512399962/anziano-pensionato-pixabay-2.jpg", "meta_img": "http://www.today.it/~media/horizontal-hi/8312512399962/anziano-pensionato-pixabay-2.jpg", "images": ["http://2.citynews.stgy.ovh/~shared/images/v2015/avatars/citynews-today.png", "http://www.today.it/~media/horizontal-hi/8312512399962/anziano-pensionato-pixabay-2.jpg", "http://1.citynews-citynews.stgy.ovh/images/cn-horizontal-simple-full-10years.png", "http://www.today.it/~shared/do/~/count/?NIDXpKU0xGnN2J2f6rAw_7BwNhc5w09f1PzXKZSfbKnQ47yYOwK35nyplhzeluA4nWt0jIzO3IhX9NWSemvLi2etqIa-mJjycm5KNY3uAJAxAuLK38EOYcryqAPh7EZZYZt3fmB1NoNbJaQ1rH", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://b.scorecardresearch.com/p?c1=2&c2=9751734&cs_ucfr=0&cv=2.0&cj=1", "http://1.citynews.stgy.ovh/~shared/images/v2015/brands/today-logo.svg"], "movies": [], "text": "Un anziano \u00e8 stato narcotizzato e rapinato in casa da un sedicente funzionario Inps. \u00c8 successo a Roma, nel quartiere Flaminio. A trovarlo \u00e8 stato il figlio, preoccupato per non avere avuto sue notizie, che ha chiamato subito la polizia.\n\nSecondo la denuncia, l'anziano aveva fatto entrare in casa un uomo conosciuto qualche giorno prima che si era spacciato per un funzionario dell'Inps e che avrebbe dovuto aiutarlo con alcune pratiche amministrative. Una volta in casa, l'anziano gli ha preparato un caff\u00e8: un gesto di cortesia risultato per\u00f2 fatale, visto che probabilmente proprio cos\u00ec il truffatore ha potuto somministrargli un sonnifero. Dopo aver atteso gli effetti del sedativo, una volta addormentato l'anziano, il finto funzionario Inps ha messo a soqquadro la casa alla ricerca di soldi e preziosi, riuscendo a trovare per\u00f2 soltanto 150 euro. Quando il figlio dell'anziano \u00e8 arrivata a casa ha trovato il padre stordito e in stato soporoso.\n\nL'anziano ha raccontato di aver conosciuto il truffatore, \"dalla carnagione oscura\", nei pressi di un vicino centro anziani al Villaggio Olimpico, il quale lo avrebbe avvicinato spacciandosi per un funzionario dell'Inps che avrebbe potuto aiutarlo e poi si \u00e8 presentato nel suo appartamento. Sul caso indagano gli agenti del commissariato Flaminio.", "keywords": [], "meta_keywords": ["anziani", "truffe", "cronaca"], "tags": ["cronaca", "anziani", "truffe"], "authors": [], "publish_date": null, "summary": "", "article_html": "", "meta_description": "Vittima un 85enne, ritrovato stordito dal figlio nel suo appartamento messo a soqquadro dal truffatore, che era riuscito a carpirne la fiducia. Indaga la polizia", "meta_lang": "it", "meta_favicon": "http://3.citynews-today.stgy.ovh/images/v2015/brand/favicon.png", "meta_data": {"title": "Fa entrare finto funzionario Inps conosciuto al centro anziani: narcotizzato e rapinato", "description": "Vittima un 85enne, ritrovato stordito dal figlio nel suo appartamento messo a soqquadro dal truffatore, che era riuscito a carpirne la fiducia. Indaga la polizia", "keywords": "anziani, truffe, cronaca", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "theme-color": "#2A9DDB", "msapplication-navbutton-color": "#2A9DDB", "msapplication-TileColor": "#2A9DDB", "og": {"title": "Fa entrare finto funzionario Inps conosciuto al centro anziani: narcotizzato e rapinato", "description": "Vittima un 85enne, ritrovato stordito dal figlio nel suo appartamento messo a soqquadro dal truffatore, che era riuscito a carpirne la fiducia. Indaga la polizia", "image": {"identifier": "http://www.today.it/~media/horizontal-hi/8312512399962/anziano-pensionato-pixabay-2.jpg", "width": 1000, "height": 563}, "url": "http://www.today.it/citta/rapina-anziano-finto-funzionario-inps.html", "site_name": "Today", "type": "article"}, "fb": {"pages": 335145169857930}}, "canonical_link": "http://www.today.it/citta/rapina-anziano-finto-funzionario-inps.html"}