{"source_url": "https://web.archive.org", "url": "https://web.archive.org/web/20210616175241id_/https://tr.sputniknews.com/koronavirus-salgini/202006101042226914-ispanyada-kovid-19-kurallarini-ihlal-eden-belcika-prensi-joachime-para-cezasi/", "title": "\u0130spanya'da Kovid-19 kurallar\u0131n\u0131 ihlal eden Bel\u00e7ika Prensi Joachim'e para cezas\u0131", "top_image": "https://cdntr2.img.sputniknews.com/images/104215/29/1042152943.jpg", "meta_img": "https://cdntr2.img.sputniknews.com/images/104215/29/1042152943.jpg", "images": ["https://cdntr2.img.sputniknews.com/images/104215/29/1042152943.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdntr1.img.sputniknews.com/img/104215/29/1042152917_0:0:2001:1082_1000x541_80_0_0_63572f4bd4c8eb825fb2e6f528e0c43d.jpg", "https://web.archive.org/services/counter/?project=&obj_id=1042226914&obj_type=article&action_type=&ts=1623865960", "https://cdntr1.img.sputniknews.com/i/avatar-default.png", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E"], "movies": [], "text": "Bel\u00e7ika Prensi Joachim'e, \u0130spanya'da yeni tip koronavir\u00fcs salg\u0131n\u0131ndan dolay\u0131 uygulanan ola\u011fan\u00fcst\u00fc hali ihlal etmekten 10 bin 400 euro ceza verildi.\n\nKurtuba Valili\u011fi, OHAL kurallar\u0131n\u0131 \u00e7i\u011fneyerek 26 May\u0131s'ta kentte aile ve arkada\u015f grubu aras\u0131nda d\u00fczenlenen partiye kat\u0131lan Prens Joachim'e para cezas\u0131 kesti.\n\nYasalar gere\u011fi 10 bin 400 euroluk cezaya 15 g\u00fcn i\u00e7inde itiraz hakk\u0131 olan Prens Joachim, erken \u00f6deme yapmas\u0131 durumunda y\u00fczde 50 indirimden faydalanacak.\n\nBel\u00e7ika Kral\u0131 Felipe'nin ye\u011feni olan Prens Joachim, k\u0131z arkada\u015f\u0131 Victoria Ortiz'i ziyaret etmek i\u00e7in 24 May\u0131s'ta u\u00e7akla Madrid'e gelmi\u015f ve ard\u0131ndan h\u0131zl\u0131 trenle Kurtuba'ya ge\u00e7mi\u015fti.\n\nOrtiz'in ailesinin ve Sevilla kentinden gelen arkada\u015f grubunun oldu\u011fu partiye kat\u0131lan Prens Joachim'e bir g\u00fcn sonra yap\u0131lan Kovid-19 testinin sonucu pozitif \u00e7\u0131km\u0131\u015ft\u0131.\n\nPrens Joachim ve Kurtuba'dayken birlikte oldu\u011fu tespit edilen 26 ki\u015fi, Kovid-19 tedbirleri kapsam\u0131nda 14 g\u00fcn karantinaya al\u0131nm\u0131\u015ft\u0131.\n\n\u0130spanya'da Kovid-19'a kar\u015f\u0131 al\u0131nan tedbirler gere\u011fi en fazla 15 ki\u015finin toplanmas\u0131na izin verilirken, s\u00f6z konusu partiye 27 ki\u015finin kat\u0131lmas\u0131ndan ve yasak olmas\u0131na ra\u011fmen \u015fehirler aras\u0131 seyahat yap\u0131lmas\u0131ndan dolay\u0131 sorumlular hakk\u0131nda soru\u015fturma ba\u015flat\u0131lm\u0131\u015ft\u0131.", "keywords": [], "meta_keywords": ["koronavir\u00fcs salg\u0131n\u0131ndan son dakika haberleri nedir", "ne kadar koronavir\u00fcs vakas\u0131 var", "koronavir\u00fcsten \u00f6len ki\u015fi say\u0131s\u0131 nedir", "koronavir\u00fcs  ka\u00e7 \u00fclkeye bula\u015ft\u0131", "\u0130spanya'da OHAL"], "tags": ["Para", "OHAL", "Bel\u00e7ika", "\u0130spanya", "Prens Joachim"], "authors": [], "publish_date": null, "summary": "", "article_html": "", "meta_description": "Bel\u00e7ika Prensi Joachim'e, \u0130spanya'da yeni tip koronavir\u00fcs salg\u0131n\u0131ndan dolay\u0131 uygulanan ola\u011fan\u00fcst\u00fc hali  ihlal etmekten 10 bin 400 euro ceza verildi.", "meta_lang": "tr", "meta_favicon": "https://cdntr2.img.sputniknews.com/i/sputnik.png", "meta_data": {"description": "Bel\u00e7ika Prensi Joachim'e, \u0130spanya'da yeni tip koronavir\u00fcs salg\u0131n\u0131ndan dolay\u0131 uygulanan ola\u011fan\u00fcst\u00fc hali  ihlal etmekten 10 bin 400 euro ceza verildi.", "keywords": "koronavir\u00fcs salg\u0131n\u0131ndan son dakika haberleri nedir, ne kadar koronavir\u00fcs vakas\u0131 var, koronavir\u00fcsten \u00f6len ki\u015fi say\u0131s\u0131 nedir, koronavir\u00fcs  ka\u00e7 \u00fclkeye bula\u015ft\u0131, \u0130spanya'da OHAL", "news_keywords": "koronavir\u00fcs salg\u0131n\u0131ndan son dakika haberleri nedir, ne kadar koronavir\u00fcs vakas\u0131 var, koronavir\u00fcsten \u00f6len ki\u015fi say\u0131s\u0131 nedir, koronavir\u00fcs  ka\u00e7 \u00fclkeye bula\u015ft\u0131, \u0130spanya'da OHAL", "robots": "all", "format-detection": "telephone=no", "analytics": {"site_domain": "tr.sputniknews.com", "article_id": 1042226914, "p_ts": 1591810880, "rubric": "koronavirus-salgini", "tags": "Para, Bel\u00e7ika, OHAL, \u0130spanya, Prens Joachim"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "site": "@sputnik_TR", "url": "https://tr.sputniknews.com/koronavirus-salgini/202006101042226914-ispanyada-kovid-19-kurallarini-ihlal-eden-belcika-prensi-joachime-para-cezasi/", "title": "\u0130spanya'da Kovid-19 kurallar\u0131n\u0131 ihlal eden Bel\u00e7ika Prensi Joachim'e para cezas\u0131", "description": "Bel\u00e7ika Prensi Joachim'e, \u0130spanya'da yeni tip koronavir\u00fcs salg\u0131n\u0131ndan dolay\u0131 uygulanan ola\u011fan\u00fcst\u00fc hali  ihlal etmekten 10 bin 400 euro ceza verildi.", "image": "https://tr.sputniknews.com/sharing_snippet/1042226914.png?1591810880"}, "fb": {"app_id": 1649800968572061, "pages": 325770234130103}, "apple-itunes-app": "app-id=969452947, app-argument=com.sputniknews://article?issuer_id=17&issuer_article_id=1042226914", "google-play-app": "app-id=com.sputniknews.sputnik", "og": {"title": "\u0130spanya'da Kovid-19 kurallar\u0131n\u0131 ihlal eden Bel\u00e7ika Prensi Joachim'e para cezas\u0131", "url": "https://tr.sputniknews.com/koronavirus-salgini/202006101042226914-ispanyada-kovid-19-kurallarini-ihlal-eden-belcika-prensi-joachime-para-cezasi/", "type": "website", "description": "Bel\u00e7ika Prensi Joachim'e, \u0130spanya'da yeni tip koronavir\u00fcs salg\u0131n\u0131ndan dolay\u0131 uygulanan ola\u011fan\u00fcst\u00fc hali  ihlal etmekten 10 bin 400 euro ceza verildi.", "image": {"identifier": "https://cdntr2.img.sputniknews.com/images/104215/29/1042152943.jpg", "width": 705, "height": 375}}, "lastmod": "2020-06-10T20:45:42Z", "pubdate": "2020-06-10T20:41:20Z", "url_type": "usual"}, "canonical_link": "https://tr.sputniknews.com/koronavirus-salgini/202006101042226914-ispanyada-kovid-19-kurallarini-ihlal-eden-belcika-prensi-joachime-para-cezasi/"}