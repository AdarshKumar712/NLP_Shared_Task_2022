{"source_url": "https://web.archive.org", "url": "https://web.archive.org/web/20201120170203id_/https://www.haberler.com/prof-dr-naci-gorur-ana-fay-hattinda-gerilmeler-13362957-haberi/", "title": "Prof. Dr. Naci G\u00f6r\u00fcr: Ana fay hatt\u0131nda gerilmeler depremi tetikledi", "top_image": "https://foto.haberler.com/haber/2020/06/26/prof-dr-naci-gorur-ana-fay-hattinda-gerilmeler-13362957_7381_amp.jpg", "meta_img": "https://foto.haberler.com/haber/2020/06/26/prof-dr-naci-gorur-ana-fay-hattinda-gerilmeler-13362957_7381_amp.jpg", "images": ["https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://foto.haberler.com/haber/2020/06/26/prof-dr-naci-gorur-ana-fay-hattinda-gerilmeler-13362957_7381_amp.jpg", "https://foto.haberler.com/haber/2020/06/26/prof-dr-naci-gorur-ana-fay-hattinda-gerilmeler-13362957_1204_m.jpg", "https://www.haberler.com/static/images/haberler.com.png"], "movies": [], "text": "Prof. Dr. Naci G\u00f6r\u00fcr: Ana fay hatt\u0131nda gerilmeler depremi tetikledi\n\nProf. Dr. Naci G\u00f6r\u00fcr, Manisa'da meydana gelen 5.5 b\u00fcy\u00fckl\u00fc\u011f\u00fcndeki depremle ilgili a\u00e7\u0131klamalarda bulundu. G\u00f6r\u00fcr, depremin ana fay\u0131n \u00fczerinde hareket eden bloklar\u0131n gerilmelerden meydana geldi\u011fini s\u00f6yledi.\n\nManisa'n\u0131n Saruhanl\u0131 il\u00e7esinde saat 10.21'de 5.5 b\u00fcy\u00fckl\u00fc\u011f\u00fcnde meydana gelen deprem, \u0130stanbul ba\u015fta olmak \u00fczere Ege ve Marmara B\u00f6lgesi'nde bir\u00e7ok ilde hissedildi. Depremin etkisini g\u00f6sterdi\u011fi illerde herhangi bir hasar olu\u015fmazken, Prof. Dr. Naci G\u00f6r\u00fcr, Twitter hesab\u0131ndan bir a\u00e7\u0131klama yapt\u0131.\n\nProf. Dr. Naci G\u00f6r\u00fcr'\u00fcn a\u00e7\u0131klamas\u0131:\n\n\"Arkada\u015flar merhaba. Az \u00f6nce Akhisar-Sazoba'da 5.5 b\u00fcy\u00fckl\u00fc\u011f\u00fcnde bir deprem olu\u015ftu. Bu deprem muhtemelen Gediz Grabeninin G\u00f6l Marmara civar\u0131nda kollara ayr\u0131ld\u0131\u011f\u0131 yerde KB-GD do\u011frultulu ikincil bir graben fay\u0131na ba\u011fl\u0131 olarak geli\u015fti. T\u00fcm bu depremler kanaatimce Gediz Grabeninin Turgutlu-Salihli-Ala\u015fehir g\u00fczergah\u0131ndan ge\u00e7en ana fay\u0131n \u00fczerinde hareket eden tavan blokundaki farkl\u0131 gerilmelerden meydana geliyor. Yani Gediz Grabeninin kuzey k\u0131s\u0131mlar\u0131 bu b\u00f6lgedeki K-G y\u00f6nl\u00fc gerilmeye paralel olarak yerle\u015fiyor. Sevgiler.\"\n\nProf. G\u00f6r\u00fcr, daha sonra \"Metinde anlatt\u0131klar\u0131m\u0131 bu \u015fekilde g\u00f6rebilirsiniz\" diyerek ile a\u015fa\u011f\u0131daki g\u00f6rseli payla\u015ft\u0131.", "keywords": [], "meta_keywords": ["Naci G\u00f6r\u00fcr", "Marmara", "Deprem", "Manisa", "G\u00fcncel", "Manisa"], "tags": [], "authors": [], "publish_date": null, "summary": "", "article_html": "", "meta_description": "Prof. Dr. Naci G\u00f6r\u00fcr, Manisa'da meydana gelen 5.5 b\u00fcy\u00fckl\u00fc\u011f\u00fcndeki depremle ilgili a\u00e7\u0131klamalarda bulundu. G\u00f6r\u00fcr, depremin ana fay\u0131n \u00fczerinde hareket eden bloklar\u0131n gerilmelerden meydana geldi\u011fini s\u00f6yledi.", "meta_lang": "tr", "meta_favicon": "https://www.haberler.com/static/images/touch-icon-iphone.png", "meta_data": {"description": "Prof. Dr. Naci G\u00f6r\u00fcr, Manisa'da meydana gelen 5.5 b\u00fcy\u00fckl\u00fc\u011f\u00fcndeki depremle ilgili a\u00e7\u0131klamalarda bulundu. G\u00f6r\u00fcr, depremin ana fay\u0131n \u00fczerinde hareket eden bloklar\u0131n gerilmelerden meydana geldi\u011fini s\u00f6yledi.", "keywords": "Naci G\u00f6r\u00fcr, Marmara, Deprem, Manisa, G\u00fcncel, Manisa", "image": "https://foto.haberler.com/haber/2020/06/26/prof-dr-naci-gorur-ana-fay-hattinda-gerilmeler-13362957_7381_amp.jpg", "robots": "max-image-preview:large", "medium": "news", "dateCreated": "2020-06-26T12:17:15+03:00", "dateUpdated": "2020-06-26T13:47:16+03:00", "msapplication-starturl": "https://www.haberler.com", "article": {"id": 13362957, "author": "G\u00f6zde Nur, Haberler.com", "section": {"identifier": "guncel", "type": "Detail Page", "list": "guncel"}, "tag": "Naci G\u00f6r\u00fcr, Marmara, Deprem, Manisa, G\u00fcncel"}, "og": {"url": "https://www.haberler.com/prof-dr-naci-gorur-ana-fay-hattinda-gerilmeler-13362957-haberi/", "site_name": "Haberler.com", "locale": "tr_TR", "type": "article", "title": "Prof. Dr. Naci G\u00f6r\u00fcr: Ana fay hatt\u0131nda gerilmeler depremi tetikledi", "description": "Prof. Dr. Naci G\u00f6r\u00fcr, Manisa'da meydana gelen 5.5 b\u00fcy\u00fckl\u00fc\u011f\u00fcndeki depremle ilgili a\u00e7\u0131klamalarda bulundu. G\u00f6r\u00fcr, depremin ana fay\u0131n \u00fczerinde hareket eden bloklar\u0131n gerilmelerden meydana geldi\u011fini s\u00f6yledi.", "image": {"identifier": "https://foto.haberler.com/haber/2020/06/26/prof-dr-naci-gorur-ana-fay-hattinda-gerilmeler-13362957_7381_amp.jpg", "secure_url": "https://foto.haberler.com/haber/2020/06/26/prof-dr-naci-gorur-ana-fay-hattinda-gerilmeler-13362957_7381_amp.jpg", "width": 1200, "height": 677}}, "fb": {"pages": 130833686950210, "app_id": 1094461860619988, "page_id": 116642265047044}, "twitter": {"url": "https://www.haberler.com/prof-dr-naci-gorur-ana-fay-hattinda-gerilmeler-13362957-haberi/", "card": "summary_large_image", "site": "Haberler", "title": "Prof. Dr. Naci G\u00f6r\u00fcr: Ana fay hatt\u0131nda gerilmeler depremi tetikledi", "description": "Prof. Dr. Naci G\u00f6r\u00fcr, Manisa'da meydana gelen 5.5 b\u00fcy\u00fckl\u00fc\u011f\u00fcndeki depremle ilgili a\u00e7\u0131klamalarda bulundu. G\u00f6r\u00fcr, depremin ana fay\u0131n \u00fczerinde hareket eden bloklar\u0131n gerilmelerden meydana geldi\u011fini s\u00f6yledi.", "image": "https://foto.haberler.com/haber/2020/06/26/prof-dr-naci-gorur-ana-fay-hattinda-gerilmeler-13362957_7381_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "apple-mobile-web-app-status-bar-style": "black", "apple-mobile-web-app-title": "Haberler.com", "msapplication-TileColor": "#ffffff", "msapplication-TileImage": "/static/img/favicons/icon152.png?v=2", "theme-color": "#ffffff", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/prof-dr-naci-gorur-ana-fay-hattinda-gerilmeler-13362957-haberi/"}