{"source_url": "https://web.archive.org", "url": "https://web.archive.org/web/20200521021204id_/https://crowdmedia.pl/kaczynski-wpadl-w-furie-los-sasina-przesadzony/", "title": "Kaczy\u0144ski wpad\u0142 w furi\u0119. Los Sasina przes\u0105dzony?", "top_image": "https://crowdmedia.pl/wp-content/uploads/2017/02/sasin.jpeg", "meta_img": "https://crowdmedia.pl/wp-content/uploads/2017/02/sasin.jpeg", "images": ["https://crowdmedia.pl/wp-content/uploads/2016/11/crowd-logo-biale-e1478018561624.png", "https://crowdmedia.pl/wp-content/uploads/2018/03/Glinski-300x200.png", "https://crowdmedia.pl/wp-content/uploads/2020/01/31016688308_88fdb5b93a_b-300x200.jpg", "https://crowdmedia.pl/wp-content/uploads/2018/03/Glinski-150x150.png", "https://crowdmedia.pl/wp-content/uploads/2019/01/kurski-ep-150x150.jpg", "https://crowdmedia.pl/wp-content/uploads/2019/01/kurski-ep-300x200.jpg", "https://crowdmedia.pl/wp-content/uploads/2020/01/31016688308_88fdb5b93a_b-150x150.jpg", "https://crowdmedia.pl/wp-content/uploads/2020/05/shutterstock_1622434084.jpg", "https://secure.gravatar.com/avatar/c139a2c3c65edc90336cf159244edf63?s=112&d=mm&r=g", "https://crowdmedia.pl/wp-content/uploads/2017/02/sasin-990x557.jpeg", "https://secure.gravatar.com/avatar/c139a2c3c65edc90336cf159244edf63?s=140&d=mm&r=g", "https://crowdmedia.pl/wp-content/uploads/2019/01/kurski-ep-74x55.jpg", "https://crowdmedia.pl/wp-content/uploads/2020/02/48718580111_f67467a818_b-150x150.jpg", "https://crowdmedia.pl/wp-content/uploads/2020/01/31016688308_88fdb5b93a_b-74x55.jpg", "https://crowdmedia.pl/wp-content/uploads/2016/08/crowdie7.png", "https://crowdmedia.pl/wp-content/uploads/2017/02/sasin.jpeg", "https://crowdmedia.pl/wp-content/uploads/2019/09/lewica-150x150.jpg", "https://crowdmedia.pl/wp-content/uploads/2018/03/Glinski-74x55.png"], "movies": [], "text": "Jak donosi \u201cGazeta Wyborcza\u201d w miniony weekend mia\u0142o doj\u015b\u0107 do awantury w siedzibie PiS. Prezes Jaros\u0142aw Kaczy\u0144ski chcia\u0142 natychmiastowej dymisji Jacka Sasina. O co posz\u0142o?\n\nPono\u0107 Sasin zapewnia\u0142 dot\u0105d Kaczy\u0144skiego, \u017ce wybory mo\u017cna spokojnie przygotowa\u0107 na 10 maja. W poniedzia\u0142ek przyzna\u0142, \u017ce to nierealne. Wywo\u0142a\u0142o to w\u015bciek\u0142o\u015b\u0107 prezesa.\n\nSasin? Zdymisjonowa\u0107 go!\n\nKaczy\u0144ski chcia\u0142 natychmiastowej dymisji szefa aktyw\u00f3w pa\u0144stwowych. Uratowa\u0142 go dopiero premier Mateusz Morawiecki.\n\nZreszt\u0105 blama\u017c w kwestii wybor\u00f3w to tylko czubek g\u00f3ry lodowej. Kaczy\u0144ski jest w\u015bciek\u0142y na swojego bliskiego wsp\u00f3\u0142pracownika, bowiem ten nie zadba\u0142 pono\u0107 dostatecznie o sytuacj\u0119 w g\u00f3rnictwie. Sasin ma wi\u0119c spory problem i znalaz\u0142 si\u0119 pomi\u0119dzy Skyll\u0105 a Charybd\u0105. Zacz\u0105\u0142 si\u0119 bowiem kryzys \u2013 mo\u017cliwe, \u017ce nawet najwi\u0119kszy od 90 lat. Trudna sytuacja finans\u00f3w pa\u0144stwa nie pozwala mu dostatecznie pom\u00f3c g\u00f3rnikom. Z drugiej strony, jak dodaje \u201cRz\u201d, PiS chce, by szybko doprowadzi\u0142 do zawarcia porozumienia z t\u0105 grup\u0105 zawodow\u0105, kt\u00f3ra jest nierzadko wskazywana jako jeden z wa\u017cnych elektorat\u00f3w partii.\n\nJedna wielka katastrofa\n\nWin\u0105 Sasina jest g\u0142\u00f3wnie to, \u017ce obiecywa\u0142 Kaczy\u0144skiemu co\u015b, co by\u0142o nierealne od samego pocz\u0105tku. Chyba wszystko w my\u015bl \u201cjako\u015b to b\u0119dzie\u201d. O tym, \u017ce Poczta Polska nie podoba\u0142 zadaniu przeprowadzenia wybor\u00f3w wiedzia\u0142 za\u015b chyba ka\u017cdy, kto kiedykolwiek korzysta\u0142 w us\u0142ug sp\u00f3\u0142ki. Niekt\u00f3rzy \u017cartobliwie zauwa\u017caj\u0105, \u017ce Sasinowi m\u00f3g\u0142 uwierzy\u0107 tylko prezes PiS, kt\u00f3ry chyba od 30 lat nie czeka\u0142 w oddziale pocztowym z awizo.\n\nNadal nie wiemy, czy wybory odb\u0119d\u0105 si\u0119 10 maja. Mo\u017cliwe, \u017ce wszystko rozstrzygnie si\u0119 ju\u017c w czwartek. Tyle \u017ce nadal chyba nikt z nas nie ma pakietu wyborczego. Jak wi\u0119c mamy zag\u0142osowa\u0107 w niedziel\u0119? Najprawdopodobniej zag\u0142osujemy dopiera za tydzie\u0144 lub dwa. Mo\u017cliwe te\u017c, \u017ce dopiero w sierpniu, bowiem coraz cz\u0119\u015bciej m\u00f3wi si\u0119 o og\u0142oszeniu nowych wybor\u00f3w do Sejmu i Senatu, kt\u00f3re mia\u0142yby odby\u0107 si\u0119 w sierpniu.\n\nW ka\u017cdym razie obecna, trudna sytuacja pokazuje, \u017ce Zjednoczona Prawica by\u0142a projektem na dobr\u0105 pogod\u0119. Gdy na niebie pojawi\u0142y si\u0119 czarne chmury, wszystko zaczyna si\u0119 sypa\u0107. \u0141\u0105cznie z karierami polityk\u00f3w z PiS.\n\n\u0179r\u00f3d\u0142o: Interia\n\nCzytasz nas? Podobaj\u0105 Ci si\u0119 zamieszczane przez nas tre\u015bci?\n\nWesprzyj nas swoj\u0105 wp\u0142at\u0105.\n\nWp\u0142acaj\u0105c pomagasz budowa\u0107 Crowd Media \u2013 wolne media, kt\u00f3re patrz\u0105 w\u0142adzy na r\u0119ce. WP\u0141A\u0106", "keywords": [], "meta_keywords": [""], "tags": ["epidemia", "USA", "Oscary 2020", "sonda\u017c", "skoki narciarskie", "wybory 2020", "Film", "Tr\u00f3jka", "Kamil Stoch", "Liga Mistrz\u00f3w", "Rafa\u0142 Trzaskowski", "Robert Lewandowski", "#Ko\u015bci\u00f3\u0142", "pi\u0142ka no\u017cna", "Donald Tusk", "wybory", "polityka polska", "Tadeusz Rydzyk", "#Antoni Macierewicz", "Puchar \u015awiata", "polityka", "Jacek Sasin", "pandemia", "#Jaros\u0142aw Kaczy\u0144ski", "wybory prezydenckie", "Mateusz Morawiecki", "kaczynski", "rz\u0105d", "Dawid Kubacki", "Patryk Jaki", "Zbigniew Ziobro", "wybory korespondencyjne", "Andrzej Duda", "Ekstraklasa", "Piotr \u017by\u0142a", "TVP", "Tomasz Grodzki", "PiS", "Jacek Kurski", "gospodarka", "Jaros\u0142aw Gowin", "sport", "Legia Warszawa", "koronawirus", "Ma\u0142gorzata Kidawa B\u0142o\u0144ska"], "authors": ["Jacek Walewski"], "publish_date": "Tue May  5 11:07:23 2020", "summary": "", "article_html": "", "meta_description": "Jak donosi \"Wyborcza\" w miniony weekend mia\u0142o doj\u015b\u0107 do awantury w siedzibie PiS. Prezes Jaros\u0142aw Kaczy\u0144ski chcia\u0142 natychmiastowej dymisji Jacka Sasina.", "meta_lang": "pl", "meta_favicon": "https://crowdmedia.pl/wp-content/uploads/2016/10/cropped-crowd-logo-01-32x32.png", "meta_data": {"viewport": "width=device-width,initial-scale=1.0", "description": "Jak donosi \"Wyborcza\" w miniony weekend mia\u0142o doj\u015b\u0107 do awantury w siedzibie PiS. Prezes Jaros\u0142aw Kaczy\u0144ski chcia\u0142 natychmiastowej dymisji Jacka Sasina.", "robots": "max-snippet:-1, max-image-preview:large, max-video-preview:-1", "twitter": {"card": "summary_large_image", "description": "Jak donosi \"Wyborcza\" w miniony weekend mia\u0142o doj\u015b\u0107 do awantury w siedzibie PiS. Prezes Jaros\u0142aw Kaczy\u0144ski chcia\u0142 natychmiastowej dymisji Jacka Sasina.", "title": "Kaczy\u0144ski wpad\u0142 w furi\u0119. Los Sasina przes\u0105dzony? - CrowdMedia", "image": "https://crowdmedia.pl/wp-content/uploads/2017/02/sasin.jpeg", "url": "https://crowdmedia.pl/kaczynski-wpadl-w-furie-los-sasina-przesadzony/"}, "generator": "WordPress 5.3.3", "fb": {"app_id": 539688926228188}, "msapplication-TileImage": "https://crowdmedia.pl/wp-content/uploads/2016/10/cropped-crowd-logo-01-270x270.png", "og": {"locale": "pl_PL", "site_name": "CrowdMedia", "title": "Kaczy\u0144ski wpad\u0142 w furi\u0119. Los Sasina przes\u0105dzony? - CrowdMedia", "url": "https://crowdmedia.pl/kaczynski-wpadl-w-furie-los-sasina-przesadzony/", "type": "article", "description": "Jak donosi \"Wyborcza\" w miniony weekend mia\u0142o doj\u015b\u0107 do awantury w siedzibie PiS. Prezes Jaros\u0142aw Kaczy\u0144ski chcia\u0142 natychmiastowej dymisji Jacka Sasina.", "image": {"identifier": "https://crowdmedia.pl/wp-content/uploads/2017/02/sasin.jpeg", "url": "https://crowdmedia.pl/wp-content/uploads/2017/02/sasin.jpeg", "secure_url": "https://crowdmedia.pl/wp-content/uploads/2017/02/sasin.jpeg"}, "updated_time": "2020-05-05T11:07:47+02:00"}, "article": {"published_time": "2020-05-05T11:07:23+02:00", "modified_time": "2020-05-05T11:07:47+02:00", "section": "Polityka i Spo\u0142ecze\u0144stwo", "publisher": "https://www.facebook.com/crowdmediaportal/"}}, "canonical_link": "https://crowdmedia.pl/kaczynski-wpadl-w-furie-los-sasina-przesadzony/"}