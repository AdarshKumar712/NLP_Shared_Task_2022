{"source_url": "https://web.archive.org", "url": "https://web.archive.org/web/20200324153634id_/https://www.agenzianova.com/a/5e78b28d5d8da4.28516453/2863341/2020-03-23/coronavirus-romania-sale-a-576-numero-dei-contagi-4-i-morti", "title": "Coronavirus: Romania, sale a 576 numero dei contagi, 4 i morti", "top_image": "https://www.agenzianova.com/themes/agenzianova/images/frontend/social/twitter_image_src.png", "meta_img": "https://www.agenzianova.com/themes/agenzianova/images/frontend/social/twitter_image_src.png", "images": ["https://cdn.agenzianova.com/html/agenzianova/box/scarica_app/disponibile_su_google_play.png", "https://www.facebook.com/tr?id=423651367999996&ev=PageView&noscript=1", "https://www.agenzianova.com/themes/agenzianova/images/frontend/frame/header/logo.png", "https://www.agenzianova.com/themes/agenzianova/images/frontend/frame/header/icon_rss.gif", "https://cdn.agenzianova.com/banner/agenzianova/Leonardo-20180612-728-x-90_AgenziaNova.jpg", "https://web.archive.org/files/html/servizi_italiani/icone/panorama_energia.gif", "https://www.agenzianova.com/themes/agenzianova/images/frontend/social/twitter_image_src.png", "https://cdn.agenzianova.com/html/agenzianova/box/scarica_app/scarica_su_apple_store.png", "https://web.archive.org/files/html/servizi_italiani/icone/difesa_e_sicurezza.gif", "https://web.archive.org/files/html/agenzianova/camera.png", "https://web.archive.org/files/html/servizi_italiani/icone/l_italia_vista_dagli_altri.gif", "https://gallery.agenzianova.com/upload/2020/03/13/20200313171249-a545e841.jpg", "https://www.agenzianova.com/themes/agenzianova/images/frontend/frame/header/icon_facebook.gif", "https://web.archive.org/files/html/servizi_italiani/icone/speciale-energia.jpg", "https://www.agenzianova.com/themes/agenzianova/images/frontend/frame/header/icon_twitter.gif", "https://cdn.agenzianova.com/banner/agenzianova/scarica_ticker.gif", "https://web.archive.org/files/html/servizi_italiani/icone/panorama_internazionale.gif", "https://web.archive.org/files/html/servizi_italiani/icone/speciale-difesa.jpg", "https://cdn.agenzianova.com/html/servizi_italiani/icone/atlantide.gif", "https://cdn.agenzianova.com/banner/agenzianova/arab_news.jpg", "https://web.archive.org/files/html/servizi_italiani/icone/business-news.jpg", "https://web.archive.org/files/html/servizi_italiani/icone/speciale-infrastrutture.jpg", "https://cdn.agenzianova.com/html/servizi_italiani/icone/mezzaluna.gif", "https://web.archive.org/files/html/servizi_italiani/icone/finestra_sul_mondo.gif", "https://web.archive.org/files/html/servizi_italiani/icone/panorama_arabo.gif", "https://web.archive.org/files/html/servizi_italiani/icone/visto_dalla_cina.gif", "https://cdn.agenzianova.com/html/servizi_italiani/icone/corno_d_africa.gif"], "movies": [], "text": "Coronavirus: Romania, sale a 576 numero dei contagi, 4 i morti\n\n\u00a9 Agenzia Nova - Riproduzione riservata\n\n- Un totale di 576 persone sono affette dal nuovo coronavirus in Romania, e quattro sono morte. Lo ha riferito il Gruppo di comunicazione strategica. Tra questi, 73 sono stati dichiarati guariti e dimessi: 51 a Timisoara, 17 a Bucarest, 3 a Craiova, uno a Iasi e Costanza. Sono stati registrati 143 nuovi casi. I pazienti recentemente confermati con infezione hanno un'et\u00e0 compresa tra 5 e 76 anni. Quattro persone con diagnosi di infezione da Covid-19 e con malattie croniche preesistenti sono decedute negli ospedali di Bucarest, Craiova, Iasi e Suceava. In terapia intensiva, in questo momento, sono ricoverati 15 pazienti, 7 dei quali in gravi condizioni. La salute degli altri pazienti \u00e8 buona, stazionaria. L'et\u00e0 media dei pazienti con diagnosi di Covid-19 \u00e8 di 42 anni; la maggior parte ha tra i 19 e i 50 anni. La Romania \u00e8 entrata quindi da oggi nella \"zona gialla\" Covid-19, con oltre 500 persone segnalate come infette dal nuovo coronavirus sul territorio del paese. Coloro che provengono da paesi con pi\u00f9 di 500 casi confermati di infezione da nuovo coronavirus dovrebbero rimanere in isolamento per 14 giorni. Nella lista gialla ci sono paesi come Arabia Saudita, Australia, Austria, Belgio, Brasile, Canada, Repubblica Ceca, Cile, Corea del Sud - la parte del paese in cui non viene stabilita la quarantena, Danimarca, Ecuador, Svizzera, Finlandia, Francia, Germania, Grecia, Indonesia, Irlanda, Islanda, Israele, Giappone, Regno Unito, Malesia, Norvegia, Olanda, Pakistan, Polonia, Portogallo, Repubblica popolare cinese - l'area di quarantena, Spagna, Stati Uniti, Svezia e Turchia. Rob(Rob)", "keywords": [], "meta_keywords": [""], "tags": [], "authors": [], "publish_date": "Mon Mar 23 00:00:00 2020", "summary": "", "article_html": "", "meta_description": "Un totale di 576 persone sono affette dal nuovo coronavirus in Romania, e quattro sono morte. Lo ha riferito il Gruppo di comunicazione strategica....", "meta_lang": "it", "meta_favicon": "https://www.agenzianova.com/themes/agenzianova/images/common/favicon.ico", "meta_data": {"generator": "BB", "robots": "index, follow", "title": "Coronavirus: Romania, sale a 576 numero dei contagi, 4 i morti", "description": "Un totale di 576 persone sono affette dal nuovo coronavirus in Romania, e quattro sono morte. Lo ha riferito il Gruppo di comunicazione strategica....", "language": "it", "og": {"locale": "it_IT", "type": "website", "site_name": "Agenzia Nova", "url": "https://www.agenzianova.com/a/5e78b28d5d8da4.28516453/2863341/2020-03-23/coronavirus-romania-sale-a-576-numero-dei-contagi-4-i-morti", "title": "Coronavirus: Romania, sale a 576 numero dei contagi, 4 i morti", "description": "Un totale di 576 persone sono affette dal nuovo coronavirus in Romania, e quattro sono morte. Lo ha riferito il Gruppo di comunicazione strategica....", "image": "https://www.agenzianova.com/themes/agenzianova/images/frontend/social/twitter_image_src.png"}, "twitter": {"card": "summary_large_image", "site": "@agenzia_nova", "title": "Coronavirus: Romania, sale a 576 numero dei contagi, 4 i morti", "description": "Un totale di 576 persone sono affette dal nuovo coronavirus in Romania, e quattro sono morte. Lo ha riferito il Gruppo di comunicazione strategica....", "image": "https://www.agenzianova.com/themes/agenzianova/images/frontend/social/twitter_image_src.png"}}, "canonical_link": "https://www.agenzianova.com/a/5e78b28d5d8da4.28516453/2863341/2020-03-23/coronavirus-romania-sale-a-576-numero-dei-contagi-4-i-morti"}