{"source_url": "http://www.foggiatoday.it", "url": "http://www.foggiatoday.it/attualita/spostamenti-regioni-3-giugno.html", "title": "Coronavirus: dal 3 giugno ok agli spostamenti tra regioni. Dal 18 nei comuni di quella di residenza", "top_image": "http://www.foggiatoday.it/~media/horizontal-hi/46073786760681/premier-conte-camera-ansa-2-2.jpg", "meta_img": "http://www.foggiatoday.it/~media/horizontal-hi/46073786760681/premier-conte-camera-ansa-2-2.jpg", "images": ["http://1.citynews.stgy.ovh/~shared/images/v2015/brands/today-logo.svg", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://3.citynews.stgy.ovh/~shared/images/v2015/icons/badge-google.png", "http://www.foggiatoday.it/~shared/do/~/count/?VmztHZ4DSqbNJZCf0wZSIzGuF5_XRMR9q0iTiPeH92oxfQEe80pbumoXZ6DpPMfDaXYBaKwi9kI_fj9sMMz90aqih7MG8nfNz1zGYqLc4Lo0SuK9xw50S1NbPaXYEDgIvWBxztyN4TPxKsb", "http://1.citynews-citynews.stgy.ovh/images/cn-horizontal-simple-full-10years.png", "http://3.citynews.stgy.ovh/~shared/images/v4/elementi/mappa-sud.gif", "http://3.citynews.stgy.ovh/~shared/images/v2015/avatars/citynews-foggiatoday.png", "http://www.foggiatoday.it/~media/horizontal-hi/46073786760681/premier-conte-camera-ansa-2-2.jpg", "http://1.citynews.stgy.ovh/~shared/images/v2015/icons/badge-apple.svg"], "movies": [], "text": "Luned\u00ec 18 maggio \u00e8 il giorno previsto per le le riaperture di negozi, bar e ristoranti, mentre per gli spostamenti tra regioni (per comprovati motivi) bisogner\u00e0 attendere il 3 giugno.\n\nSecondo quanto previsto dalla bozza del decreto ancora da approvare, dal 18 maggio ci si potr\u00e0 muovere liberamente nella propria regione di residenza, senza alcun limite. Resta tuttavia il divieto di spostamento da una regione all'altra. Su questo fronte, qualcosa cambier\u00e0 solo a partire dal 3 giugno, ma con delle limitazioni e in base all'andamento dell'epidemia. \"A partire dal 18 maggio 2020 gli spostamenti all\u2019interno del territorio regionale non sono soggetti ad alcuna limitazione\", si legge nella bozza. La stretta resta tuttavia \"relativamente a specifiche aree del territorio regionale, soggette a particolare aggravamento della situazione epidemiologica\".\n\n\"Fino al 2 giugno 2020 sono vietati i trasferimenti e gli spostamenti, con mezzi di trasporto pubblici e privati, in una regione diversa rispetto a quella in cui attualmente ci si trova, salvo che per comprovate esigenze lavorative, di assoluta urgenza ovvero per motivi di salute; resta in ogni caso consentito il rientro presso il proprio domicilio, abitazione o residenza\". Rimane il \"divieto assoluto di mobilit\u00e0 dalla propria abitazione o dimora per i soggetti sottoposti alla misura della quarantena per provvedimento dell\u2019autorit\u00e0 sanitaria in quanto risultati positivi al virus, fino all\u2019accertamento della guarigione o al ricovero in una struttura sanitaria\".\n\nIl tuo browser non pu\u00f2 riprodurre il video. Devi disattivare ad-block per riprodurre il video. Play Replay Play Replay Pausa Disattiva audio Disattiva audio Disattiva audio Attiva audio Indietro di 10 secondi Avanti di 10 secondi Spot Attiva schermo intero Disattiva schermo intero Skip Il video non pu\u00f2 essere riprodotto: riprova pi\u00f9 tardi. Attendi solo un istante , dopo che avrai attivato javascript . . . Forse potrebbe interessarti , dopo che avrai attivato javascript . . . Devi attivare javascript per riprodurre il video.\n\nDal 3 giugno per\u00f2 si apre uno spiraglio per gli spostamenti da una regione all'altra, ma \"in relazione a specifiche aree del territorio nazionale, secondo principi di adeguatezza e proporzionalit\u00e0 al rischio epidemiologico effettivamente presente in dette aree\", si legge ancora nel testo. Tradotto: senza limitazioni o zone rosse istituite dai governatori in accordo con il governo, oppure per problemi legati all'indice di contagio, a decorrere dal 3 giugno 2020 saranno consentiti gli spostamenti tra le regioni. Non sar\u00e0 dunque pi\u00f9 necessaria l\u2019autocertificazione. Questo l'orientamento del governo, nella bozza del testo che dovr\u00e0 essere approvato. Sempre per quanto riguarda l'apertura dei confini regionali, il governo vorrebbe lasciare facolt\u00e0 alle regioni di adottare misure pi\u00f9 restrittive per protrarre le chiusure, in base ai dati epidemiologici.", "keywords": [], "meta_keywords": ["fase 2", "spostamenti", "coronavirus", "regione puglia"], "tags": ["spostamenti", "fase 2", "coronavirus"], "authors": [], "publish_date": null, "summary": "", "article_html": "", "meta_description": "Dal\u00a03 giugno\u00a0si apre uno spiraglio per gli spostamenti da una regione all'altra, ma solo \"in relazione a specifiche aree del territorio nazionale, secondo principi di adeguatezza e proporzionalit\u00e0 al rischio epidemiologico\"", "meta_lang": "it", "meta_favicon": "http://3.citynews-foggiatoday.stgy.ovh/images/v2015/brand/favicon.png", "meta_data": {"title": "Coronavirus, dal 3 giugno consentiti gli spostamenti tra regioni (ma con limitazioni)", "description": "Dal\u00a03 giugno\u00a0si apre uno spiraglio per gli spostamenti da una regione all'altra, ma solo \"in relazione a specifiche aree del territorio nazionale, secondo principi di adeguatezza e proporzionalit\u00e0 al rischio epidemiologico\"", "keywords": "fase 2, spostamenti, coronavirus, regione puglia", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1201282402, affiliate-data=ct=smart-banner&pt=408258, app-argument=http://www.foggiatoday.it/attualita/spostamenti-regioni-3-giugno.html", "theme-color": "#F2463D", "msapplication-navbutton-color": "#F2463D", "msapplication-TileColor": "#F2463D", "og": {"title": "Coronavirus: dal 3 giugno ok agli spostamenti tra regioni. Dal 18 nei comuni di quella di residenza", "description": "Dal\u00a03 giugno\u00a0si apre uno spiraglio per gli spostamenti da una regione all'altra, ma solo \"in relazione a specifiche aree del territorio nazionale, secondo principi di adeguatezza e proporzionalit\u00e0 al rischio epidemiologico\"", "image": {"identifier": "http://www.foggiatoday.it/~media/horizontal-hi/46073786760681/premier-conte-camera-ansa-2-2.jpg", "width": 1000, "height": 563}, "url": "http://www.foggiatoday.it/attualita/spostamenti-regioni-3-giugno.html", "site_name": "FoggiaToday", "type": "article"}, "fb": {"app_id": 176757602344619, "pages": 190648047618802}}, "canonical_link": "http://www.foggiatoday.it/attualita/spostamenti-regioni-3-giugno.html"}