{"source_url": "https://www.agenpress.it", "url": "https://www.agenpress.it/2020/01/08/francia-cadavere-di-un-bimbo-trovato-nel-carrello-di-un-aereo-arrivato-dalla-costa-davorio/", "title": "Francia. Cadavere di un bimbo trovato nel carrello di un aereo arrivato dalla Costa d\u2019Avorio", "top_image": "https://www.agenpress.it/wp-content/uploads/2020/01/AirFrance_Boeing787.jpg", "meta_img": "https://www.agenpress.it/wp-content/uploads/2020/01/AirFrance_Boeing787.jpg", "images": ["https://www.agenpress.it/wp-content/uploads/2020/01/carola-rackete-fazio-salvini-218x150.jpg", "https://www.agenpress.it/wp-content/uploads/2019/05/onu-nazioni-unite-218x150.jpg", "https://www.agenpress.it/wp-content/uploads/2020/01/1184509015.jpg.0-218x150.jpg", "https://www.agenpress.it/wp-content/uploads/2019/12/piero-angela-218x150.jpg", "https://www.agenpress.it/wp-content/uploads/2019/10/Il-quotidiano-del-Sud-199x300.jpg", "https://www.agenpress.it/wp-content/uploads/2019/12/Matteo-Renzi-Porta-a-Porta-1200x1200-218x150.jpg", "https://www.agenpress.it/wp-content/uploads/2019/07/Agenpress-300x50.png", "https://www.agenpress.it/wp-content/uploads/2018/01/Donald-Trump-e1530105728154-100x70.jpg", "https://www.agenpress.it/wp-content/uploads/2019/12/Cover-F.Moccia-con-nomi-bassa-218x150.jpg", "https://www.agenpress.it/wp-content/uploads/2019/03/banca_popolare_di_bari_2-218x150.jpg", "https://www.agenpress.it/wp-content/uploads/2019/05/onu-218x150.jpg", "https://www.agenpress.it/wp-content/uploads/2020/01/mittal-218x150.jpeg", "https://www.agenpress.it/wp-content/uploads/2018/05/guardia_di_finanza_01_2017_thumb660x453-e1525431806663-218x150.jpg", "https://www.agenpress.it/wp-content/uploads/2020/01/Massimo-Mallegni-218x150.jpg", "https://www.agenpress.it/wp-content/uploads/2017/12/Mara-Carfagna-218x150.jpg", "https://www.agenpress.it/wp-content/uploads/2019/12/Monopattino-elettrico_bassa-218x150.jpg", "https://www.agenpress.it/wp-content/uploads/2019/12/Ibrahimovic-1000x600.jpg_997313609-218x150.jpg", "https://www.agenpress.it/wp-content/uploads/2019/05/Rixi_Edoardo_Lapresse1280-218x150.jpg", "https://www.agenpress.it/wp-content/uploads/2019/07/Agenpress.png", "https://www.agenpress.it/wp-content/uploads/2019/03/dimaioconte-100x70.jpg", "https://www.agenpress.it/wp-content/uploads/2020/01/122748360-d1e7e6e2-75c9-4a67-adb3-a22de2331b4d-218x150.jpg", "https://www.agenpress.it/wp-content/uploads/2019/07/Logo-Agenpet-by-Web-Agency-AleXahm-300x76.png", "https://www.agenpress.it/wp-content/uploads/2020/01/Autostrade_per_lItalia-218x150.jpg", "https://www.agenpress.it/wp-content/uploads/2020/01/cq5dam.web_.738.462-218x150.jpeg", "https://www.agenpress.it/wp-content/uploads/2020/01/AirFrance_Boeing787.jpg", "https://www.agenpress.it/wp-content/uploads/2020/01/tacchini-1-218x150.jpg", "https://www.agenpress.it/wp-content/uploads/2020/01/AirFrance_Boeing787-696x435.jpg", "https://www.agenpress.it/wp-content/uploads/2020/01/iran-aereo-caduto-218x150.jpeg", "https://www.agenpress.it/wp-content/uploads/2019/09/legge-elettorale-218x150.jpg", "https://www.agenpress.it/wp-content/uploads/2020/01/553efb63ed83d4daaf1764f734554837_169_l-218x150.jpg", "https://www.agenpress.it/wp-content/uploads/2019/11/Copertina_Liberi-pensieri-218x150.jpg"], "movies": [], "text": "Agenpress \u2013 Il corpo senza vita di un bambino \u00e8 stato trovato all\u2019interno del carrello di atterraggio di un aereo Air France proveniente dalla Costa D\u2019Avorio.\n\nSecondo le autorit\u00e0 locali, la vittima sarebbe un piccolo di circa dieci anni. L\u2019aereo interessato \u00e8 un Boeing 777 della compagnia di bandiera francese impegnato in un volo di linea tra Abidjan, capitale economica del Paese africano, e Parigi con la sigla AF703. Il velivolo era decollato da Abidjan marted\u00ec sera diretto allo scalo della capitale francese \u201cCharles de Gaulle\u201d dove \u00e8 atterrato prima dell\u2019alba, intorno alle 5 del mattino di oggi.\n\nLa tragedia \u00e8 stata confermata dalla stessa compagnia aerea attraverso twitter rispondendo alle sollecitazioni di alcuni utenti, anche se nessuna informazione \u00e8 stata rivelata sull\u2019et\u00e0 del piccolo. \u201cAir France conferma che il corpo senza vita di un passeggero clandestino \u00e8 stato scoperto nel pozzo del carrello di atterraggio dell\u2019aereo che eseguiva il volo AF703 che collega Abidjan (ABJ) a Parigi-Charles de Gaulle\u201d ha scritto la compagnia, aggiungendo: \u201cEsprimiamo tutto il nostri cordoglio per questo dramma umano\u201d. Sul caso \u00e8 in corso un\u2019indagine per accertare l\u2019identit\u00e0 del minore e i fatti che hanno portato alla tragedia. Un\u2019indagine preliminare \u00e8 stata aperta dalla procura di Bobigny che ha affidato egli accertamenti investigativi alla Gendarmerie des Transports a\u00e9rennes (GTA).", "keywords": [], "meta_keywords": [""], "tags": [], "authors": [], "publish_date": "Wed Jan  8 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "https://www.agenpress.it/wp-content/uploads/2019/07/favicon.ico", "meta_data": {"viewport": "width=device-width, initial-scale=1.0", "og": {"image": {"identifier": "https://www.agenpress.it/wp-content/uploads/2020/01/AirFrance_Boeing787.jpg", "secure_url": "https://www.agenpress.it/wp-content/uploads/2020/01/AirFrance_Boeing787.jpg", "width": 800, "height": 500}, "locale": "it_IT", "type": "article", "title": "Francia. Cadavere di un bimbo trovato nel carrello di un aereo arrivato dalla Costa d'Avorio - Agenpress", "description": "Agenpress \u2013 Il corpo senza vita di un bambino \u00e8 stato trovato all\u2019interno del carrello di atterraggio di un aereo Air France proveniente dalla Costa D\u2019Avorio. Secondo le autorit\u00e0 locali, la vittima sarebbe un piccolo di circa dieci anni. L\u2019aereo interessato \u00e8 un Boeing 777 della compagnia di bandiera francese impegnato in un volo di \u2026", "url": "https://www.agenpress.it/2020/01/08/francia-cadavere-di-un-bimbo-trovato-nel-carrello-di-un-aereo-arrivato-dalla-costa-davorio/", "site_name": "Agenpress"}, "robots": "max-snippet:-1, max-image-preview:large, max-video-preview:-1", "article": {"publisher": "https://www.facebook.com/agenpress/", "section": "Estero", "published_time": "2020-01-08T12:33:46+00:00"}, "fb": {"app_id": 1452080555088235}, "twitter": {"card": "summary_large_image", "description": "Agenpress \u2013 Il corpo senza vita di un bambino \u00e8 stato trovato all\u2019interno del carrello di atterraggio di un aereo Air France proveniente dalla Costa D\u2019Avorio. Secondo le autorit\u00e0 locali, la vittima sarebbe un piccolo di circa dieci anni. L\u2019aereo interessato \u00e8 un Boeing 777 della compagnia di bandiera francese impegnato in un volo di [\u2026]", "title": "Francia. Cadavere di un bimbo trovato nel carrello di un aereo arrivato dalla Costa d'Avorio - Agenpress", "site": "@agenpress", "image": "https://www.agenpress.it/wp-content/uploads/2020/01/AirFrance_Boeing787.jpg", "creator": "@agenpress"}, "generator": "WordPress 5.3.2"}, "canonical_link": "https://www.agenpress.it/2020/01/08/francia-cadavere-di-un-bimbo-trovato-nel-carrello-di-un-aereo-arrivato-dalla-costa-davorio/"}