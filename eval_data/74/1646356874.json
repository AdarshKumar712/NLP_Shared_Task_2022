{"source_url": "https://web.archive.org", "url": "https://web.archive.org/web/20201127060047id_/https://wydarzenia.interia.pl/polska/news-niedziela-handlowa-28-czerwca-sklepy-beda-otwarte,nId,4578750", "title": "Niedziela handlowa. 28 czerwca sklepy b\u0119d\u0105 otwarte", "top_image": "https://i.iplsc.com/-/000A230C8MGGW9JX-C411.jpg", "meta_img": "https://i.iplsc.com/-/000A230C8MGGW9JX-C411.jpg", "images": ["https://web.archive.org/i/interia_logo_b.svg", "https://web.archive.org/i/service_logo_s_new.svg", "https://i.iplsc.com/pap/0009A6098CYXTC6T-C301.jpg", "https://i.iplsc.com/-/000AOSKYKX1ACWL8-C0.jpg", "https://i.iplsc.com/-/000A230C8MGGW9JX-C411.jpg", "https://web.archive.org/i/interia-logo-2-0.svg", "https://e.hub.com.pl/images/adx_fixed/close.svg", "https://web.archive.org/p.gif", "https://i.iplsc.com/galeria-handlowa-w-szczecinie/000A230C8MGGW9JX-C122-F4.jpg"], "movies": [], "text": "Przed nami handlowa niedziela - 28 czerwca sklepy b\u0119d\u0105 otwarte. Nadal obowi\u0105zuj\u0105 wymogi bezpiecze\u0144stwa sanitarnego: maseczki i dost\u0119p do r\u0119kawiczek jednorazowych oraz p\u0142yn\u00f3w dezynfekcyjnych.\n\nZdj\u0119cie Galeria handlowa w Szczecinie /ROBERT STACHNIK/REPORTER /Reporter\n\nZgodnie z ustaw\u0105 o ograniczeniu handlu w niedziele, w 2020 roku zakaz handlu nie obowi\u0105zuje jedynie w ostatni\u0105 niedziel\u0119 czerwca i sierpnia, a tak\u017ce w dwie kolejne niedziele poprzedzaj\u0105ce Bo\u017ce Narodzenie.\n\nReklama\n\nUstawa przewiduje katalog 32 wy\u0142\u0105cze\u0144. Zakaz nie obowi\u0105zuje m.in. w cukierniach, lodziarniach, na stacjach paliw p\u0142ynnych, w kwiaciarniach, w sklepach z pras\u0105, kawiarniach.\n\nZa z\u0142amanie zakazu handlu w niedziele grozi kara w wysoko\u015bci od 1 tys. z\u0142 do 100 tys. z\u0142, a przy uporczywym \u0142amaniu ustawy - kara ograniczenia wolno\u015bci.\n\nW zwi\u0105zku epidemi\u0105 koronawirusa w po\u0142owie marca br. zosta\u0142a ograniczona dzia\u0142alno\u015b\u0107 galerii handlowych. Czynne pozosta\u0142y jedynie sklepy spo\u017cywcze i apteki, a tak\u017ce pralnie i drogerie. Nast\u0119pnie wprowadzono ograniczenia dot. liczby klient\u00f3w w plac\u00f3wkach. Wprowadzony zosta\u0142 r\u00f3wnie\u017c obowi\u0105zek dla sklep\u00f3w, aby udost\u0119pnia\u0142y klientom p\u0142yny do dezynfekcji r\u0105k i r\u0119kawiczki jednorazowe przed wej\u015bciem.\n\nOd soboty 30 maja w ramach wprowadzania kolejnych etap\u00f3w odmra\u017cania gospodarki, rz\u0105d zni\u00f3s\u0142 limity klient\u00f3w w sklepach i galeriach. Nadal obowi\u0105zuje wym\u00f3g noszenia maseczek oraz udost\u0119pnianie klientom r\u0119kawiczek jednorazowych i p\u0142yn\u00f3w dezynfekcyjnych.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/wydarzenia-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Przed, nami, handlowa, niedziela, czerwca, sklepy, b\u0119d\u0105, otwarte, Nadal, obowi\u0105zuj\u0105, wymogi, bezpiecze\u0144stwa, sanitarnego, maseczki, dost\u0119p, r\u0119kawiczek, jednorazowych, oraz, p\u0142yn\u00f3w, dezynfekcyjnych", "twitter": {"description": "Przed nami handlowa niedziela - 28 czerwca sklepy b\u0119d\u0105 otwarte. Nadal obowi\u0105zuj\u0105 wymogi bezpiecze\u0144stwa sanitarnego: maseczki i dost\u0119p do r\u0119kawiczek jednorazowych oraz p\u0142yn\u00f3w dezynfekcyjnych.", "card": "summary_large_image"}, "Description": "Niedziela handlowa. 28 czerwca sklepy b\u0119d\u0105 otwarte - Przed nami handlowa niedziela - 28 czerwca sklepy b\u0119d\u0105 otwarte. Nadal obowi\u0105zuj\u0105 wymogi bezpiecze\u0144stwa sanitarnego: maseczki i dost\u0119p do r\u0119kawiczek jednorazowych oraz p\u0142yn\u00f3w dezynfekcyjnych.", "og": {"type": "article", "title": "Czy niedziela b\u0119dzie handlowa?", "description": "Kliknij i zobacz wi\u0119cej.", "image": "https://i.iplsc.com/-/000A230C8MGGW9JX-C411.jpg", "url": "https://wydarzenia.interia.pl/polska/news-niedziela-handlowa-28-czerwca-sklepy-beda-otwarte,nId,4578750"}, "news_keywords": "wydarzenia.interia.pl, polska, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://wydarzenia.interia.pl/polska/news-niedziela-handlowa-28-czerwca-sklepy-beda-otwarte,nId,4578750"}