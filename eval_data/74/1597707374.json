{"source_url": "https://web.archive.org", "url": "https://web.archive.org/web/20200514231131id_/https://naszdziennik.pl/polska/220256,senat-odrzucil-ustawe-ws-glosowania-korespondencyjnego.html", "title": "Senat odrzuci\u0142 ustaw\u0119 ws. g\u0142osowania korespondencyjnego", "top_image": "https://web.archive.org/favicon.ico", "meta_img": "https://web.archive.org/favicon.ico", "images": ["https://web.archive.org/images/logo-male.png", "https://web.archive.org/images/logo-footer.png", "https://web.archive.org/favicon.ico", "https://web.archive.org/images/print-preview.png"], "movies": [], "text": "Senat we wtorek wieczorem odrzuci\u0142 ustaw\u0119 ws. g\u0142osowania korespondencyjnego w wyborach prezydenckich 2020 r. Teraz stanowisko Senatu trafi do Sejmu.\n\nZa wnioskowanym przez trzy sejmowe komisje odrzuceniem ustawy by\u0142o 50 senator\u00f3w, przeciw opowiedzia\u0142o si\u0119 35, a 1 osoba wstrzyma\u0142a si\u0119 od g\u0142osu.\n\nDo odrzucenia w Sejmie stanowiska Senatu wymagana jest bezwzgl\u0119dna wi\u0119kszo\u015b\u0107 g\u0142os\u00f3w \u2013 o jeden g\u0142os wi\u0119cej ni\u017c wszystkich pozosta\u0142ych g\u0142os\u00f3w (przeciw i wstrzymuj\u0105cych si\u0119). Obecnie klub PiS liczy 235 pos\u0142\u00f3w, spo\u015br\u00f3d kt\u00f3rych 18 to pos\u0142owie koalicyjnego Porozumienia.\n\nUstawa o szczeg\u00f3lnych zasadach przeprowadzania wybor\u00f3w powszechnych na Prezydenta RP zarz\u0105dzonych w 2020 r. zosta\u0142a uchwalona przez Sejm 6 kwietnia z inicjatywy PiS i przewiduje, \u017ce g\u0142osowanie w tegorocznych wyborach prezydenckich ma by\u0107 tylko korespondencyjne.\n\nAB, PAP", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Senat we wtorek wieczorem odrzuci\u0142 ustaw\u0119 ws. g\u0142osowania korespondencyjnego w wyborach prezydenckich 2020 r. Teraz stanowisko Senatu trafi do Sejmu.\r\nZa wnioskowanym przez trzy sejmowe komisje", "meta_lang": "en", "meta_favicon": "/favicon.ico", "meta_data": {"title": "Senat odrzuci\u0142 ustaw\u0119 ws. g\u0142osowania korespondencyjnego - Nasz Dziennik", "language": "pl", "robots": "index, follow", "og": {"url": "https://naszdziennik.pl/polska/220256,senat-odrzucil-ustawe-ws-glosowania-korespondencyjnego.html", "title": "Senat odrzuci\u0142 ustaw\u0119 ws. g\u0142osowania korespondencyjnego", "description": "Senat we wtorek wieczorem odrzuci\u0142 ustaw\u0119 ws. g\u0142osowania korespondencyjnego w wyborach prezydenckich 2020 r. Teraz stanowisko Senatu trafi do Sejmu.\r\nZa wnioskowanym przez trzy sejmowe komisje"}, "description": "Senat we wtorek wieczorem odrzuci\u0142 ustaw\u0119 ws. g\u0142osowania korespondencyjnego w wyborach prezydenckich 2020 r. Teraz stanowisko Senatu trafi do Sejmu.\r\nZa wnioskowanym przez trzy sejmowe komisje"}, "canonical_link": "https://naszdziennik.pl/polska/220256,senat-odrzucil-ustawe-ws-glosowania-korespondencyjnego.html"}