{"source_url": "https://web.archive.org", "url": "https://web.archive.org/web/20200130163801id_/https://www.milligazete.com.tr/haber/3617916/acun-ilicalidan-flas-suleyman-soylu-aciklamasi", "title": "Acun Il\u0131cal\u0131'dan fla\u015f S\u00fcleyman Soylu a\u00e7\u0131klamas\u0131", "top_image": "https://static.daktilo.com/sites/71/uploads/2020/01/29/large/acun-ilicalidan-flas-suleyman-soylu-aciklamasi.jpg", "meta_img": "https://static.daktilo.com/sites/71/uploads/2020/01/29/large/acun-ilicalidan-flas-suleyman-soylu-aciklamasi.jpg", "images": ["https://file.daktilo.com/themes/enerjik/assets/img/mask-16-9.png", "https://static.daktilo.com/sites/71/uploads/2020/01/29/large/acun-ilicalidan-flas-suleyman-soylu-aciklamasi.jpg", "https://file.daktilo.com/themes/enerjik/assets/img/bos.png", "https://static.daktilo.com/sites/71/uploads/2020/01/29/small/acun-ilicalidan-flas-suleyman-soylu-aciklamasi.jpg", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2017/07/03/large/milli-logo-desktop-(5).png", "https://static.daktilo.com/sites/71/uploads/2017/07/03/large/milli-logo-mobil-(3).png"], "movies": [], "text": "Elaz\u0131\u011f depreminin ard\u0131ndan depremzede vatanda\u015flar i\u00e7in bir yard\u0131m kampanyas\u0131 d\u00fczenlemi\u015f ve gecede tam olarak 73 milyon TL toplam\u0131\u015ft\u0131. \u0130\u00e7i\u015fleri Bakan\u0131 S\u00fcleyman Soylu ile de programda canl\u0131 telefon ba\u011flant\u0131s\u0131 yapan Acun Il\u0131cal\u0131, Bakan Soylu'ya \"Sizden bir ricam var. Kampanyadaki \u00f6nemli miktar\u0131 ki sizin baz\u0131 \u015feyleri yapaca\u011f\u0131n\u0131zdan asla bir \u015f\u00fcphem yok ama depremzedelerin \u015fartlar\u0131n\u0131n daha iyi olmas\u0131na kullan\u0131lmas\u0131n\u0131 rica ediyoruz\" demi\u015fti.\n\nIl\u0131cal\u0131'n\u0131n Bakan Soylu'dan istedi\u011fi bu rica g\u00fcndeme damgas\u0131n\u0131 vurmu\u015ftu. Programda yap\u0131lan bu konu\u015fma \u00fczerine Acun Il\u0131cal\u0131, sosyal medya \u00fczerinden bir a\u00e7\u0131klamada bulunarak \"Konu\u015fmam\u0131za ba\u015fka anlamlar y\u00fcklemeyin\" dedi.\n\nAcun Il\u0131cal\u0131, yapt\u0131\u011f\u0131 payla\u015f\u0131m\u0131nda \u015fu ifadeleri kulland\u0131:\n\n\"Pazar ak\u015fam\u0131 \u00fclkece \u00e7ok anlaml\u0131 bir kampanyay\u0131 hayata ge\u00e7irdik. B\u00f6yle anlaml\u0131 bir gecede payla\u015f\u0131lan bu kadar g\u00fczellik varken, yay\u0131n\u0131m\u0131za ba\u011flanan \u0130\u00e7i\u015fleri Bakan\u0131m\u0131z Say\u0131n S\u00fcleyman Soylu ile yapt\u0131\u011f\u0131m\u0131z konu\u015fmam\u0131za ba\u015fka anlamlar y\u00fcklenmesini \u015fa\u015fk\u0131nl\u0131kla kar\u015f\u0131l\u0131yorum\"", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Elaz\u0131\u011f'daki depremzedeler i\u00e7in 73 milyon TL ba\u011f\u0131\u015f toplayan Acun Il\u0131cal\u0131, \u0130\u00e7i\u015fleri Bakan\u0131 S\u00fcleyman Soylu'dan ricada bulunmu\u015ftu. Il\u0131cal\u0131'dan fla\u015f Soylu a\u00e7\u0131klamas\u0131...", "meta_lang": "tr", "meta_favicon": "//static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "Elaz\u0131\u011f'daki depremzedeler i\u00e7in 73 milyon TL ba\u011f\u0131\u015f toplayan Acun Il\u0131cal\u0131, \u0130\u00e7i\u015fleri Bakan\u0131 S\u00fcleyman Soylu'dan ricada bulunmu\u015ftu. Il\u0131cal\u0131'dan fla\u015f Soylu a\u00e7\u0131klamas\u0131...", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "Acun Il\u0131cal\u0131'dan fla\u015f S\u00fcleyman Soylu a\u00e7\u0131klamas\u0131", "type": "article", "url": "https://www.milligazete.com.tr/haber/3617916/acun-ilicalidan-flas-suleyman-soylu-aciklamasi", "image": {"identifier": "https://static.daktilo.com/sites/71/uploads/2020/01/29/large/acun-ilicalidan-flas-suleyman-soylu-aciklamasi.jpg", "width": 800, "height": 426, "alt": "Acun Il\u0131cal\u0131'dan fla\u015f S\u00fcleyman Soylu a\u00e7\u0131klamas\u0131"}}, "twitter": {"card": "summary_large_image", "site": "@milligazetecom", "title": "Acun Il\u0131cal\u0131'dan fla\u015f S\u00fcleyman Soylu a\u00e7\u0131klamas\u0131", "image": "https://static.daktilo.com/sites/71/uploads/2020/01/29/large/acun-ilicalidan-flas-suleyman-soylu-aciklamasi.jpg"}}, "canonical_link": "https://www.milligazete.com.tr/haber/3617916/acun-ilicalidan-flas-suleyman-soylu-aciklamasi"}