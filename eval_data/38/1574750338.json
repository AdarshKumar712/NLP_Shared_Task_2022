{"source_url": "https://web.archive.org", "url": "https://web.archive.org/web/20200418112010id_/https://www.haberturk.com/sokaga-cikma-yasagi-gelen-iller-nerelere-sokaga-cikma-yasagi-geldi-istanbul-ankara-izmir-31-il-2642649", "title": "Soka\u011fa \u00e7\u0131kma yasa\u011f\u0131 gelen iller! (\u0130stanbul, Ankara, \u0130zmir) Nerelere soka\u011fa \u00e7\u0131kma yasa\u011f\u0131 geldi? 31 il", "top_image": "https://im.haberturk.com/2020/04/10/ver1586556105/2642649_1200x627.jpg", "meta_img": "https://im.haberturk.com/2020/04/10/ver1586556105/2642649_1200x627.jpg", "images": ["https://im.haberturk.com/assets/images/brand-other/vodafone-disi-logo-business.png", "https://im.haberturk.com/assets/images/auth-popup/close-black.svg", "https://im.haberturk.com/assets/images/auth-popup/facebook.svg", "https://im.haberturk.com/2020/04/10/ver1586556105/2642649_810x458.jpg", "https://im.haberturk.com/assets/images/v3/logo/haberturk-white.svg", "https://im.haberturk.com/assets/images/brand/htkulup-white-new.svg", "https://im.haberturk.com/2020/03/24/ver1586676936/2622917_100x100.jpg", "https://im.haberturk.com/assets/images/v4/detailpage/social/detail-page-social-subscribe-light-1-desktop.svg", "https://im.haberturk.com/assets/images/v4/detailpage/social/detail-page-whatsapp-banner-light-desktop.svg", "https://im.haberturk.com/assets/images/v4/canli-yayin-logo.svg", "https://im.haberturk.com/assets/images/v3/transparent.gif", "https://im.haberturk.com/assets/images/auth-popup/twitter.svg", "https://im.haberturk.com/2020/04/10/ver1586556105/2642649_1200x627.jpg", "https://im.haberturk.com/assets/images/auth-popup/close-white.svg", "https://im.haberturk.com/assets/images/brand/ciner-logo.svg"], "movies": [], "text": "Soka\u011fa \u00e7\u0131kma yasa\u011f\u0131, 30 b\u00fcy\u00fck\u015fehir ve Zonguldak i\u00e7in \u0130\u00e7i\u015fleri Bakanl\u0131\u011f\u0131 taraf\u0131ndan ilan edildi. Gelen son dakika bilgisine g\u00f6re, koronavir\u00fcs tedbirleri kapsam\u0131nda bu ak\u015fam saat 24.00 itibari ile 48 saat boyunca 30 b\u00fcy\u00fck\u015fehir ve Zonguldak'ta soka\u011fa \u00e7\u0131kmak yasak olacak. \u0130\u015fte soka\u011fa \u00e7\u0131kma yasa\u011f\u0131 getirilen iller...\n\nHANG\u0130 \u0130LLERDE SOKA\u011eA \u00c7IKMA YASA\u011eI VAR?\n\n\u0130\u00e7i\u015fleri Bakanl\u0131\u011f\u0131'ndan g\u00f6nderilen genelgeye g\u00f6re, B\u00fcy\u00fck\u015fehir stat\u00fcs\u00fcndeki 30 il (Adana, Ankara, Antalya, Ayd\u0131n, Bal\u0131kesir, Bursa, Denizli, Diyarbak\u0131r, Erzurum, Eski\u015fehir, Gaziantep, Hatay, \u0130stanbul, \u0130zmir, Kahramanmara\u015f, Kayseri, Kocaeli, Konya, Malatya, Manisa, Mardin, Mersin, Mu\u011fla, Ordu, Sakarya, Samsun, \u015eanl\u0131urfa, Tekirda\u011f, Trabzon, Van) ile Zonguldak'ta soka\u011fa \u00e7\u0131kma yasa\u011f\u0131 ilan edildi.\n\nYukar\u0131daki 31 ilde 48 saat boyunca soka\u011fa \u00e7\u0131k\u0131lmamas\u0131 gerekiyor.\n\n\u0130\u00c7\u0130\u015eLER\u0130 BAKANLI\u011eI'NIN SOKA\u011eA \u00c7IKMA YASA\u011eI GENELGES\u0130\n\n\u0130\u00e7i\u015fleri Bakan\u0131 S\u00fcleyman Soylu imzas\u0131yla valiliklere g\u00f6nderdi\u011fi soka\u011fa \u00e7\u0131kma yasa\u011f\u0131 genelgesi \u015fu \u015fekilde:\n\n\"Koronavir\u00fcs salg\u0131n\u0131n\u0131n g\u00f6r\u00fcld\u00fc\u011f\u00fc andan itibaren, Sa\u011fl\u0131k Bakanl\u0131\u011f\u0131 ve Bilim Kurulunun \u00f6nerileri, Say\u0131n Cumhurba\u015fkan\u0131m\u0131z\u0131n talimatlar\u0131 do\u011frultusunda; salg\u0131n\u0131n/bula\u015f\u0131n toplum sa\u011fl\u0131\u011f\u0131 ve kamu d\u00fczeni a\u00e7\u0131s\u0131ndan olu\u015fturdu\u011fu riski y\u00f6netme, sosyal izolasyonu temin, sosyal mesafeyi koruma ve yay\u0131l\u0131m h\u0131z\u0131n\u0131 kontrol alt\u0131nda tutma ad\u0131na bir\u00e7ok tedbir karar\u0131 al\u0131narak hayata ge\u00e7irilmi\u015ftir.\n\nBu kapsamda ilgi Genelge ile al\u0131nan son tedbirlerden olan, b\u00fcy\u00fck\u015fehir stat\u00fcs\u00fcndeki 30 ilimiz ile Zonguldak ili i\u00e7in \u015fehir giri\u015f-\u00e7\u0131k\u0131\u015flar\u0131n\u0131n 15 g\u00fcn s\u00fcreyle ge\u00e7ici olarak yasaklanmas\u0131 kararla\u015ft\u0131r\u0131lm\u0131\u015ft\u0131.\n\nAl\u0131nan tedbirlerin bula\u015f\u0131n yay\u0131l\u0131m h\u0131z\u0131na olan etkisinin en \u00fcst noktaya ta\u015f\u0131nabilmesi amac\u0131yla; b\u00fcy\u00fck\u015fehir stat\u00fcs\u00fcndeki 30 ilimiz ile Zonguldak ili kapsayacak \u015fekilde, \u0130l \u0130daresi Kanununun 11/C maddesi ile Umumi H\u0131fz\u0131s\u0131hha Kanununun 27 nci ve 72 nci maddesi uyar\u0131nca il valileri taraf\u0131ndan a\u015fa\u011f\u0131daki ek tedbirlerin al\u0131nmas\u0131 gerekmektedir;\n\nBu kapsamda;\n\n10.04.2020 tarihi saat 24:00'den 12.04.2020 tarihi saat 24:00 aras\u0131nda a\u015fa\u011f\u0131da belirtilecek istisnalar hari\u00e7 olmak \u00fczere B\u00fcy\u00fck\u015fehir stat\u00fcs\u00fcndeki 30 ilimiz (Adana, Ankara, Antalya, Ayd\u0131n, Bal\u0131kesir, Bursa, Denizli, Diyarbak\u0131r, Erzurum, Eski\u015fehir, Gaziantep, Hatay, \u0130stanbul, \u0130zmir, Kahramanmara\u015f, Kayseri, Kocaeli, Konya, Malatya, Manisa, Mardin, Mersin, Mu\u011fla, Ordu, Sakarya, Samsun, \u015eanl\u0131urfa, Tekirda\u011f, Trabzon, Van) ile Zonguldak il s\u0131n\u0131rlar\u0131 i\u00e7inde bulunan t\u00fcm vatanda\u015flar\u0131m\u0131z\u0131n soka\u011fa \u00e7\u0131kmalar\u0131 yasaklanacakt\u0131r.\n\nA\u00c7IK OLACAK \u0130\u015eYER\u0130, \u0130\u015eLETME VE KURUMLAR\n\na) Ekmek \u00fcretiminin yap\u0131ld\u0131\u011f\u0131 f\u0131r\u0131n ve/veya unlu mam\u00fcl ruhsatl\u0131 i\u015fyerleri,\n\nb) T\u00fcm sa\u011fl\u0131k \u00fcr\u00fcnleri ve t\u0131bbi malzemelerin (t\u0131bbi maske dahil) \u00fcretiminin yap\u0131ld\u0131\u011f\u0131 i\u015fyerleri,\n\nc) Kamu ve \u00f6zel sa\u011fl\u0131k kurum ve kurulu\u015flar\u0131, eczaneler,\n\nd) Zorunlu kamu hizmetlerinin s\u00fcrd\u00fcr\u00fclmesi i\u00e7in gerekli kamu kurum ve kurulu\u015flar\u0131 (huzurevi, ya\u015fl\u0131 bak\u0131m evi, rehabilitasyon merkezleri, acil \u00e7a\u011fr\u0131 merkezleri vb.)\n\ne) Her bir 50.000 n\u00fcfusa bir adet olmak \u00fczere g\u00f6re valilikler/kaymakaml\u0131klar taraf\u0131ndan belirlenecek akaryak\u0131t istasyonu ve veteriner klinikleri,\n\nf) Do\u011falgaz, elektrik, petrol sekt\u00f6r\u00fcnde stratejik olarak faaliyet y\u00fcr\u00fcten b\u00fcy\u00fck tesis ve i\u015fletmeler (T\u00fcpra\u015f, termik ve do\u011falgaz \u00e7evrim santralleri gibi)\n\ng) PTT, Kargolar vb da\u011f\u0131t\u0131m \u015firketleri,\n\nh) Hayvan bar\u0131nak, \u00e7iftlik ve bak\u0131m merkezleri,\n\n\u0130ST\u0130SNA KAPSAMINDA OLAN VATANDA\u015eLAR\n\na Bu genelgenin (2) numaral\u0131 ba\u015fl\u0131\u011f\u0131nda yer alan \u201cA\u00e7\u0131k Olacak \u0130\u015fyeri, \u0130\u015fletme ve Kurumlarda\u201d y\u00f6netici, g\u00f6revli veya \u00e7al\u0131\u015fanlar\u0131,\n\nb TBMM \u00e7al\u0131\u015fanlar\u0131,\n\nc Kamu d\u00fczeni ve g\u00fcvenli\u011finin sa\u011flanmas\u0131nda g\u00f6revli olanlar,\n\nd Acil \u00e7a\u011fr\u0131 merkezler \u00e7al\u0131\u015fanlar\u0131,\n\ne Birinci derece yak\u0131nlar\u0131n\u0131n cenaze defin i\u015flemlerini ger\u00e7ekle\u015ftirecek ve kat\u0131lacak olanlar,\n\nf Elektrik, su, do\u011falgaz, telekom\u00fcnikasyon vb. kesintiye u\u011framamas\u0131 gereken tedarik sistemlerinin s\u00fcrd\u00fcr\u00fclmesi ve ar\u0131zalar\u0131n\u0131n giderilmesinde g\u00f6revli olanlar,\n\ng \u00dcr\u00fcn ve/veya malzemelerin naklinde lojisti\u011finde yurt i\u00e7i ve d\u0131\u015f\u0131 ta\u015f\u0131mac\u0131l\u0131k kapsam\u0131nda g\u00f6revli olanlar,\n\nh Gazete, radyo ve televizyon kurulu\u015flar\u0131nda g\u00f6revli olanlar,\n\ni Ya\u015fl\u0131 bak\u0131mevi, huzurevi, rehabilitasyon merkezleri, \u00e7ocuk evleri vb. sosyal koruma/bak\u0131m merkezleri \u00e7al\u0131\u015fanlar\u0131,\n\nj PTT, kargo ve su da\u011f\u0131t\u0131m \u015firketi \u00e7al\u0131\u015fanlar\u0131,\n\nk Demir\u00e7elik ve cam sekt\u00f6r\u00fc vb. sekt\u00f6rlerde faaliyet y\u00fcr\u00fcten i\u015fyerlerinin, f\u0131r\u0131n, so\u011fuk hava depolar\u0131 gibi \u00e7al\u0131\u015fmas\u0131 zorunlu bulunan\n\nl Bozulma riski bulunan tar\u0131m ve hayvanc\u0131l\u0131k \u00fcr\u00fcnlerinin hasat\u0131nda \u00e7al\u0131\u015facaklar,\n\nm F\u0131r\u0131nlarda \u00fcretilen ekme\u011fin da\u011f\u0131t\u0131m\u0131nda g\u00f6revli olan ara\u00e7lar ve \u00e7al\u0131\u015fanlar,\n\nn K\u0131z\u0131lay koordinesinde kan ve plazma ba\u011f\u0131\u015f\u0131 i\u00e7in randevusu olanlar,\n\nBelirtilen istisnalar d\u0131\u015f\u0131ndaki t\u00fcm vatanda\u015flar\u0131n evlerinde kalmas\u0131 esast\u0131r.\n\nDaha \u00f6nceki Genelgeler kapsam\u0131nda d\u00fczenlenmi\u015f olan (sa\u011fl\u0131k ve cenaze i\u00e7in verilen hari\u00e7) seyahat izin belgeleri (yola \u00e7\u0131km\u0131\u015f olanlar hari\u00e7) Pazartesi g\u00fcn\u00fc ge\u00e7erli olacakt\u0131r.\n\nYukar\u0131da belirtilen tedbirlere ili\u015fkin Valiler/Kaymakamlar taraf\u0131ndan ilgili mevzuat\u0131 uyar\u0131nca gerekli kararlar\u0131n ivedilikle al\u0131nmas\u0131, uygulamada herhangi bir aksakl\u0131\u011fa meydan verilmemesi ve ma\u011fduriyetlere neden olunmamas\u0131, al\u0131nan kararlara uymayan vatanda\u015flara Umumi H\u0131fz\u0131ss\u0131hha Kanununun 282 nci maddesi gere\u011fince idari para cezas\u0131 verilmesi ba\u015fta olmak \u00fczere ayk\u0131r\u0131l\u0131\u011f\u0131n durumuna g\u00f6re Kanunun ilgili maddeleri gere\u011fince i\u015flem yap\u0131lmas\u0131, konusu su\u00e7 te\u015fkil eden davran\u0131\u015flara ili\u015fkin T\u00fcrk Ceza Kanununun 195 inci maddesi kapsam\u0131nda gerekli adli i\u015flemlerin ba\u015flat\u0131lmas\u0131 hususunda;\n\nGere\u011fini \u00f6nemle arz ve rica ederim.\"", "keywords": [], "meta_keywords": [""], "tags": [], "authors": ["Isvalid", "Yazarlar", "Data", "Name", "Mail", "Title", "Di\u0307\u011fer Yazarlar"], "publish_date": "Sat Apr 11 01:01:45 2020", "summary": "", "article_html": "", "meta_description": "Soka\u011fa \u00e7\u0131kma yasa\u011f\u0131, T\u00fcrkiye'deki 31 \u015fehir i\u00e7in \u0130\u00e7i\u015fleri Bakanl\u0131\u011f\u0131 taraf\u0131ndan ilan edildi. Koronavir\u00fcs tedbirleri kapsam\u0131nda al\u0131nan kararla 30 b\u00fcy\u00fck\u015fehir ve Zonguldak i\u00e7in saat 24.00'ten itibaren ge\u00e7erli olacak \u015fekilde 48 saat boyunca soka\u011fa \u00e7\u0131kma yasa\u011f\u0131 ilan edildi. \u0130\u015fte soka\u011fa \u00e7\u0131kma yasa\u011f\u0131 ilan edilen iller", "meta_lang": "tr", "meta_favicon": "/favicon.ico", "meta_data": {"viewport": "width=device-width, initial-scale=1, user-scalable=no", "description": "Soka\u011fa \u00e7\u0131kma yasa\u011f\u0131, T\u00fcrkiye'deki 31 \u015fehir i\u00e7in \u0130\u00e7i\u015fleri Bakanl\u0131\u011f\u0131 taraf\u0131ndan ilan edildi. Koronavir\u00fcs tedbirleri kapsam\u0131nda al\u0131nan kararla 30 b\u00fcy\u00fck\u015fehir ve Zonguldak i\u00e7in saat 24.00'ten itibaren ge\u00e7erli olacak \u015fekilde 48 saat boyunca soka\u011fa \u00e7\u0131kma yasa\u011f\u0131 ilan edildi. \u0130\u015fte soka\u011fa \u00e7\u0131kma yasa\u011f\u0131 ilan edilen iller", "news_keywords": "soka\u011fa \u00e7\u0131kma yasa\u011f\u0131, Soka\u011fa \u00e7\u0131kma yasa\u011f\u0131 gelen iller, hangi illerde soka\u011fa \u00e7\u0131kma yasa\u011f\u0131 var,", "fb": {"app_id": 165954270092871, "admins": 537270901, "page_id": 161827680527303, "pages": 161827680527303}, "og": {"site_name": "www.haberturk.com", "title": "Soka\u011fa \u00e7\u0131kma yasa\u011f\u0131 gelen iller!", "description": "Haberin detaylar\u0131 i\u00e7in t\u0131klay\u0131n\u0131z", "image": "https://im.haberturk.com/2020/04/10/ver1586556105/2642649_1200x627.jpg", "url": "https://www.haberturk.com/sokaga-cikma-yasagi-gelen-iller-nerelere-sokaga-cikma-yasagi-geldi-istanbul-ankara-izmir-31-il-2642649", "type": "article", "article": {"tag": "Soka\u011fa \u00e7\u0131kma yasa\u011f\u0131 gelen iller! (\u0130stanbul, Ankara, \u0130zmir) Nerelere soka\u011fa \u00e7\u0131kma yasa\u011f\u0131 geldi? 31 il", "published_time": "2020-04-11T01:01:45+03:00", "section": "gundem", "author": "Habert\u00fcrk"}, "locale": "tr_TR"}, "eng": {"Id": 110, "categoryName": "gundem"}, "twitter": {"card": "summary_large_image", "site": "@haberturk", "creator": "@haberturk", "url": "https://www.haberturk.com/sokaga-cikma-yasagi-gelen-iller-nerelere-sokaga-cikma-yasagi-geldi-istanbul-ankara-izmir-31-il-2642649", "title": "Soka\u011fa \u00e7\u0131kma yasa\u011f\u0131 gelen iller!", "description": "Haberin detaylar\u0131 i\u00e7in t\u0131klay\u0131n\u0131z", "image": {"src": "https://im.haberturk.com/2020/04/10/ver1586556105/2642649_600x314.jpg"}, "domain": "haberturk.com"}, "thumbnail_height": 100, "thumbnail_width": 100, "medium": "news", "google-site-verification": "akWhafZMP9ir7pT_Tm4W2Q7lnQd5NfkN8SUlEEugDdQ"}, "canonical_link": "https://www.haberturk.com/sokaga-cikma-yasagi-gelen-iller-nerelere-sokaga-cikma-yasagi-geldi-istanbul-ankara-izmir-31-il-2642649"}