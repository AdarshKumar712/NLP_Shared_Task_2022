{"source_url": "https://web.archive.org", "url": "https://web.archive.org/web/20200314084800id_/https://www.milligazete.com.tr/haber/3672914/erdogana-cok-sert-cevap-vicdan-kalmadi-akil-da-mi-kalmadi", "title": "Erdo\u011fan'a \u00e7ok sert cevap! 'Vicdan kalmad\u0131, ak\u0131l da m\u0131 kalmad\u0131?'", "top_image": "https://static.daktilo.com/sites/71/uploads/2020/02/25/large/erdogan-sosyal-medya-resim.png", "meta_img": "https://static.daktilo.com/sites/71/uploads/2020/02/25/large/erdogan-sosyal-medya-resim.png", "images": ["https://static.daktilo.com/sites/71/uploads/2020/02/25/large/erdogan-sosyal-medya-resim.png", "https://file.daktilo.com/themes/enerjik/assets/img/mask-16-9.png", "https://file.daktilo.com/themes/enerjik/assets/img/bos.png", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2017/07/03/large/milli-logo-desktop-(5).png", "https://static.daktilo.com/sites/71/uploads/2017/07/03/large/milli-logo-mobil-(3).png"], "movies": [], "text": "Cumhurba\u015fkan\u0131 ve AK Parti Genel Ba\u015fkan\u0131 Recep Tayyip Erdo\u011fan, \u0130stanbul \u015eehir \u00dcniversitesi\u2019ne ili\u015fkin yapt\u0131\u011f\u0131 konu\u015fmada aralar\u0131nda Ahmet Davuto\u011flu'nun da bulundu\u011fu baz\u0131 isimleri doland\u0131r\u0131c\u0131l\u0131kla su\u00e7lam\u0131\u015ft\u0131.\n\nEski Ba\u015fbakan ve Gelecek Partisi Genel Ba\u015fkan\u0131 Ahmet Davuto\u011flu, Cumhurba\u015fkan\u0131 ve AK Parti Genel Ba\u015fkan\u0131 Erdo\u011fan'\u0131n kendisine y\u00f6nelik s\u00f6zlerine sert bir cevap verdi.\n\nTarafs\u0131z Haber Ajans\u0131'n\u0131n aktard\u0131\u011f\u0131na g\u00f6re Gelecek Partisi Genel Ba\u015fkan\u0131 Davuto\u011flu partisinin Bolu kamp\u0131nda partisinin mensuplar\u0131na hitapta bulundu. Konu\u015fmas\u0131nda dikkat \u00e7eken ifadeler kullanan Davuto\u011flu, doland\u0131r\u0131c\u0131l\u0131k su\u00e7lamas\u0131na dair sert s\u00f6zler sarf etti. Davuto\u011flu, konuya ili\u015fkin olarak, \"Bizim i\u00e7in doland\u0131r\u0131c\u0131 diye bir ifade kullan\u0131ld\u0131. Vicdan kalmad\u0131\u011f\u0131n\u0131 g\u00f6r\u00fcyoruz ama ak\u0131l da m\u0131 kalmad\u0131?\" ifadelerini kulland\u0131.\n\nAhmet Davuto\u011flu'nun konu\u015fmas\u0131ndan \u00f6ne \u00e7\u0131kan ifadelerden baz\u0131lar\u0131 \u015fu \u015fekilde:\n\nBug\u00fcnlerde de herg\u00fcn birka\u00e7 arkada\u015f\u0131m\u0131zdan bask\u0131ya u\u011frad\u0131klar\u0131 mesaj\u0131 al\u0131yoruz. Sonunda Konya\u2019da a\u00e7\u0131l\u0131\u015f yap\u0131yoruz diye bize konvoy yasa\u011f\u0131 getirdiler. Hani yasaklara kar\u015f\u0131yd\u0131k.\n\nPartimizin kurulu\u015fundan bu yana korku iklimini sonland\u0131rmak i\u00e7in elimizden geleni yapt\u0131k.\n\n\u0130lkesiz ve savrulma ile kar\u015f\u0131 kar\u015f\u0131yay\u0131z. Temel hak ve \u00f6zg\u00fcrl\u00fck konusunda tam bir ilkesizlik var.\n\nKimsenin adalete talimat verir gibi konu\u015fmamas\u0131 laz\u0131m.\n\nT\u00fcrkiye\u2019de bir tak\u0131m insanlar tutukland\u0131, Rahip Brunson ve Deniz y\u00fccel gibi. Sonra bir tak\u0131m tehdit tweetleri at\u0131ld\u0131, Brunson ve Y\u00fccel serbest b\u0131rak\u0131ld\u0131. Hukuk bir takas meselesi de\u011fildir.\n\nAkraba kay\u0131rmac\u0131l\u0131\u011f\u0131n\u0131n bu kadar yay\u0131ld\u0131\u011f\u0131 bir d\u00f6nem olmad\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Cumhurba\u015fkan\u0131 ve AK Parti Genel Ba\u015fkan\u0131 Recep Tayyip Erdo\u011fan'\u0131n kendisine y\u00f6nelik itham\u0131na cevap veren Gelecek Partisi Genel Ba\u015fkan\u0131 Ahmet Davuto\u011flu \u00e7ok sert s\u00f6...", "meta_lang": "tr", "meta_favicon": "https://static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "Cumhurba\u015fkan\u0131 ve AK Parti Genel Ba\u015fkan\u0131 Recep Tayyip Erdo\u011fan'\u0131n kendisine y\u00f6nelik itham\u0131na cevap veren Gelecek Partisi Genel Ba\u015fkan\u0131 Ahmet Davuto\u011flu \u00e7ok sert s\u00f6...", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "Erdo\u011fan'a \u00e7ok sert cevap! 'Vicdan kalmad\u0131, ak\u0131l da m\u0131 kalmad\u0131?'", "description": "Cumhurba\u015fkan\u0131 ve AK Parti Genel Ba\u015fkan\u0131 Recep Tayyip Erdo\u011fan'\u0131n kendisine y\u00f6nelik itham\u0131na cevap veren Gelecek Partisi Genel Ba\u015fkan\u0131 Ahmet Davuto\u011flu \u00e7ok sert s\u00f6zler sarf etti.", "type": "article", "url": "https://www.milligazete.com.tr/haber/3672914/erdogana-cok-sert-cevap-vicdan-kalmadi-akil-da-mi-kalmadi", "image": {"identifier": "https://static.daktilo.com/sites/71/uploads/2020/02/25/large/erdogan-sosyal-medya-resim.png", "width": 800, "height": 420, "alt": "Erdo\u011fan'a \u00e7ok sert cevap! 'Vicdan kalmad\u0131, ak\u0131l da m\u0131 kalmad\u0131?'"}}, "twitter": {"card": "summary_large_image", "site": "@milligazetecom", "title": "Erdo\u011fan'a \u00e7ok sert cevap! 'Vicdan kalmad\u0131, ak\u0131l da m\u0131 kalmad\u0131?'", "description": "Cumhurba\u015fkan\u0131 ve AK Parti Genel Ba\u015fkan\u0131 Recep Tayyip Erdo\u011fan'\u0131n kendisine y\u00f6nelik itham\u0131na cevap veren Gelecek Partisi Genel Ba\u015fkan\u0131 Ahmet Davuto\u011flu \u00e7ok sert s\u00f6zler sarf etti.", "image": "https://static.daktilo.com/sites/71/uploads/2020/02/25/large/erdogan-sosyal-medya-resim.png"}}, "canonical_link": "https://www.milligazete.com.tr/haber/3672914/erdogana-cok-sert-cevap-vicdan-kalmadi-akil-da-mi-kalmadi"}