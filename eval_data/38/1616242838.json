{"source_url": "https://web.archive.org", "url": "https://web.archive.org/web/20201218082837id_/https://www.ilsussidiario.net/news/liverpool-atletico-madrid-causa-41-morti-fu-a-porte-aperte-covid-ammazza-i-tifosi/2027195/", "title": "Liverpool Atletico Madrid causa 41 morti/ Fu a porte aperte: Covid ammazza i tifosi", "top_image": "https://cdnx.ilsussidiario.net/wp-content/uploads/2020/03/10/Van_Dijk_Angel_Correa_Liverpool_Atletico_Madrid_lapresse_2020.jpg", "meta_img": "https://cdnx.ilsussidiario.net/wp-content/uploads/2020/03/10/Van_Dijk_Angel_Correa_Liverpool_Atletico_Madrid_lapresse_2020.jpg", "images": ["https://cdnx.ilsussidiario.net/wp-content/uploads/2020/11/28/970X125_DAL_28_NOVEMBRE.jpg", "https://cdnx.ilsussidiario.net/wp-content/uploads/2020/11/21/manchette_sostienici_184x90.jpg", "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7", "https://cdnx.ilsussidiario.net/wp-content/themes/ilsussidiario_theme/assets/images/logo.png", "https://cdnx.ilsussidiario.net/wp-content/uploads/2020/03/10/Van_Dijk_Angel_Correa_Liverpool_Atletico_Madrid_lapresse_2020-640x300.jpg", "data:image/png;base64,iVBORw0KGgoAAAANSUhEUgAAACAAAAAaCAYAAADWm14/AAAABGdBTUEAALGPC/xhBQAAACBjSFJNAAB6JgAAgIQAAPoAAACA6AAAdTAAAOpgAAA6mAAAF3CculE8AAAABmJLR0QA/wD/AP+gvaeTAAAEqUlEQVRIx6WWW2xURRjHfzNnd7unLUtoKb6AXERCvcEDPHDxQa0xaggXG40YX3hBYwy+4IOJ+EAMGBN8MNHwREAJIQ0EjZHESmyCXEK5iLVoQSQUegF6obW73cuZ+Xw43cvZnl1CnGR25pyZs9//+3/f/L9RVGhPtX2wSYkcEiQGICII4P+CiD8XsYAqvkdK1gBFBqNfv/H219+H2YlUApDMppY6WseCxvJGwOYMCeOxrmGEVfVD7BldwLWM64MMgq2xYpuBhwMAoEo8yzcnJ6ytu88bswd5fsYAMUkCwoTx2H7vaR62VQVQoFGE5kiS9Yk7vJbop0GNAXaKC7+1xvvoHHiMjpkugzUCWv1/APOiWdbV3WXTjD7mOyMgZsqoTNsbjRo+HOrhozONDCTinGmM0dng0pFQ3I9atzLL5V5ffLYJm27tzea2z9NjC5V4FLKuYLhkLsXn9PU6xtseRecXBGzEYbg2OtBk9GGntu7ErPpku/ryeCYAQE6vconm1iMTm7HZl7DZWFhApo1S9mzh7lePoycixXWRInilIBobd3TkpIlFOqSu9piSc81fYDJbkHTin9QzfP73XrImViEnSublBBROh4KcLsKS4hghw7bfPmH+WA8igo5GBiN4Y60gCYDeyUXcmZw9LTblhqVsQcrfawrHEVUEKdRyy53H/LEe/7ts9qZGydFSuKWeCUEWqxkPRRuarhT0RGndriG3vzyeAYMyLe2C+Uf4XEpRSRgQwVratVo1dBGhu2C8Qg9L/jBWqpARYEpBsmnm2FlfB7T5FtG7wr5a/Ihm48oIi+ZoPAMXbhgOn/VIZoqA9211iUfCs3bnsQy/3zLl/CDQodq6s/6RtXIAMEUN9/vqJQ6734yzZkkEjVAfFzasiPLc0qCHxgjGTnVT7J5nEWsD3ntFB9sLSqjWDvXLr3N+AVryGxOu4v0XY3ge7DiapOuW4CjhibmartvKPyZTe7fsnSw7miVxKpFkAaz11xwdaQ9KsTIHQFryjysXadwaxcFTGf7oU9REFc1zfcKWL/CNXb5pEWDjyiiOM53+vLNnrhl6h30mPAQl0td4/OSVIICa4SPWOnsFXIBZ9T7y3mHfn4YZip2t8YCNDXtSeBbeWhPFjVUuPqlM1gcgPgALP08rRmoFqUOH51xAWAvQP+ojfnKuw+mrltEJ4dMjSQC2veJiRJHzfKH57FgSR4dk/9TkzzuAFAGmPNMRWg17/l12SvABdF433Bs3vLo8St+IcKLb43KfYvPqKPWu5odL2YLKXRnUIWLjj+NpKa9bksl4P4UCOD/a0pMXkHQOdn+XZscml3dbYmx9IVbIpxt3Pb45mUWmEOx/x60Ygo/b0py7bgqsZHW8f+mpS/2hAKzoglYo4K9BeG9fipeXOSxsUhir6LrtcaJbmMwVDXZezVATCReg0QkTKEyT8cauihcSK4hSwT8ZmVQcPGvLBEoF9uz60QSrY4hc5xWzv37x5eo3Iql2RassrRKyUUIq6LnZq7urApAH3OGkWrULMTyNFfWAO6E8CEEYyBAmKoWk6qU0l7FXHW2TFql7WBRSLSzFd0kRfa30u/8AZVKuVuDCYSoAAAAldEVYdGRhdGU6Y3JlYXRlADIwMTktMTItMTBUMTM6MzE6MzkrMDA6MDAPlSlMAAAAJXRFWHRkYXRlOm1vZGlmeQAyMDE5LTEyLTEwVDEzOjMxOjM5KzAwOjAwfsiR8AAAAABJRU5ErkJggg==", "https://cdnx.ilsussidiario.net/wp-content/uploads/2020/03/10/Van_Dijk_Angel_Correa_Liverpool_Atletico_Madrid_lapresse_2020.jpg", "https://cdnx.ilsussidiario.net/wp-content/uploads/2020/11/21/manchette-donaora-184x90.jpg"], "movies": [], "text": "Liverpool Atletico Madrid, partita di ritorno degli ottavi di Champions League disputata a porte aperte nonostante fossimo gi\u00e0 all\u201911 marzo, \u00e8 sicuramente stata occasione di diffusione del contagio da Coronavirus e sarebbe costata per la precisione 41 morti. Lo sostiene uno studio di Edge Health, gruppo di ricerca che elabora dati per conto del servizio sanitario britannico (Nhs).\n\nIl match disputato in casa del Liverpool, nel mitico stadio di Anfield Road, sarebbe stato una \u201cbomba\u201d virologica con i suoi 52 mila spettatori, 3 mila dei quali provenienti da Madrid, dove era gi\u00e0 in vigore un blocco parziale per Coronavirus. Nonostante questo, non fu imposta alcuna limitazione agli spettatori, nemmeno ospiti: la decisione Uefa con il senno di poi (ma per essere chiari, anche con il senno di quel momento) \u00e8 stata un errore colossale e adesso arriva anche un calcolo che quantificherebbe in 41 persone i morti causati direttamente da Liverpool Atletico Madrid.\n\nLo riferisce il Sunday Times, che parla appunto di \u201cbomba virologica\u201d con gravi responsabilit\u00e0 di tutte le parti in causa \u2013 i due club, i due governi e la Uefa. Sappiamo che nel Regno Unito quello era il periodo in cui si parlava di \u201cimmunit\u00e0 di gregge\u201c, ma vi erano gi\u00e0 100.000 positivi e in Spagna addirittura 640.000.\n\nLIVERPOOL ATLETICO MADRID: GRAVE ERRORE A PORTE APERTE\n\nEppure, tuto si svolse normalmente, come se la pandemia di Coronavirus non esistesse: molto peggio di Atalanta Valencia, tanto per citare un\u2019altra partita di Champions League discussa per lo stesso motivo, non fosse altro perch\u00e9 a San Siro si gioc\u00f2 il 19 febbraio, cio\u00e8 tre settimane prima, quando l\u2019allarme Coronavirus non era ancora scattato nemmeno in Italia \u2013 forse un errore, ma di certo non imputabile in quel caso al mondo del calcio, che invece su Liverpool Atletico Madrid ha enormi responsabilit\u00e0.\n\nAnche il sindaco di Madrid, Jos\u00e9 Luis Martinez Almedia, aveva ammesso che \u201cquel match \u00e8 stato un errore e, con il senno di poi, andava evitato\u201d. In quella settimana la Champions League era ancora andata avanti, per\u00f2 potevano essere imposte almeno le porte chiuse, come nel ritorno di Valencia Atalanta.\n\nNulla di tutto questo: stadio tutto esaurito, settore ospiti compreso \u2013 con i tifosi dell\u2019Atletico Madrid anzi a fare festa per quella trasferta che frutt\u00f2 alla loro squadra del cuore la qualificazione ai quarti ai danni dei campioni in carica del Liverpool. Altre 37 morti \u2018evitabili\u2019 secondo lo studio di Edge Health sarebbero state causate dai contagi al Festival ippico di Cheltenham, disputato tra il 10 e il 13 marzo scorso davanti a 250mila spettatori.\n\n\u00a9 RIPRODUZIONE RISERVATA", "keywords": [], "meta_keywords": [""], "tags": ["Torino", "Tags"], "authors": ["Https", "Www.Ilsussidiario.Net Autori Mauro-Mantegazza"], "publish_date": "Mon May 25 10:26:39 2020", "summary": "", "article_html": "", "meta_description": "Liverpool Atletico Madrid causa di 41 morti, giocata a porte aperte l'11 marzo gi\u00e0 nel pieno della pandemia Coronavirus: lo studio sulle conseguenze.", "meta_lang": "it", "meta_favicon": "https://cdnx.ilsussidiario.net/wp-content/themes/ilsussidiario_theme/assets/images/favicons/apple-icon-57x57.png", "meta_data": {"google-site-verification": "-jXQSc-cW700pGu1_4TMi1htwMbbe9Af-qY1gEIjiYQ", "viewport": "width=device-width, initial-scale=1.0", "referrer": "unsafe-url", "msapplication-TileColor": "#ef8517", "msapplication-TileImage": "https://cdnx.ilsussidiario.net/wp-content/themes/ilsussidiario_theme/assets/images/favicons/ms-icon-144x144.png", "theme-color": "#ef8517", "author": "https://www.ilsussidiario.net/autori/mauro-mantegazza/", "publisher": "https://www.ilsussidiario.net", "description": "Liverpool Atletico Madrid causa di 41 morti, giocata a porte aperte l'11 marzo gi\u00e0 nel pieno della pandemia Coronavirus: lo studio sulle conseguenze.", "robots": "index, follow", "og": {"locale": "it_IT", "type": "article", "title": "Liverpool Atletico Madrid causa 41 morti/ Fu a porte aperte: Covid ammazza i tifosi", "description": "Liverpool Atletico Madrid causa di 41 morti, giocata a porte aperte l'11 marzo gi\u00e0 nel pieno della pandemia Coronavirus: lo studio sulle conseguenze.", "url": "https://www.ilsussidiario.net/news/liverpool-atletico-madrid-causa-41-morti-fu-a-porte-aperte-covid-ammazza-i-tifosi/2027195/", "site_name": "IlSussidiario.net", "image": {"identifier": "https://cdnx.ilsussidiario.net/wp-content/uploads/2020/03/10/Van_Dijk_Angel_Correa_Liverpool_Atletico_Madrid_lapresse_2020.jpg", "secure_url": "https://cdnx.ilsussidiario.net/wp-content/uploads/2020/03/10/Van_Dijk_Angel_Correa_Liverpool_Atletico_Madrid_lapresse_2020.jpg", "width": 1280, "height": 600, "alt": "Liverpool Atletico Madrid"}}, "article": {"publisher": "https://www.facebook.com/ilSussidiarionet/", "section": "Calcio e altri Sport", "published_time": "2020-05-25T10:26:39+00:00"}, "twitter": {"card": "summary", "description": "Liverpool Atletico Madrid causa di 41 morti, giocata a porte aperte l'11 marzo gi\u00e0 nel pieno della pandemia Coronavirus: lo studio sulle conseguenze.", "title": "Liverpool Atletico Madrid causa 41 morti/ Fu a porte aperte: Covid ammazza i tifosi", "site": "@ilsussidiario", "image": "https://cdnx.ilsussidiario.net/wp-content/uploads/2020/03/10/Van_Dijk_Angel_Correa_Liverpool_Atletico_Madrid_lapresse_2020.jpg", "creator": "@ilsussidiario"}}, "canonical_link": "https://www.ilsussidiario.net/news/liverpool-atletico-madrid-causa-41-morti-fu-a-porte-aperte-covid-ammazza-i-tifosi/2027195/"}