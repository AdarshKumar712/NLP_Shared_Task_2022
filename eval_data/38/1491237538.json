{"source_url": "https://web.archive.org", "url": "https://web.archive.org/web/20200918202435id_/https://fakty.interia.pl/polska/news-janusz-korwin-mikke-tlumaczy-sie-ze-swojego-szokujacego-zach,nId,4253637", "title": "Janusz Korwin-Mikke t\u0142umaczy si\u0119 ze swojego szokuj\u0105cego zachowania", "top_image": "https://i.iplsc.com/-/0009QRXKTDCM5SNS-C411.jpg", "meta_img": "https://i.iplsc.com/-/0009QRXKTDCM5SNS-C411.jpg", "images": ["https://web.archive.org/i/interia_logo_b.svg", "https://i.iplsc.com/interia-pl/0009A60QQ5I2TYF7-C301.jpg", "https://i.iplsc.com/janusz-korwin-mikke-siedzi-podczas-odczytywania-uchwaly-w-sp/0009QRXKTDCM5SNS-C122-F4.jpg", "https://web.archive.org/i/service_logo_s.svg", "https://web.archive.org/i/interia-logo-2-0.svg", "https://i.iplsc.com/-/0009QRXKTDCM5SNS-C411.jpg", "https://e.hub.com.pl/images/adx_fixed/close.svg", "https://web.archive.org/p.gif"], "movies": [], "text": "- Nasi durni politycy wpadli w t\u0119 pu\u0142apk\u0119 - napisa\u0142 Janusz Korwin-Mikke. Pose\u0142 Konfederacji t\u0142umaczy na Facebooku swoje zachowanie w Sejmie, kiedy to jako jedyny z pos\u0142\u00f3w nie oklaskiwa\u0142 uchwa\u0142y pot\u0119piaj\u0105cej wypowiedzi prezydenta W\u0142adimira Putina. Jego zdaniem Sejm \"nie powinien zajmowa\u0107 si\u0119 g\u0142upotami prezydenta Rosji\".\n\nZdj\u0119cie Janusz Korwin-Mikke siedzi podczas odczytywania uchwa\u0142y w sprawie s\u0142\u00f3w W\u0142adimira Putina /Adam Chelstowski /Agencja FORUM\n\nW czwartek Sejm przyj\u0105\u0142 uchwa\u0142\u0119 b\u0119d\u0105c\u0105 odpowiedzi\u0105 Sejmu na prowokacyjne wypowiedzi prezydenta Rosji W\u0142adimira Putina. Jeden tylko pose\u0142 wy\u0142ama\u0142 si\u0119, nie wsta\u0142 i nie oklaskiwa\u0142 uchwa\u0142y - to Janusz Korwin-Mikke z Konfederacji.\n\n\n\nReklama\n\nO zachowaniu Janusza Korwin-Mikkego poinformowa\u0142 na Twitterze szef klubu Lewicy Krzysztof Gawkowski.\n\nPose\u0142 Konfederacji t\u0142umaczy\u0142 swoje zachowanie we wpisie na Facebooku.\n\n\n\n\"Nigdy nie ukrywa\u0142em, \u017ce pogardzam d***kracj\u0105 i mam w nosie stadne zachowanie. D***kracja to rz\u0105dy g\u0142upoty - a, niestety, Polacy staraj\u0105 si\u0119 by\u0107 bardzo d***kratyczni\" - napisa\u0142 Janusz Korwin-Mikke.\n\n\n\nPolityk przyznaje, \u017ce \"w tym przypadku JE W\u0142odzimierz Putin powiedzia\u0142 o Polsce kup\u0119 g\u0142upstw\".\n\n\n\n\"Wydrwi\u0142em to oczywi\u015bcie - jako publicysta. Ba: nawet odgad\u0142em chyba, co powodowa\u0142o, \u017ce prezydent Federacji Rosyjskiej pope\u0142ni\u0142 te g\u0142upoty (i napisa\u0142em to: III RP zrobi\u0142a Mu drobne \u015bwi\u0144stwo - ale zabola\u0142o; uuuch, jak zabola\u0142o!). By\u0142y to jednak wypowiedzi z konferencyj prasowych p.Putina, a nie jakie\u015b oficjalne o\u015bwiadczenia - wi\u0119c polskiemu prezydentowi i premierowi NIE WOLNO by\u0142o w tej sprawie zabierac oficjalnie g\u0142osu. To jest do wy\u015bmiania - a nie do powa\u017cnego potraktowana. Powa\u017cne potraktowanie bzdury powoduje, \u017ce zaczyna ona by\u0107 traktowana powaznie. Powa\u017cna polemika z g\u0142upstwem dodaje g\u0142upstwu powagi. Prosz\u0119 zauwa\u017cy\u0107: JE W\u0142odzimierz Putin nie jest w Europie i USA lubiany. Zatem to, co On m\u00f3wi, jest traktowane z nieufno\u015bci\u0105: nikt Mu nie wierzy. Jednak rz\u0105d polski te\u017c nie jest lubiany - wi\u0119c jego protesty szkodz\u0105 sprawie. I nasi durni politycy wpadli w t\u0119 pu\u0142apk\u0119\" napisa\u0142 Janusz Korwin-Mikke.\n\nJego zdaniem Sejm \"nie powinien zajmowa\u0107 si\u0119 g\u0142upotami prezydenta Rosji\".\n\n", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Nasi, durni, politycy, wpadli, pu\u0142apk\u0119, napisa\u0142, Janusz, KorwinMikke, Pose\u0142, Konfederacji, t\u0142umaczy, Facebooku, swoje, zachowanie, Sejmie, kiedy, jako, jedyny, pos\u0142\u00f3w, oklaskiwa\u0142, uchwa\u0142y, pot\u0119piaj\u0105cej, wypowiedzi, prezydenta, W\u0142adimira", "twitter": {"description": "- Nasi durni politycy wpadli w t\u0119 pu\u0142apk\u0119 - napisa\u0142 Janusz Korwin-Mikke. Pose\u0142 Konfederacji t\u0142umaczy na Facebooku swoje zachowanie w Sejmie, kiedy to jako jedyny z pos\u0142\u00f3w nie oklaskiwa\u0142 uchwa\u0142y pot\u0119piaj\u0105cej wypowiedzi prezydenta  W\u0142adimira Putina. Jego zdaniem Sejm \"nie powinien zajmowa\u0107 si\u0119 g\u0142upotami prezydenta Rosji\".", "card": "summary_large_image"}, "Description": "Janusz Korwin-Mikke t\u0142umaczy si\u0119 ze swojego szokuj\u0105cego zachowania - - Nasi durni politycy wpadli w t\u0119 pu\u0142apk\u0119 - napisa\u0142 Janusz Korwin-Mikke. Pose\u0142 Konfederacji t\u0142umaczy na Facebooku swoje zachowanie w Sejmie, kiedy to jako jedyny z pos\u0142\u00f3w nie oklaskiwa\u0142 uchwa\u0142y pot\u0119piaj\u0105cej wypowiedzi prezydenta", "og": {"type": "article", "title": "Tylko on si\u0119 wy\u0142ama\u0142. Korwin t\u0142umaczy swoje zachowanie", "description": "Kliknij i zobacz wi\u0119cej.", "image": "https://i.iplsc.com/-/0009QRXKTDCM5SNS-C411.jpg", "url": "https://fakty.interia.pl/polska/news-janusz-korwin-mikke-tlumaczy-sie-ze-swojego-szokujacego-zach,nId,4253637"}, "news_keywords": "fakty.interia.pl, polska, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/polska/news-janusz-korwin-mikke-tlumaczy-sie-ze-swojego-szokujacego-zach,nId,4253637"}