{"source_url": "https://www.calcioweb.eu", "url": "https://www.calcioweb.eu/2020/05/udinese-presidente-pozzo-scrive-ministro-spadafora-nota-ufficiale/10416569/", "title": "Udinese, il presidente Pozzo scrive al ministro Spadafora: la nota ufficiale", "top_image": "https://www.calcioweb.eu/wp-content/uploads/2020/05/POZZO-2.jpg", "meta_img": "https://www.calcioweb.eu/wp-content/uploads/2020/05/POZZO-2.jpg", "images": ["https://www.calcioweb.eu/wp-content/uploads/2012/10/logo_cw1.png", "https://www.calcioweb.eu/ads.png", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%20%20%22%3E%3C/svg%3E", "https://push.rce.ligatus.com/push/url.gif?user_name=calcioweb.eu&url=https://www.calcioweb.eu/2020/05/udinese-presidente-pozzo-scrive-ministro-spadafora-nota-ufficiale/10416569/", "https://www.calcioweb.eu/wp-content/uploads/2020/05/POZZO-2.jpg", "https://www.calcioweb.eu/wp-content/themes/soledad/images/xpenci-holder.png.pagespeed.ic.vOghHNnxkj.png", "https://www.facebook.com/tr?id=778840498890897&ev=PageView&noscript=1"], "movies": [], "text": "Sono tanti i dubbi sulla ripresa del campionato di Serie A, alcune squadre sono contrarie al ritorno in campo considerando l\u2019ultimo protocollo pubblicato. Ha preso posizione il presidente dell\u2019Udinese Giampaolo Pozzo, ecco la lettera pubblicata sul sito ufficiale.\n\n\u201cIn relazione alla lettera inviata dal Patron Gianpaolo Pozzo al Ministro delle Politiche Giovanili e dello Sport, on. Vincenzo Spadafora e, per conoscenza, al Presidente del Coni Giovanni Malag\u00f2, al Presidente della Figc Gabriele Gravina, al Presidente della Lega Serie A Paolo Dal Pino e al Presidente della Regione Friuli Venezia Giulia Massimiliano Fedriga, per evitare ogni tipo di strumentalizzazione e speculazione, ne pubblichiamo, di seguito, il testo. Trattandosi di una missiva strettamente privata, avremmo fatto a meno di renderla pubblica, ma il clamore delle ultime ore e le circostanze attuali ci impongono di far luce, con trasparenza, sulla realt\u00e0 dei fatti.\u200b\n\nCome si evince, la volont\u00e0 di Gianpaolo Pozzo e dell\u2019Udinese Calcio, gi\u00e0 sottolineata in pi\u00f9 circostanze, \u00e8, esattamente come quella degli altri club e della Lega Serie A, quella di tornare a giocare non appena possibile, rispettando le necessarie condizioni di sicurezza e, come richiesto nella lettera, sollecitando un provvedimento normativo ad hoc che manlevi i medici sociali e i dirigenti dalle gravose responsabilit\u00e0 civili e penali derivanti dagli attuali protocolli e norme. Tema sul quale, peraltro, nelle scorse ore, si \u00e8 registrata unit\u00e0 di intenti in seno alla Lega Serie A, ravvisando la necessit\u00e0 di un nuovo confronto istituzionale su questo aspetto.\u201d", "keywords": [], "meta_keywords": [""], "tags": ["Pozzo"], "authors": ["A Cura Di", "Redazione Calcioweb"], "publish_date": "Fri May 15 12:21:39 2020", "summary": "", "article_html": "", "meta_description": "Il presidente dell'Udinese Giampaolo Pozzo ha deciso di pubblicare sul sito una lettera indirizzata al ministro Spadafora", "meta_lang": "it", "meta_favicon": "https://www.calcioweb.eu/wp-content/uploads/2012/06/xlogo-favicon-calcioweb.jpeg.pagespeed.ic.cZvdz0ADP5.jpg", "meta_data": {"viewport": "width=device-width, initial-scale=1", "news_keywords": "Pozzo, , News, Serie A, Udinese", "fb": {"app_id": 179237992247336}, "description": "Il presidente dell'Udinese Giampaolo Pozzo ha deciso di pubblicare sul sito una lettera indirizzata al ministro Spadafora", "robots": "max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Udinese, il presidente Pozzo scrive al ministro Spadafora: la nota ufficiale", "description": "Il presidente dell'Udinese Giampaolo Pozzo ha deciso di pubblicare sul sito una lettera indirizzata al ministro Spadafora", "url": "https://www.calcioweb.eu/2020/05/udinese-presidente-pozzo-scrive-ministro-spadafora-nota-ufficiale/10416569/", "site_name": "CalcioWeb", "updated_time": "2020-05-15T12:22:09+00:00", "image": {"identifier": "https://www.calcioweb.eu/wp-content/uploads/2020/05/POZZO-2.jpg", "secure_url": "https://www.calcioweb.eu/wp-content/uploads/2020/05/POZZO-2.jpg", "width": 1024, "height": 607}}, "article": {"publisher": "https://www.facebook.com/calciowebnew", "tag": "Pozzo", "section": "Udinese", "published_time": "2020-05-15T12:21:39+00:00", "modified_time": "2020-05-15T12:22:09+00:00"}, "twitter": {"card": "summary", "description": "Il presidente dell'Udinese Giampaolo Pozzo ha deciso di pubblicare sul sito una lettera indirizzata al ministro Spadafora", "title": "Udinese, il presidente Pozzo scrive al ministro Spadafora: la nota ufficiale", "site": "@CalcioWeb", "image": "https://www.calcioweb.eu/wp-content/uploads/2020/05/POZZO-2.jpg", "creator": "@CalcioWeb"}, "generator": "Powered by WPBakery Page Builder - drag and drop page builder for WordPress."}, "canonical_link": "https://www.calcioweb.eu/2020/05/udinese-presidente-pozzo-scrive-ministro-spadafora-nota-ufficiale/10416569/"}