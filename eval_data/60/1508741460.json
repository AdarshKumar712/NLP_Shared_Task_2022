{"source_url": "https://web.archive.org", "url": "https://web.archive.org/web/20200130141010id_/https://www.turkiyegazetesi.com.tr/ekonomi/678059.aspx", "title": "Vodafone Business Dijitalle\u015fme T\u0131r\u0131 T\u00fcrkiye turunu tamamlad\u0131", "top_image": "https://icdn.turkiyegazetesi.com.tr/images/haberler/2020_01/buyuk/vodafone-business-dijitallesme-tiri-turkiye-turunu-tamamladi-1580285939.jpg", "meta_img": "https://icdn.turkiyegazetesi.com.tr/images/haberler/2020_01/buyuk/vodafone-business-dijitallesme-tiri-turkiye-turunu-tamamladi-1580285939.jpg", "images": ["https://icdn.turkiyegazetesi.com.tr/images/albumler/2020_01/orta/arkadasinin-hediyesiyle-basladi-simdi-degeri-500-bin-liranin-uzerinde-1580372408.jpg", "https://icdn.turkiyegazetesi.com.tr/Templates/v1/images/genel/Dijital_Varliklar_Mavi.png", "http://img2.cdn.turkiyegazetesi.com.tr/images/videolar/2020_01/koca-yusuf-34-turk-icin-cin-e-gidiyor-1580377551.jpg", "https://b.scorecardresearch.com/p?c1=2&c2=19343104&cv=2.0&cj=1", "http://img2.cdn.turkiyegazetesi.com.tr/images/videolar/2020_01/tavsan-jojo-turkce-altyazili-fragman-31-ocak-2020-1580392562.jpg", "https://icdn.turkiyegazetesi.com.tr/images/albumler/2020_01/orta/bu-sehirden-tren-geciyor-ama-kimse-bilmiyor-1580369868.jpg", "https://icdn.turkiyegazetesi.com.tr/images/haberler/2020_01/buyuk/vodafone-business-dijitallesme-tiri-turkiye-turunu-tamamladi-1580285939.jpg", "https://icdn.turkiyegazetesi.com.tr/Templates/v1/images/logo.png", "https://icdn.turkiyegazetesi.com.tr/images/adidm/add-xl.png", "https://icdn.turkiyegazetesi.com.tr/Templates/v1/images/genel/t-icon.png", "https://icdn.turkiyegazetesi.com.tr/Templates/v1/images/twitter_share.png", "https://icdn.turkiyegazetesi.com.tr/images/albumler/2020_01/orta/sivasspor-da-camara-an-meselesi--1580371335.jpg", "https://icdn.turkiyegazetesi.com.tr/Templates/v1/images/yorum.png", "http://img2.cdn.turkiyegazetesi.com.tr/images/videolar/2020_01/elazig-da-deprem-sonrasi-fahis-kira-artisina-sorusturma-1580377819.jpg", "https://d5nxst8fruw4z.cloudfront.net/atrk.gif?account=brRyo1IWx810Y8", "https://icdn.turkiyegazetesi.com.tr/Templates/v1/images/facebook_share.png"], "movies": [], "text": "T\u00fcrkiye Gazetesi\n\nT\u00fcrkiye Gazetesi\n\n#dijitalle\u015fmeyolunda 12 \u015fehri gezen Vodafone Business Dijitalle\u015fme T\u0131r\u0131, 3 ay \u00f6nce Adana'dan ba\u015flad\u0131\u011f\u0131 T\u00fcrkiye turunu \u0130stanbul'da tamamlad\u0131. Tur kapsam\u0131nda toplanan y\u00fczlerce kilo elektronik at\u0131\u011f\u0131n geri d\u00f6n\u00fc\u015f\u00fcm\u00fcnden sa\u011flanan gelirle de Gaziantep ve Adana'da iki kodlama s\u0131n\u0131f\u0131 kurulacak.\n\nVodafone, \u0130stanbul'da bulunan teknoloji \u00fcss\u00fc \u0130T\u00dc Vodafone Future Lab'de sundu\u011fu dijital teknoloji \u00e7\u00f6z\u00fcmlerini Vodafone Business Dijitalle\u015fme T\u0131r\u0131 ile T\u00fcrkiye'nin di\u011fer \u015fehirlerindeki i\u015fletmelerle de bulu\u015fturdu. #dijitalle\u015fmeyolunda 12 \u015fehri gezen Vodafone Business Dijitalle\u015fme T\u0131r\u0131, 3 ay \u00f6nce Adana'dan ba\u015flad\u0131\u011f\u0131 T\u00fcrkiye turunu \u0130stanbul'da tamamlad\u0131. Red Kontrol, Dijital Tar\u0131m \u0130stasyonu, Metro Ethernet, Ara\u00e7 ve Motor Takip gibi toplam 20 dijital \u00e7\u00f6z\u00fcm\u00fcn sergilendi\u011fi Vodafone Business Dijitalle\u015fme T\u0131r\u0131, bu s\u00fcre\u00e7te 8 bin kilometrenin \u00fczerinde yol yaparken 10 bini a\u015fk\u0131n ki\u015fiye ula\u015ft\u0131\u011f\u0131 kaydedildi.\n\nYap\u0131lan bilgilendirmede; Vodafone Business Dijitalle\u015fme T\u0131r\u0131'n\u0131n Adana, Mersin, Gaziantep, Diyarbak\u0131r, Trabzon, Kayseri, Antalya, Ankara, \u0130zmir, Bursa, Kocaeli ve \u0130stanbul'da toplad\u0131\u011f\u0131 ve lisansl\u0131 geri d\u00f6n\u00fc\u015f\u00fcm firmas\u0131 Akademi \u00c7evre taraf\u0131ndan geri d\u00f6n\u00fc\u015ft\u00fcr\u00fclen y\u00fczlerce kilo elektronik at\u0131ktan elde edilen gelirle Gaziantep ve Adana'da 10'ar bilgisayarl\u0131 iki kodlama s\u0131n\u0131f\u0131 kurulacak. T\u00fcrkiye Vodafone Vakf\u0131 ve Habitat Derne\u011fi i\u015fbirli\u011fi ile y\u00fcr\u00fct\u00fclen 'Yar\u0131n\u0131 Kodlayanlar' projesi kapsam\u0131nda hayata ge\u00e7irilecek kodlama s\u0131n\u0131flar\u0131nda civar b\u00f6lgelerdeki t\u00fcm \u00e7ocuklar e\u011fitim alabilecek.\n\n\"Terzi usul\u00fc \u00e7\u00f6z\u00fcm geli\u015ftiriyor\"\n\n\u0130T\u00dc Vodafone Future Lab'de Nesnelerin \u0130nterneti ve di\u011fer yeni nesil teknolojilerden yararlanarak pek \u00e7ok alanda kurumsal m\u00fc\u015fterilerinin ihtiya\u00e7lar\u0131na uygun, terzi usul\u00fc \u00e7\u00f6z\u00fcmler geli\u015ftirdiklerini belirten Vodafone T\u00fcrkiye \u0130cra Kurulu Ba\u015fkan Yard\u0131mc\u0131s\u0131 Meltem Bakiler \u015eahin, \u015f\u00f6yle devam etti: \"KOB\u0130'ler T\u00fcrkiye'de toplam i\u015fletmelerin y\u00fczde 99,9'unu olu\u015fturuyor. T\u00fcrkiye ekonomisinin can damar\u0131n\u0131 olu\u015fturan KOB\u0130'lerin, hemen her i\u015fleyi\u015fin sil ba\u015ftan yaz\u0131ld\u0131\u011f\u0131 gelece\u011fe haz\u0131rl\u0131kl\u0131 olmak i\u00e7in acil ad\u0131mlar atmas\u0131 gerekiyor.\n\n\u015eirket olarak, KOB\u0130'lerimizi gelece\u011fin dijital d\u00fcnyas\u0131na haz\u0131rlamak amac\u0131yla y\u0131llard\u0131r Anadolu'yu geziyoruz. \u0130T\u00dc Vodafone Future Lab'de sergiledi\u011fimiz \u00e7\u00f6z\u00fcmleri de di\u011fer \u015fehirlerdeki i\u015fletmelerimizle de bulu\u015fturmak amac\u0131yla Vodafone Business Dijitalle\u015fme T\u0131r\u0131 ile yola \u00e7\u0131kt\u0131k. \u0130\u015fletmelerin yo\u011fun olarak yer ald\u0131\u011f\u0131 sanayi \u015fehirlerini se\u00e7meye gayret g\u00f6sterdik. #dijitalle\u015fmeyolunda toplam 12 \u015fehri gezmeyi planlad\u0131k ve turumuza Adana'dan ba\u015flad\u0131k. T\u0131r\u0131m\u0131z daha sonra s\u0131ras\u0131yla Mersin, Gaziantep, Diyarbak\u0131r, Trabzon, Kayseri, Antalya, Ankara, \u0130zmir, Bursa, Kocaeli ve \u0130stanbul'da i\u015fletmelerimizle bulu\u015ftu. Belediyelerden \u00fcniversitelere, sanayiden medya \u015firketlerine kadar farkl\u0131 pek \u00e7okalanda faaliyet g\u00f6steren kurum ve kurulu\u015flara dijital \u00e7\u00f6z\u00fcmlerimizi sunduk ve yo\u011fun bir ilgiyle kar\u015f\u0131la\u015ft\u0131k. Vodafone Business Dijitalle\u015fme T\u0131r\u0131m\u0131z ile 8 bin kilometreden fazla yol katettik. 10 binden fazla ki\u015fiye ula\u015ft\u0131k. Vodafone Business olarak, i\u015fletmelerin ihtiya\u00e7lar\u0131n\u0131 yak\u0131ndan takip edip onlara \u00f6zel \u00e7\u00f6z\u00fcmler \u00fcreterek dijitalle\u015fme s\u00fcre\u00e7lerine en h\u0131zl\u0131 \u015fekilde destek olmaya devam edece\u011fiz.\"\n\n\"At\u0131klar kodlama s\u0131n\u0131f\u0131na d\u00f6n\u00fc\u015fecek\"\n\nAma\u00e7 odakl\u0131 bir \u015firket olman\u0131n \u00f6nemine inand\u0131klar\u0131n\u0131 ve insanlar\u0131 daha iyi bir gelecek i\u00e7in birbirine ba\u011flamay\u0131 hedeflediklerini de belirten Meltem Bakiler \u015eahin, \u015funlar\u0131 s\u00f6yledi: \"Vodafone olarak d\u00fcnyaya bir s\u00f6z verdik; 2025 y\u0131l\u0131na kadar 1 milyar insan\u0131n hayat\u0131n\u0131 iyile\u015ftirece\u011fiz ve operasyonlar\u0131m\u0131zdan kaynakl\u0131 \u00e7evresel etkimizi yar\u0131ya indirece\u011fiz. T\u00fcrkiye'de de 2025 y\u0131l\u0131na kadar toplam sera gaz\u0131 sal\u0131m\u0131m\u0131z\u0131 y\u00fczde 50 azaltmay\u0131, t\u00fcm \u015febekemizi y\u00fczde 100 yenilenebilir kaynaklardan enerjilendirmeyi ve elektronik at\u0131klar\u0131n y\u00fczde 100'\u00fcn\u00fcn geri d\u00f6n\u00fc\u015ft\u00fcr\u00fclmesini hedefliyoruz. T\u00fcrkiye'de \u00e7evreyi korumaya y\u00f6nelik \u00f6nemli projeler yap\u0131yoruz. Ge\u00e7ti\u011fimiz y\u0131l Vodafone T\u00fcrkiye \u00e7al\u0131\u015fanlar\u0131n\u0131n toplad\u0131\u011f\u0131 elektronik at\u0131klar\u0131n geri d\u00f6n\u00fc\u015ft\u00fcr\u00fclmesinden elde edilen gelirle Mardin Sakarya Aycan \u00c7altekin \u0130lkokulu ile Samsun \u0130lkad\u0131m Kubilay \u0130lkokulu'nda 10'ar bilgisayarl\u0131 iki kodlama s\u0131n\u0131f\u0131 a\u00e7\u0131ld\u0131. Bu misyonumuzu Vodafone Business Dijitalle\u015fme T\u0131r\u0131'na da y\u00fckledik. Gitti\u011fimiz her ilde \u00e7ok b\u00fcy\u00fck ilgi g\u00f6rd\u00fck. Gitti\u011fimiz \u015fehirlerde elektronik at\u0131k da toplad\u0131k. Toplad\u0131\u011f\u0131m\u0131z e-at\u0131klar\u0131n geri d\u00f6n\u00fc\u015f\u00fcm\u00fcnden elde edilen gelirle de Gaziantep ve Adana'da \u00e7ocuklar\u0131n e\u011fitim alabilece\u011fi bir kodlama s\u0131n\u0131f\u0131 a\u00e7acak olman\u0131n mutlulu\u011funu ve gururunu ya\u015f\u0131yoruz. Vodafone olarak, herkes i\u00e7in daha iyi bir gelecek hedefiyle s\u00fcrd\u00fcr\u00fclebilirlik alan\u0131nda de\u011fer katan \u00e7al\u0131\u015fmalar yapmaya devam edece\u011fiz.\"", "keywords": [], "meta_keywords": ["vodafone"], "tags": [], "authors": [], "publish_date": null, "summary": "", "article_html": "", "meta_description": "Vodafone Business, verimlilik ve makine takibinden enerji tasarrufuna, dijital tar\u0131m istasyonundan bulut depoya kadar en yeni dijital teknoloji \u00e7\u00f6z\u00fcmlerini T\u00fcrkiye\u2019yi dola\u015farak i\u015fletmelere ula\u015ft\u0131r\u0131yor.", "meta_lang": "tr", "meta_favicon": "https://icdn.turkiyegazetesi.com.tr/Templates/v1/images/favicon.ico", "meta_data": {"language": "Turkish", "apple-itunes-app": "app-id=469821641", "yandex-verification": "43503681e1015f97", "description": "Vodafone Business, verimlilik ve makine takibinden enerji tasarrufuna, dijital tar\u0131m istasyonundan bulut depoya kadar en yeni dijital teknoloji \u00e7\u00f6z\u00fcmlerini T\u00fcrkiye\u2019yi dola\u015farak i\u015fletmelere ula\u015ft\u0131r\u0131yor.", "keywords": "vodafone", "twitter": {"card": "summary_large_image", "site": "@turkiyegazetesi", "creator": "@turkiyegazetesi", "title": "Vodafone Business Dijitalle\u015fme T\u0131r\u0131 T\u00fcrkiye turunu tamamlad\u0131", "description": "", "image": "https://icdn.turkiyegazetesi.com.tr/images/haberler/2020_01/buyuk/vodafone-business-dijitallesme-tiri-turkiye-turunu-tamamladi-1580285939.jpg", "url": "https://www.turkiyegazetesi.com.tr/ekonomi/678059.aspx"}, "og": {"type": "Article", "title": "Vodafone Business Dijitalle\u015fme T\u0131r\u0131 T\u00fcrkiye turunu tamamlad\u0131", "url": "https://www.turkiyegazetesi.com.tr/ekonomi/678059.aspx", "locale": "tr_TR", "site_name": "turkiyegazetesi.com.tr", "description": "", "image": "https://icdn.turkiyegazetesi.com.tr/images/haberler/2020_01/buyuk/vodafone-business-dijitallesme-tiri-turkiye-turunu-tamamladi-1580285939.jpg"}, "fb": {"app_id": 966242223397117}, "Rating": "General"}, "canonical_link": "https://www.turkiyegazetesi.com.tr/ekonomi/678059.aspx"}