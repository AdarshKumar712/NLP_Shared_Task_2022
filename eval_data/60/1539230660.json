{"source_url": "https://web.archive.org", "url": "https://web.archive.org/web/20200306163654id_/https://www.haberler.com/gaziosmanpasa-da-icecek-yuklu-kamyon-sarampole-12983457-haberi/", "title": "GAZ\u0130OSMANPA\u015eA'DA \u0130\u00c7ECEK Y\u00dcKL\u00dc KAMYON \u015eARAMPOLE YUVARLANDI", "top_image": "https://foto.haberler.com/haber/2020/03/05/gaziosmanpasa-da-icecek-yuklu-kamyon-sarampol-12983457_local.jpg", "meta_img": "https://foto.haberler.com/haber/2020/03/05/gaziosmanpasa-da-icecek-yuklu-kamyon-sarampol-12983457_local.jpg", "images": ["https://foto.haberler.com/haber/2020/03/05/gaziosmanpasa-da-icecek-yuklu-kamyon-sarampol-12983457_local.jpg", "https://web.archive.org/static/images/haberler_logo_vektor.svg", "https://web.archive.org/static/images/blank.gif", "https://web.archive.org/static/images/sosyal/icons/instagram.png", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://web.archive.org/static/images/sosyal/icons/whatsapp.png", "https://www.haberler.com/static/images/blank.gif", "https://web.archive.org/static/images/footer-logo.png", "https://web.archive.org/static/images/sosyal/icons/facebook.png", "https://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/sosyal/icons/google-news-icon-white.png", "https://web.archive.org/static/images/sosyal/icons/twitter.png"], "movies": [], "text": "05.03.2020 13:22 | Son G\u00fcncelleme: 05.03.2020 13:22\n\nHaber-Kamera: Cemil \u00d6ZDEM\u0130R-Murat SOLAK/ GAZ\u0130OSMANPA\u015eA Tem Otoyolu Ankara istikametinde meydana gelen kazada, l\u00fcks otomobille \u00e7arp\u0131\u015fan i\u00e7ecek y\u00fckl\u00fc kamyon \u015farampole yuvarland\u0131. Kazada kamyonette bulunan iki ki\u015fi hafif \u015fekilde yaraland\u0131.\n\nKaza, Gaziosmanpa\u015fa TEM Otoyolu Cebeci Mevkii'nde saat 12.00 s\u0131ralar\u0131nda meydana geldi. Edinilen bilgiye g\u00f6re, Ankara istikametinde giden Tolga Ta\u015fk\u00f6pr\u00fc y\u00f6netimindeki 34 TS 5833 plakal\u0131 i\u00e7ecek y\u00fckl\u00fc kamyonetle arkadan gelen Bilal \u015eenses y\u00f6netimindeki 34 CRA 639 plakal\u0131 l\u00fcks otomobil \u00e7arp\u0131\u015ft\u0131. \u00c7arpman\u0131n etkisiyle s\u00fcr\u00fcc\u00fcs\u00fcn\u00fcn direksiyon hakimiyetini kaybetti\u011fi kamyonet, bariyerlere \u00e7arparak \u015farampole yuvarland\u0131. Kazada kamyonette bulunan iki ki\u015fi hafif yaralan\u0131rken, kamyonette bulunan i\u00e7ecekler etrafa savruldu. Kazay\u0131 g\u00f6ren \u00e7evredekiler durumu polis itfaiye ve sa\u011fl\u0131k ekiplerine bildirdi. Sa\u011fl\u0131k ekipleri hafif yaral\u0131 olarak kazay\u0131 atlatan kamyonetteki iki ki\u015fiyi ayakta tedavi etti.\n\n\"M\u00dc\u015eTER\u0130LER\u0130M\u0130ZE MAL G\u00d6T\u00dcR\u00dcYORDUK\"\n\nKazada kamyonette bulunan i\u00e7ecek firmas\u0131 \u00e7al\u0131\u015fan\u0131, \"Yolumuzdan giderken emniyet \u015feridinden gelen otomobil arkadan bize \u00e7arparak dengemizi bozdu. A\u015fa\u011f\u0131ya yuvarland\u0131k. Hafif s\u0131yr\u0131klarla yaraland\u0131k. M\u00fc\u015fterilerimize mal g\u00f6t\u00fcr\u00fcyorduk\" dedi. Kaza nedeniyle Ankara istikametinde yo\u011fun trafik olu\u015ftu. Kazaya kar\u0131\u015fan ara\u00e7lar\u0131n vin\u00e7le kald\u0131r\u0131lmas\u0131n\u0131n ard\u0131ndan trafik normale d\u00f6nd\u00fc.\n\nG\u00f6r\u00fcnt\u00fc D\u00f6k\u00fcm\u00fc--------------------Kamyonetten g\u00f6r\u00fcnt\u00fc-Etrafa savrulan i\u00e7ecekler-Otomobilden g\u00f6r\u00fcnt\u00fc-Ara\u00e7lar\u0131n kald\u0131r\u0131lmas\u0131-Trafikten g\u00f6r\u00fcnt\u00fc-\u00c7evredekiler-R\u00f6p\n\n-Genel ve Detaylar\n\nKaynak: DHA", "keywords": [], "meta_keywords": [""], "tags": ["Gaziosmanpa\u015fa", "Ankara", "Tem Otoyolu", "GAZ\u0130OSMANPA\u015eA"], "authors": [], "publish_date": null, "summary": "", "article_html": "", "meta_description": "Haber-Kamera: Cemil \u00d6ZDEM\u0130R-Murat SOLAK/ GAZ\u0130OSMANPA\u015eA Tem Otoyolu Ankara istikametinde meydana gelen kazada, l\u00fcks otomobille \u00e7arp\u0131\u015fan i\u00e7ecek y\u00fckl\u00fc kamyon \u015farampole yuvarland\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Haber-Kamera: Cemil \u00d6ZDEM\u0130R-Murat SOLAK/ GAZ\u0130OSMANPA\u015eA Tem Otoyolu Ankara istikametinde meydana gelen kazada, l\u00fcks otomobille \u00e7arp\u0131\u015fan i\u00e7ecek y\u00fckl\u00fc kamyon \u015farampole yuvarland\u0131.", "keywords": "Gaziosmanpa\u015fa, TEM Otoyolu, Ankara, G\u00fcncel", "image": "https://foto.haberler.com/haber/2020/03/05/gaziosmanpasa-da-icecek-yuklu-kamyon-sarampol-12983457_local.jpg", "medium": "news", "robots": "index, follow", "dateCreated": "2020-03-05T13:22:01+03:00", "dateUpdated": "2020-03-05T13:22:01+03:00", "msapplication-starturl": "https://www.haberler.com", "article": {"id": 12983457, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Gaziosmanpa\u015fa, TEM Otoyolu, Ankara, G\u00fcncel"}, "og": {"url": "https://www.haberler.com/gaziosmanpasa-da-icecek-yuklu-kamyon-sarampole-12983457-haberi/", "site_name": "Haberler.com", "locale": "tr_TR", "type": "article", "title": "GAZ\u0130OSMANPA\u015eA'DA \u0130\u00c7ECEK Y\u00dcKL\u00dc KAMYON \u015eARAMPOLE YUVARLANDI", "description": "Haber-Kamera: Cemil \u00d6ZDEM\u0130R-Murat SOLAK/ GAZ\u0130OSMANPA\u015eA Tem Otoyolu Ankara istikametinde meydana gelen kazada, l\u00fcks otomobille \u00e7arp\u0131\u015fan i\u00e7ecek y\u00fckl\u00fc kamyon \u015farampole yuvarland\u0131.", "image": {"identifier": "https://foto.haberler.com/haber/2020/03/05/gaziosmanpasa-da-icecek-yuklu-kamyon-sarampol-12983457_local.jpg", "secure_url": "https://foto.haberler.com/haber/2020/03/05/gaziosmanpasa-da-icecek-yuklu-kamyon-sarampol-12983457_local.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/gaziosmanpasa-da-icecek-yuklu-kamyon-sarampole-12983457-haberi/", "card": "summary_large_image", "site": "Haberler", "title": "GAZ\u0130OSMANPA\u015eA'DA \u0130\u00c7ECEK Y\u00dcKL\u00dc KAMYON \u015eARAMPOLE YUVARLANDI", "description": "Haber-Kamera: Cemil \u00d6ZDEM\u0130R-Murat SOLAK/ GAZ\u0130OSMANPA\u015eA Tem Otoyolu Ankara istikametinde meydana gelen kazada, l\u00fcks otomobille \u00e7arp\u0131\u015fan i\u00e7ecek y\u00fckl\u00fc kamyon \u015farampole yuvarland\u0131.", "image": "https://foto.haberler.com/haber/2020/03/05/gaziosmanpasa-da-icecek-yuklu-kamyon-sarampol-12983457_local.jpg"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/gaziosmanpasa-da-icecek-yuklu-kamyon-sarampole-12983457-haberi/"}