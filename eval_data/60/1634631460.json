{"source_url": "https://web.archive.org", "url": "https://web.archive.org/web/20201002214331id_/https://www.yenialanya.com/haber/4826718/deprem-sonrasi-devletin-zirvesi-devreye-girdi", "title": "Deprem sonras\u0131 devletin zirvesi devreye girdi", "top_image": "https://static.daktilo.com/sites/496/uploads/2020/06/14/large/son-dakika-bingol-karliova-da-meydana-gelen-13323629-7267-o.jpg", "meta_img": "https://static.daktilo.com/sites/496/uploads/2020/06/14/large/son-dakika-bingol-karliova-da-meydana-gelen-13323629-7267-o.jpg", "images": ["https://file.daktilo.com/themes/enerjik/assets/img/mask-16-9.png", "https://web.archive.org/images/services/radyo-dim.png", "https://file.daktilo.com/themes/enerjik/assets/img/bos.png", "https://web.archive.org/images/services/tv-dim.png", "https://static.daktilo.com/sites/496/uploads/2020/06/14/large/son-dakika-bingol-karliova-da-meydana-gelen-13323629-7267-o.jpg", "https://static.daktilo.com/sites/496/uploads/2020/03/19/large/desktop-1.png", "https://static.daktilo.com/sites/496/uploads/2020/03/19/large/mobil-1.png", "https://certify.alexametrics.com/atrk.gif?account=NVwvu1Fx9f207i"], "movies": [], "text": "Afet ve Acil Durum Y\u00f6netimi Ba\u015fkanl\u0131\u011f\u0131 (AFAD), saat 17.24'te merkez \u00fcss\u00fc Bing\u00f6l'\u00fcn Karl\u0131ova il\u00e7esi olan 5,9 b\u00fcy\u00fckl\u00fc\u011f\u00fcnde deprem meydana geldi\u011fini bildirdi.\n\nDEVLET\u0130N Z\u0130RVES\u0130 KENTE G\u0130DECEK\n\nCumhurba\u015fkan\u0131 Yard\u0131mc\u0131s\u0131 Fuat Oktay, \u0130\u00e7i\u015fleri Bakan\u0131 Soylu, \u00c7evre ve \u015eehircilik Bakan\u0131 Kurum ile depremin meydana geldi\u011fi Bing\u00f6l'e gidecek.\n\n10 EV \u00c7\u00d6KT\u00dc\n\nBing\u00f6l Valisi Kadir Ekinci, merkez \u00fcss\u00fc Karl\u0131ova il\u00e7esi olan depreme ili\u015fkin, Kaynarp\u0131nar k\u00f6y\u00fcnde karakola ait iki g\u00f6zetleme kulesinin \u00e7\u00f6kt\u00fc\u011f\u00fcn\u00fc, 3 g\u00fcvenlik korucusunun yaraland\u0131\u011f\u0131n\u0131 belirterek, \"Yedisu il\u00e7esinin Elmal\u0131 ve Dinarbey k\u00f6ylerinde 10 evimizde \u00e7\u00f6kme var. \u00c7ok \u015f\u00fck\u00fcr \u015fu ana kadar can kayb\u0131 haberi almad\u0131k.\" dedi.\n\nVali Ekinci, saat 17.24'te merkez \u00fcss\u00fc Bing\u00f6l'\u00fcn Karl\u0131ova il\u00e7esi olan 5,7 b\u00fcy\u00fckl\u00fc\u011f\u00fcnde depreme ili\u015fkin yapt\u0131\u011f\u0131 a\u00e7\u0131klamada, \"Kaynarp\u0131nar k\u00f6y\u00fcnde karakola ait iki g\u00f6zetleme kulesi \u00e7\u00f6km\u00fc\u015f ve \u00fc\u00e7 g\u00fcvenlik korucumuz yaralanm\u0131\u015ft\u0131r.\" ifadesini kulland\u0131.\n\nT\u00fcm k\u00f6y ve il\u00e7elerde hasar tespit \u00e7al\u0131\u015fmalar\u0131n\u0131n devam etti\u011fini vurgulayan Ekinci, \"Yedisu il\u00e7esinin Elmal\u0131 ve Dinarbey k\u00f6ylerinde 10 evimizde \u00e7\u00f6kme var. \u00c7ok \u015f\u00fck\u00fcr \u015fu ana kadar can kayb\u0131 haberi almad\u0131k.\" diye konu\u015ftu.\n\nValilikten yap\u0131lan a\u00e7\u0131klamada da Kaynarp\u0131nar k\u00f6y\u00fcnde karakola ait 2 g\u00f6zetleme kulesinin \u00e7\u00f6kt\u00fc\u011f\u00fc, 3 g\u00fcvenlik korucusunun yaraland\u0131\u011f\u0131, t\u00fcm k\u00f6y ve il\u00e7elerde hasar tespit \u00e7al\u0131\u015fmalar\u0131n\u0131n devam etti\u011fi belirtildi.\n\n\u00d6te yandan deprem Erzurum, Trabzon, Erzincan, Kars, Batman, Diyarbak\u0131r, Siirt, Mardin, Elaz\u0131\u011f ve Malatya'da da hissedildi.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Bing\u00f6l Karl\u0131ova'da meydana gelen 5,9 b\u00fcy\u00fckl\u00fc\u011f\u00fcndeki depremin ard\u0131ndan Cumhurba\u015fkan\u0131 Yard\u0131mc\u0131s\u0131 Fuat Oktay, \u0130\u00e7i\u015fleri Bakan\u0131 Soylu, \u00c7evre ve \u015eehircilik Bakan\u0131 Kur...", "meta_lang": "tr", "meta_favicon": "https://static.daktilo.com/sites/496/uploads/2020/03/19/favicon.ico", "meta_data": {"viewport": "width=device-width,initial-scale=1,maximum-scale=1", "description": "Bing\u00f6l Karl\u0131ova'da meydana gelen 5,9 b\u00fcy\u00fckl\u00fc\u011f\u00fcndeki depremin ard\u0131ndan Cumhurba\u015fkan\u0131 Yard\u0131mc\u0131s\u0131 Fuat Oktay, \u0130\u00e7i\u015fleri Bakan\u0131 Soylu, \u00c7evre ve \u015eehircilik Bakan\u0131 Kur...", "datePublished": "2020-06-14T19:27:00+03:00", "apple-mobile-web-app-status-bar-style": "rgb(255, 255, 255)", "msapplication-navbutton-color": "rgb(255, 255, 255)", "theme-color": "rgb(255, 255, 255)", "google-site-verification": "OgJA761WtgxMsCbaZXl_fg1iXjW2uVgnf-bTnqRXPyQ", "yandex-verification": "c6f54ef1638ab8a2", "msvalidate.01": "67AA483CB54C83F65650079934433B1F", "fb": {"app_id": 525179734855622}, "og": {"site_name": "Yeni Alanya Gazetesi", "title": "Deprem sonras\u0131 devletin zirvesi devreye girdi", "description": "Bing\u00f6l Karl\u0131ova'da meydana gelen 5,9 b\u00fcy\u00fckl\u00fc\u011f\u00fcndeki depremin ard\u0131ndan Cumhurba\u015fkan\u0131 Yard\u0131mc\u0131s\u0131 Fuat Oktay, \u0130\u00e7i\u015fleri Bakan\u0131 Soylu, \u00c7evre ve \u015eehircilik Bakan\u0131 Kurum ile depremin meydana geldi\u011fi Bing\u00f6l'e gidecek", "type": "article", "url": "https://www.yenialanya.com/haber/4826718/deprem-sonrasi-devletin-zirvesi-devreye-girdi", "image": {"identifier": "https://static.daktilo.com/sites/496/uploads/2020/06/14/large/son-dakika-bingol-karliova-da-meydana-gelen-13323629-7267-o.jpg", "width": 640, "height": 361, "alt": "Deprem sonras\u0131 devletin zirvesi devreye girdi"}}, "twitter": {"card": "summary_large_image", "site": "@yenialanya", "title": "Deprem sonras\u0131 devletin zirvesi devreye girdi", "description": "Bing\u00f6l Karl\u0131ova'da meydana gelen 5,9 b\u00fcy\u00fckl\u00fc\u011f\u00fcndeki depremin ard\u0131ndan Cumhurba\u015fkan\u0131 Yard\u0131mc\u0131s\u0131 Fuat Oktay, \u0130\u00e7i\u015fleri Bakan\u0131 Soylu, \u00c7evre ve \u015eehircilik Bakan\u0131 Kurum ile depremin meydana geldi\u011fi Bing\u00f6l'e gidecek", "image": "https://static.daktilo.com/sites/496/uploads/2020/06/14/large/son-dakika-bingol-karliova-da-meydana-gelen-13323629-7267-o.jpg"}}, "canonical_link": "https://www.yenialanya.com/haber/4826718/deprem-sonrasi-devletin-zirvesi-devreye-girdi"}