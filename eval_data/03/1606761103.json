{"source_url": "https://web.archive.org", "url": "https://web.archive.org/web/20200615033842id_/https://dorzeczy.pl/swiat/140086/kolejne-przypadki-tajemniczej-choroby-laczonej-z-covid-19-jej-wczesne-wykrycie-jest-kluczowe.html", "title": "Kolejne przypadki tajemniczej choroby \u0142\u0105czonej z COVID-19. \"Jej wczesne wykrycie jest kluczowe\"", "top_image": "https://dorzeczy.pl/_thumb/af/86/1bbce2ed4a5aa910157b8452a2e1.jpeg", "meta_img": "https://dorzeczy.pl/_thumb/af/86/1bbce2ed4a5aa910157b8452a2e1.jpeg", "images": ["https://web.archive.org/_thumb/33/6b/da366994efcd19fffc759915266c.jpeg", "https://web.archive.org/_thumb/c4/02/a41037a41ac7de86cb881fec8c55.jpeg", "https://web.archive.org/_thumb/0b/bb/caed0ebe6a9428a66353fd46acdb.jpeg", "https://web.archive.org/_thumb/e7/47/760504db65e6e2388626d18e17a0.jpeg", "https://web.archive.org/_i/flags/pl.png", "https://dorzeczy.pl/_thumb/af/86/1bbce2ed4a5aa910157b8452a2e1.jpeg", "https://web.archive.org/_thumb/92/31/0c4b6560d0b75b031707c6fe2e60.jpeg", "https://www.facebook.com/tr?id=343470839397237&ev=PageView&noscript=1", "https://i4.ytimg.com/vi/8KPbJ0-DxTc/0.jpg", "https://web.archive.org/_thumb/23/98/cda3d79ddec37e4dce081304ce15.jpeg", "https://web.archive.org/_thumb/7x/x5/797ebc3c2e20e4c52c2dbddfb878.jpeg", "https://web.archive.org/_thumb/bb/4a/62cda8a857750e6fe70ee8f05278.jpeg", "https://web.archive.org/_thumb/f7/68/f3f331101f899c3bd39bb6a800xx.jpeg", "https://web.archive.org/_thumb/54/37/83e1f0d820243b635a17d5a82f4c.jpeg", "https://web.archive.org/_i/flags/us.png", "https://web.archive.org/_thumb/a2/4f/26be3f5c9ecc55766051ec2be8cf.png", "https://web.archive.org/_i/flags/ch.png", "https://web.archive.org/_thumb/61/f2/4e76ef3a8829146848db22xx1e0a.jpeg", "https://web.archive.org/_i/pusty.png", "https://web.archive.org/_thumb/6f/fa/a39453cf1e0d96e885566d318390.jpeg", "https://i4.ytimg.com/vi/LNNPNweSbp8/0.jpg", "https://web.archive.org/_thumb/02/6e/1ceb0deb9c42f0ef9b2a7dd420a0.jpeg", "https://web.archive.org/_i/pixel.png", "https://web.archive.org/_thumb/4b/e7/1b7e2e217a9ee897d9c82dd534d7.jpeg", "https://web.archive.org/_thumb/f1/29/6f10b92fbe46a7679166342370a1.jpeg", "https://web.archive.org/_thumb/af/86/1bbce2ed4a5aa910157b8452a2e1.jpeg"], "movies": [], "text": "\u2013 To jest co\u015b, na czym powinni\u015bmy si\u0119 skupi\u0107. Musimy to lepiej zrozumie\u0107. Musimy to wyprzedzi\u0107 \u2013 powiedzia\u0142 burmistrz Nowego Jorku Bill de Blasio podczas codziennego briefingu. Podkre\u015bli\u0142, \u017ce w mie\u015bcie potwierdzono dotychczas 100 przypadk\u00f3w PMIS, a choroba wydaje si\u0119 by\u0107 powi\u0105zana z COVID-19. Jej jedyn\u0105 ofiar\u0105 \u015bmierteln\u0105 by\u0142 w minionym tygodniu pi\u0119cioletni ch\u0142opiec. W ca\u0142ym stanie zmar\u0142o \u0142\u0105cznie troje dzieci.\n\nWed\u0142ug s\u0142u\u017cby zdrowia pediatryczny wielouk\u0142adowy zesp\u00f3\u0142 zapalny jest potencjalnie \u015bmierteln\u0105 chorob\u0105. Najcz\u0119\u015bciej wyst\u0119puje u dzieci i m\u0142odych doros\u0142ych, u kt\u00f3rych lekarze podejrzewaj\u0105 Covid-19. Najstarsz\u0105 jej ofiar\u0105 \u015bmierteln\u0105 w stanie Nowy Jork by\u0142a 18-letnia dziewczyna.\n\nDe Blasio powiadomi\u0142 na konferencji prasowej, \u017ce na 100 stwierdzonych przypadk\u00f3w PMIS, 55 dzieci uzyska\u0142o pozytywny wynik na obecno\u015b\u0107 koronowirusa lub przeciwcia\u0142. Sugeruje to, jak podkre\u015bli\u0142 burmistrz, \u017ce wcze\u015bniej by\u0142y nim zaka\u017cone i wyzdrowia\u0142y. Burmistrz powt\u00f3rzy\u0142, \u017ce przedstawiciele s\u0142u\u017cby zdrowia w mie\u015bcie nie znaj\u0105 przyczyn, dlaczego dzieci s\u0105 bardziej podatne na t\u0119 chorob\u0119, po jakim czasie si\u0119 objawia i jakie jest prawdopodobie\u0144stwo jej rozwoju. Zwraca\u0142 uwag\u0119, \u017ce PMIS mo\u017cna wyleczy\u0107, je\u015bli zostanie wcze\u015bnie zdiagnozowany. \u2013 Jest to powa\u017cny problem i (aby go rozwi\u0105za\u0107) zamierzamy rzuci\u0107 wszystkie zasoby jakimi dysponujemy \u2013 zapewni\u0142 de Blasio.\n\nZdaniem ekspert\u00f3w choroba mo\u017ce powodowa\u0107 m.in. niewydolno\u015b\u0107 serca i nerek. Charakteryzuj\u0105 j\u0105 takie objawy, jak d\u0142ugotrwa\u0142a gor\u0105czka, b\u00f3l brzucha, obrz\u0119k d\u0142oni i st\u00f3p wysypka oraz wymioty.\n\nBurmistrz ponowi\u0142 apel do rodzic\u00f3w, aby zwracali uwag\u0119 na objawy u dzieci. Akcentowa\u0142, \u017ce wczesne wykrycie PMIS jest kluczowe.\n\nCzytaj tak\u017ce:\n\n\"A w czasie COVID-19 by\u0142... zm\u0119czony\". Jaki uderza w Trzaskowskiego\n\n", "keywords": [], "meta_keywords": ["choroba", "dzieci", "COVID-19", "Nowy Jork", "koronawirus", "USA", "\u015awiat", "dorzeczy"], "tags": ["Tylko na DoRzeczy.pl", "Obserwator medi\u00f3w", "Tygodnik", "\u015awiat", "Kultura i spo\u0142ecze\u0144stwo", "Kraj", "Opinie", "Temat tygodnia"], "authors": [], "publish_date": "Thu May 14 20:58:00 2020", "summary": "", "article_html": "", "meta_description": "W mie\u015bcie Nowy Jork do 100 wzros\u0142a liczba dzieci choruj\u0105cych na tzw. pediatryczny wielouk\u0142adowy zesp\u00f3\u0142 zapalny (PMIS), kt\u00f3ry jest \u0142\u0105czony z...", "meta_lang": "pl", "meta_favicon": "https://dorzeczy.pl/dorzeczy/_i/icons/dorzeczy-favicon-57x57.png", "meta_data": {"description": "W mie\u015bcie Nowy Jork do 100 wzros\u0142a liczba dzieci choruj\u0105cych na tzw. pediatryczny wielouk\u0142adowy zesp\u00f3\u0142 zapalny (PMIS), kt\u00f3ry jest \u0142\u0105czony z...", "keywords": "choroba, dzieci, COVID-19, Nowy Jork, koronawirus, USA, \u015awiat, dorzeczy", "robots": "index,follow", "viewport": "width=device-width, initial-scale=1, minimum-scale=1, user-scalable=yes", "theme-color": "#3A3A3C", "HandheldFriendly": "true", "apple-mobile-web-app-capable": "true", "apple-mobile-web-app-status-bar-style": "black", "application-name": "Do Rzeczy", "msapplication-tooltip": "Do Rzeczy", "msapplication-TileColor": "#000000", "msapplication-wide310x150logo": "https://dorzeczy.pl/dorzeczy/_i/icons/dorzeczy-favicon-310x150.png", "msapplication-square70x70logo": "https://dorzeczy.pl/dorzeczy/_i/icons/dorzeczy-favicon-70x70.png", "msapplication-square150x150logo": "https://dorzeczy.pl/dorzeczy/_i/icons/dorzeczy-favicon-150x150.png", "msapplication-square310x310logo": "https://dorzeczy.pl/dorzeczy/_i/icons/dorzeczy-favicon-310x310.png", "DC.title": "Kolejne przypadki tajemniczej choroby \u0142\u0105czonej z COVID-19. \"Jej wczesne wykrycie jest kluczowe\"", "DC.subject": "Do Rzeczy", "DC.description": "W mie\u015bcie Nowy Jork do 100 wzros\u0142a liczba dzieci choruj\u0105cych na tzw. pediatryczny wielouk\u0142adowy zesp\u00f3\u0142 zapalny (PMIS), kt\u00f3ry jest \u0142\u0105czony z koronawirusem. W ci\u0105gu ostatniej doby stwierdzono 18 nowych przypadk\u00f3w \u2013 poinformowa\u0142y w czwartek w\u0142adze.", "DC.identifier": "https://dorzeczy.pl/140086", "DC.date": "2020-05-14", "DC.type": "Text", "DC.publisher": "Anna M. Piotrowska", "twitter": {"card": "summary_large_image", "site": "TygodnikLisicki", "url": "https://www.dorzeczy.pl/swiat/140086/kolejne-przypadki-tajemniczej-choroby-laczonej-z-covid-19-jej-wczesne-wykrycie-jest-kluczowe.html", "title": "Kolejne przypadki tajemniczej choroby \u0142\u0105czonej z COVID-19. \"Jej wczesne wykrycie jest kluczowe\"", "description": "W mie\u015bcie Nowy Jork do 100 wzros\u0142a liczba dzieci choruj\u0105cych na tzw. pediatryczny wielouk\u0142adowy zesp\u00f3\u0142 zapalny (PMIS), kt\u00f3ry jest \u0142\u0105czony z koronawirusem. W ci\u0105gu ostatniej doby stwierdzono 18 nowych przypadk\u00f3w \u2013 poinformowa\u0142y w czwartek w\u0142adze.", "image": "https://dorzeczy.pl/_thumb/af/86/1bbce2ed4a5aa910157b8452a2e1.jpeg"}, "article": {"published_time": "2020-05-14T20:58:00+02:00", "modified_time": "2020-05-14T20:58:49+02:00"}, "og": {"title": "Kolejne przypadki tajemniczej choroby \u0142\u0105czonej z COVID-19. \"Jej wczesne wykrycie jest kluczowe\"", "description": "W mie\u015bcie Nowy Jork do 100 wzros\u0142a liczba dzieci choruj\u0105cych na tzw. pediatryczny wielouk\u0142adowy zesp\u00f3\u0142 zapalny (PMIS), kt\u00f3ry jest \u0142\u0105czony z koronawirusem. W ci\u0105gu ostatniej doby stwierdzono 18 nowych przypadk\u00f3w \u2013 poinformowa\u0142y w czwartek w\u0142adze.", "url": "https://www.dorzeczy.pl/swiat/140086/kolejne-przypadki-tajemniczej-choroby-laczonej-z-covid-19-jej-wczesne-wykrycie-jest-kluczowe.html", "type": "article", "site_name": "Do Rzeczy", "locale": "pl_PL", "image": "https://dorzeczy.pl/_thumb/af/86/1bbce2ed4a5aa910157b8452a2e1.jpeg", "updated_time": "2020-05-14T20:58:49+02:00"}, "fb": {"app_id": 230116280453686}}, "canonical_link": "https://www.dorzeczy.pl/swiat/140086/kolejne-przypadki-tajemniczej-choroby-laczonej-z-covid-19-jej-wczesne-wykrycie-jest-kluczowe.html"}