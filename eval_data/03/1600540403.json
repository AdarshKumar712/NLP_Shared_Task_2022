{"source_url": "https://livornopress.it", "url": "https://livornopress.it/economia-covid-m5s-fa-il-punto-sullatto-unitario-del-consiglio-comunale", "title": "Economia & covid: M5S fa il punto sull\u2019atto unitario del Consiglio comunale", "top_image": "https://livornopress.it/wp-content/uploads/2019/06/stella-sorgente-consigliere-comunale-m5s-2.jpg", "meta_img": "https://livornopress.it/wp-content/uploads/2019/06/stella-sorgente-consigliere-comunale-m5s-2.jpg", "images": ["https://livornopress.it/wp-content/uploads/2019/10/banner-torsi.gif", "https://livornopress.it/wp-content/uploads/2018/06/banner-atuttapizza.gif", "https://livornopress.it/wp-content/uploads/2018/09/banner-internet-fiorirosa.gif", "https://livornopress.it/wp-content/uploads/2020/02/Banner-MaMa-StudiOs.jpg", "https://livornopress.it/_template_style/images/various/banner-skin.jpg", "https://livornopress.it/wp-content/uploads/2019/08/banner-livornopress-youtube.jpg", "https://livornopress.it/wp-content/uploads/2019/06/stella-sorgente-consigliere-comunale-m5s-2-300x200.jpg", "https://livornopress.it/wp-content/uploads/2019/06/stella-sorgente-consigliere-comunale-m5s-2.jpg", "https://livornopress.it/wp-content/uploads/2020/04/inserzione_livornopress.jpg", "https://livornopress.it/wp-content/uploads/2018/07/banner-gruppo-assitalia-9.gif"], "movies": [], "text": "Home\n\nCronaca\n\nEconomia & covid: M5S fa il punto sull\u2019atto unitario del Consiglio comunale\n\nCronaca\n\n8 maggio 2020\n\nEconomia & covid: M5S fa il punto sull\u2019atto unitario del Consiglio comunale\n\nLivorno 8 maggio 2020 \u2013 M5s Livorno: \u201cSiamo riusciti ad approvare un atto unitario, votato da tutte le forze politiche presenti in Consiglio comunale: maggioranza e opposizioni.\n\nIn questo atto c\u2019\u00e8, come primo punto, la nostra proposta di erogare contributi straordinari (a fondo perduto) per piccole e medie imprese del settore commerciale, turistico, artigianale, per le attivit\u00e0 sportive e i lavoratori autonomi.\n\nCome secondo punto (ma non meno importante) c\u2019\u00e8 un\u2019altra nostra proposta per dei contributi straordinari alle attivit\u00e0 culturali: abbiamo voluto dedicare una particolare attenzione a questo settore che spesso si sente dimenticato dalle istituzioni.\n\nAbbiamo citato teatri, cinema, scuole di musica, scuole di danza, studi di registrazione, realt\u00e0 che si occupano di cinema e teatro e tutte quelle attivit\u00e0 del settore che hanno chiuso prima di altre e che probabilmente saranno fra le ultime a ripartire.\n\nFinalmente, dopo due mesi dalla nostra prima proposta sulle misure economiche a sostegno delle attivit\u00e0 in difficolt\u00e0 (che era del 6 marzo) siamo arrivati alla votazione di un atto condiviso.\n\nE\u2019 stato un percorso difficile che ha visto vari passaggi:\n\nprima un consiglio comunale (il 9 aprile) in cui non si \u00e8 discusso nessuno degli atti che erano all\u2019ordine dei lavori, poi un altro consiglio in cui sono stati bocciati tutte le mozioni delle opposizioni, una successiva commissione congiunta in cui sono state ripresentate ulteriori mozioni ancora pi\u00f9 \u201cevolute\u201d rispetto a quelle bocciate.\n\nAlla fine, grazie anche al nostro pressing, \u00e8 stato avviato un lavoro nella conferenza dei capigruppo che ha portato all\u2019atto che votiamo finalmente oggi.\n\n\u00c8 da tempo che proponevamo infatti di fare un atto unitario sottoscritto da tutte le forze politiche.\n\nCi siamo riusciti, tutti insieme.\n\nNelle nostre proposte iniziali c\u2019erano anche delle ipotesi di copertura su cui la Giunta per adesso non ha dato risposte.\n\nPer noi potr\u00e0 decidere di reperire in altro modo le risorse che occorrono per dare concretezza a queste azioni, ma le nostre idee sul bilancio erano state fornite per essere pi\u00f9 rapidi nell\u2019azione, sulla scorta anche di quello che sono hanno fatto anche alcuni comuni limitrofi, come Lucca e Pisa, che sono riusciti a fare prima e meglio.\n\nSappiamo benissimo che siano necessarie anche ulteriori misure urgenti del Governo a sostegno dei Comuni ed infatti stiamo dialogando con il Governo, attraverso i nostri parlamentari, perch\u00e9, come sempre, ci impegniamo su tutti i fronti, mettendoci la faccia anche nei momenti pi\u00f9 difficili. Andremo avanti cos\u00ec perch\u00e9 tanti nostri concittadini ce lo chiedono.\n\nStessa cosa faremo con la Regione..\n\nNon tutte le nostre proposte ovviamente sono state accettate:\n\nproponevamo la cancellazione totale della Tosap, ma la maggioranza ha accettato una riduzione del 50%, volevamo la cancellazione dei canoni patrimoniali del Comune per i mesi di chiusura ma per ora abbiamo ottenuto solo la sospensione.\n\nAndremo comunque avanti per ottenere ancora di pi\u00f9.\n\nRingraziamo tutte le forze politiche che hanno votato l\u2019atto ed in particolare quei consiglieri che si hanno materialmente lavorato\u201d.", "keywords": [], "meta_keywords": [""], "tags": [], "authors": [], "publish_date": "Fri May  8 04:49:13 2020", "summary": "", "article_html": "", "meta_description": "Economia & covid: M5S fa il punto sull'atto unitario del Consiglio comunale", "meta_lang": "", "meta_favicon": "https://livornopress.it/wp-content/themes/lp/favicon.png", "meta_data": {"description": "Economia & covid: M5S fa il punto sull'atto unitario del Consiglio comunale", "og": {"locale": "it_IT", "type": "article", "title": "Economia & covid: M5S fa il punto sull'atto unitario del Consiglio comunale - Livornopress - notizie livorno", "description": "Economia & covid: M5S fa il punto sull'atto unitario del Consiglio comunale", "url": "https://livornopress.it/economia-covid-m5s-fa-il-punto-sullatto-unitario-del-consiglio-comunale", "site_name": "Livornopress", "updated_time": "2020-05-07T20:18:13+00:00", "image": {"identifier": "https://livornopress.it/wp-content/uploads/2019/06/stella-sorgente-consigliere-comunale-m5s-2.jpg", "secure_url": "https://livornopress.it/wp-content/uploads/2019/06/stella-sorgente-consigliere-comunale-m5s-2.jpg", "width": 975, "height": 650}}, "article": {"publisher": "https://www.facebook.com/Livorno-Press-800194083363883/", "section": "Cronaca", "published_time": "2020-05-08T04:49:13+00:00", "modified_time": "2020-05-07T20:18:13+00:00"}, "twitter": {"card": "summary", "description": "Economia & covid: M5S fa il punto sull'atto unitario del Consiglio comunale", "title": "Economia & covid: M5S fa il punto sull'atto unitario del Consiglio comunale - Livornopress - notizie livorno", "site": "@LivornoPress", "image": "https://livornopress.it/wp-content/uploads/2019/06/stella-sorgente-consigliere-comunale-m5s-2.jpg", "creator": "@livornopress"}, "generator": "WordPress 5.2", "viewport": "width=device-width, initial-scale=1.0"}, "canonical_link": "https://livornopress.it/economia-covid-m5s-fa-il-punto-sullatto-unitario-del-consiglio-comunale"}