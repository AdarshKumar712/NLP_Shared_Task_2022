{"source_url": "http://www.lostrillonenews.it", "url": "http://www.lostrillonenews.it/2020/06/09/covid-19-il-bollettino-del-9-giugno-un-solo-nuovo-caso-in-puglia-nel-brindisino/", "title": "Covid-19, il bollettino del 9 giugno: un solo nuovo caso in Puglia, nel Brindisino - Lo Strillone News", "top_image": "http://www.lostrillonenews.it/wp-content/uploads/2020/03/unnamed-2.jpg", "meta_img": "http://www.lostrillonenews.it/wp-content/uploads/2020/03/unnamed-2.jpg", "images": ["http://www.lostrillonenews.it/wp-content/uploads/2020/06/Foto-denaro-e-droga-sequestrati-120x80.jpg", "http://www.lostrillonenews.it/wp-content/uploads/2020/04/1.jpeg", "http://www.lostrillonenews.it/wp-content/uploads/2019/10/BANNER-TOP_2.jpg", "http://2.gravatar.com/avatar/8660f826034c31601835178f471c8f38?s=39&d=identicon&r=g", "http://www.lostrillonenews.it/wp-content/uploads/2020/04/7-1.jpg", "http://www.lostrillonenews.it/wp-content/uploads/2020/06/7-1.png", "http://www.lostrillonenews.it/wp-content/uploads/2017/06/lombardi-logo-300-x-300.jpg", "http://www.lostrillonenews.it/wp-content/uploads/2020/04/4.jpeg", "http://cdn.printfriendly.com/pf-icon.gif", "http://www.lostrillonenews.it/wp-content/uploads/2020/04/8-2.jpg", "http://www.lostrillonenews.it/wp-content/uploads/2020/05/BLOG_TASSO-ZERO-MAGGIO-2020_STRILLONE.jpg", "http://www.lostrillonenews.it/wp-content/uploads/2020/06/8-1.png", "http://www.lostrillonenews.it/wp-content/uploads/2019/06/quinto-borgo-francavilla.jpg", "http://www.lostrillonenews.it/wp-content/uploads/2020/01/82492898_160110575402815_4695755798473605120_n.jpg", "http://www.lostrillonenews.it/wp-content/uploads/2020/06/10.png", "http://www.lostrillonenews.it/wp-content/uploads/2020/03/unnamed-2.jpg", "http://www.lostrillonenews.it/wp-content/uploads/2014/07/Soave_Banner_250x100_loStrilloneNews1.png", "http://www.lostrillonenews.it/wp-content/uploads/2020/04/6.jpeg", "http://www.lostrillonenews.it/wp-content/uploads/2020/03/unnamed-2-120x80.jpg", "http://www.lostrillonenews.it/wp-content/uploads/2020/03/6-1.png", "http://www.lostrillonenews.it/wp-content/uploads/2017/09/PROSHOP.jpg", "http://www.lostrillonenews.it/wp-content/uploads/2020/04/2-6.jpg", "http://www.lostrillonenews.it/wp-content/uploads/2020/06/Migrante-investito-sulla-Brindisi-Tuturano-2-3-120x80.jpg", "http://www.lostrillonenews.it/wp-content/uploads/2016/09/super-in-11.jpg", "http://www.lostrillonenews.it/wp-content/uploads/2020/06/IMG-20200613-WA0007-120x80.jpg", "http://www.lostrillonenews.it/wp-content/uploads/2020/06/AVISORIA-Il_Filo_Rosso-14giu20-120x80.jpg", "http://www.lostrillonenews.it/wp-content/uploads/2020/01/banner-strillone.png \n", "http://www.lostrillonenews.it/wp-content/plugins/wordpress-social-ring/includes/../admin/images/sr-fb-condividi.png", "http://www.lostrillonenews.it/wp-content/uploads/2014/05/120-600-your-marketing.jpg", "http://www.lostrillonenews.it/wp-content/uploads/2020/06/9.png", "http://www.lostrillonenews.it/wp-content/uploads/2020/04/3.jpeg", "http://www.lostrillonenews.it/wp-content/uploads/2020/03/coronavirs-test-120x80.jpg", "http://www.lostrillonenews.it/wp-content/uploads/2014/12/spina-manchette-sinistra-con-contorno.jpg", "http://www.lostrillonenews.it/wp-content/uploads/2019/12/pezzaviva-ok-ok.jpg\n", "http://www.lostrillonenews.it/wp-content/uploads/2018/02/Logo-Lo-Strillone-News-linformazione-alza-la-voce.jpg", "http://www.lostrillonenews.it/wp-content/uploads/2020/04/5-6.jpg"], "movies": [], "text": "Un nuovo caso di Covid-19 in Puglia, nel Brindisino e attribuito a quest\u2019oggi, marted\u00ec 9 giugno 2020, su 2.461 tamponi effettuati. Un solo decesso, in provincia di Bari. Il trend positivo \u2013 nel senso di ottimistico \u2013 \u00e8 dato dal fatto che nel Brindisino sono sempre pi\u00f9 i comuni, a partire dal capoluogo, rientranti nella fascia pi\u00f9 bassa di contagio, ossia quella da uno a cinque casi. No, il virus non \u00e8 scomparso ma \u2013 almeno, stando ai numeri \u2013 sembra fare meno paura e soprattutto meno danni: nessun ricoverato in terapia intensiva. Attenzione, per\u00f2: potrebbero esserci infetti asintomatici e le conseguenze del virus Sars-Cov2 \u2013 come riferiscono gli esperti \u2013 variano da soggetto a soggetto. La guardia e, con essa, le precauzioni non vanno abbassate.\n\nUn solo decesso nella giornata odierna, in provincia di Bari.\n\nSale ad ogni modo a 526 il numero di persone positive al Covid-19 decedute dall\u2019inizio dell\u2019emergenza, con un tasso di letalit\u00e0 pari all\u201911,7 per cento.\n\nDall\u2019inizio dell\u2019emergenza sono stati effettuati 135625 test. Sono 3.373 i pazienti guariti e 613 i casi attualmente positivi. Il totale dei casi positivi Covid in Puglia \u00e8 di 4512 cos\u00ec divisi: 1488 nella Provincia di Bari (un caso di ieri \u00e8 stato eliminato dal database) 380 nella Provincia di Bat 654 nella Provincia di Brindisi 1116 nella Provincia di Foggia; 519 nella Provincia di Lecce; 281 nella Provincia di Taranto; 28 attribuiti a residenti fuori regione\n\nI Dipartimenti di prevenzione delle Asl hanno attivato tutte le procedure per l\u2019acquisizione delle notizie anamnestiche ed epidemiologiche, finalizzate a rintracciare i contatti stretti.", "keywords": [], "meta_keywords": [""], "tags": [], "authors": ["Lo Strillone"], "publish_date": "Tue Jun  9 00:00:00 2020", "summary": "", "article_html": "", "meta_description": "Covid-19, il bollettino del 9 giugno: un solo nuovo caso in Puglia, nel Brindisino", "meta_lang": "it", "meta_favicon": "http://www.lostrillonenews.it/wp-content/uploads/2014/02/Logo-LoS.jpg", "meta_data": {"description": "Covid-19, il bollettino del 9 giugno: un solo nuovo caso in Puglia, nel Brindisino", "og": {"locale": "it_IT", "type": "article", "title": "Covid-19, il bollettino del 9 giugno: un solo nuovo caso in Puglia, nel Brindisino", "description": "Un nuovo caso di Covid-19 in Puglia, nel Brindisino e attribuito a quest\u2019oggi, marted\u00ec 9 giugno 2020, su 2.461 tamponi effettuati. Un solo decesso, in provincia di Bari. Il trend positivo \u2013 nel senso di ottimistico \u2013 \u00e8 dato dal fatto che nel Brindisino sono sempre pi\u00f9 i comuni, a partire dal capoluogo, rientranti nella [\u2026]", "url": "http://www.lostrillonenews.it/2020/06/09/covid-19-il-bollettino-del-9-giugno-un-solo-nuovo-caso-in-puglia-nel-brindisino/", "site_name": "Lo Strillone News", "image": "http://www.lostrillonenews.it/wp-content/uploads/2014/02/Logo-LoS.jpg"}, "article": {"section": "cronaca", "published_time": "2020-06-09T15:19:49+02:00"}, "generator": "WordPress 4.9.15", "fb": {"app_id": 128421227364216, "admins": 1349203832}}, "canonical_link": "http://www.lostrillonenews.it/2020/06/09/covid-19-il-bollettino-del-9-giugno-un-solo-nuovo-caso-in-puglia-nel-brindisino/"}