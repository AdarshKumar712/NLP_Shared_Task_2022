{"source_url": "https://it.sputniknews.com", "url": "https://it.sputniknews.com/italia/202003258905662-ambasciatore-russo-insiste-italia-non-deve-nulla-per-aiuti-contro-coronavirus/", "title": "Ambasciatore russo insiste, Italia non deve nulla per aiuti contro coronavirus", "top_image": "https://cdnit2.img.sputniknews.com/images/889/14/8891463.jpg", "meta_img": "https://cdnit2.img.sputniknews.com/images/889/14/8891463.jpg", "images": ["data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "https://cdnit1.img.sputniknews.com/i/avatar-default.png", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "https://cdnit2.img.sputniknews.com/images/889/14/8891463.jpg", "https://mc.yandex.ru/watch/28684056", "https://mc.yandex.ru/watch/26863203", "http://b.scorecardresearch.com/p?c1=2&c2=15352215&cv=2.0&cj=1", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdnit1.img.sputniknews.com/img/889/14/8891481_0:323:3072:1985_1000x541_80_0_0_7bbc1c645288085e5d591ed521a90e78.jpg", "https://it.sputniknews.com/services/counter/?project=&obj_id=8905662&obj_type=article&action_type=&ts=1585241774"], "movies": [], "text": "In un'intervista con Askanews il capo della missione diplomatica russa in Italia Sergey Razov ha ribadito ancora una volta l'assistenza russa per fronteggiare il Covid-19 \"non \u00e8 oggetto di mercanteggiamenti\" o \"pagamenti di conto\".\n\nSergey Razov ha parlato ancora nel dettaglio degli aiuti mandati da Mosca per la lotta al Covid-19 in Italia in un'intervista con Askanews.\n\nCome gi\u00e0 precedentemente riferito dal ministero della Difesa russo e dallo stesso ambasciatore ed oggi dal governatore della Regione Lombardia Attilio Fontana, i medici militari e specialisti delle truppe di protezione NBC (nucleare, biologica e chimica) inviati dalla Russia saranno \"fianco a fianco dei colleghi italiani\" a Bergamo, la citt\u00e0 pi\u00f9 colpita dall'epidemia Covid-19.\n\nNell'intervista pubblicata oggi, Razov ha aggiunto che \"decisioni su voli speciali supplementari saranno adottate in base all'evolversi della situazione e alla necessit\u00e0\".\n\nRispondendo alla domanda sulla reazione dei cittadini russi agli aiuti forniti all'Italia, l'ambasciatore Razov ha evidenziato che l'amore dei russi per l'Italia non \u00e8 un segreto ed \u00e8 noto a tutti ed ha sottolineato che \"forte \u00e8 il senso di solidariet\u00e0 nei confronti del popolo italiano\", aggiungendo che la minaccia del coronavirus \u00e8 crescente e comune.\n\n\"Nel determinare l\u2019entit\u00e0 degli aiuti all'Italia, la leadership russa ha fatto riferimento alle nostre riserve e capacit\u00e0 reali\", ha osservato il diplomatico.\n\nAll'osservazione secondo cui con questi aiuti la Russia in futuro potrebbe chiedere all'Italia di \"pagare il conto\" con azioni concrete a Bruxelles per la revoca delle sanzioni contro Mosca a seguito degli eventi in Ucraina e della riunificazione con la Crimea, senza esitazioni Razov ha smentito doppie finalit\u00e0, ribadendo la posizione gi\u00e0 espressa dalla leadership russa in pi\u00f9 di un'occasione: Mosca non ha introdotto per prima le sanzioni, pertanto non \u00e8 suo il compito di sollevare la questione della loro abolizione.\n\n\"Non \u00e8 oggetto di mercanteggiamenti, pagamento di conti e via dicendo. Oggi su un autorevole quotidiano italiano ho letto con notevole sorpresa che una parte significativa delle attrezzature e dei veicoli forniti dalla Russia non sarebbe necessaria e che la nostra assistenza sarebbe dovuta soprattutto a considerazioni di propaganda politica. Mi sembra che meglio sarebbe rivolgere tale domanda agli abitanti della citt\u00e0 di Bergamo, dove purtroppo si registrano molti malati e molte vittime. In merito alla politica e alla propaganda, a mio parere certi giudizi sono frutto di coscienze perverse che vedono secondi fini insidiosi nel desiderio disinteressato di aiutare un popolo amico nel momento del bisogno\".", "keywords": [], "meta_keywords": ["ambasciatore russo in Italia Sergey Razov", "intervista di Razov ad Askanews", "coronavirus in Italia", "aiuti russi all'Italia contro coronavirus", "medici russi a Bergamo", "Putin e Conte", "cooperazione russo-italiana", "Covid-19", "solidariet\u00e0 tra Russia e Italia", "aiuti russi e sanzioni Ue", "Italia e sanzioni antirusse"], "tags": ["Sergey Razov", "Russia", "Coronavirus", "Italia"], "authors": [], "publish_date": null, "summary": "", "article_html": "", "meta_description": "In un'intervista con Askanews il capo della missione diplomatica russa in Italia Sergey Razov ha ribadito ancora una volta l'assistenza russa per fronteggiare il...", "meta_lang": "it", "meta_favicon": "https://cdnit2.img.sputniknews.com/i/sputnik.png", "meta_data": {"description": "In un'intervista con Askanews il capo della missione diplomatica russa in Italia Sergey Razov ha ribadito ancora una volta l'assistenza russa per fronteggiare il...", "keywords": "ambasciatore russo in Italia Sergey Razov, intervista di Razov ad Askanews, coronavirus in Italia, aiuti russi all'Italia contro coronavirus, medici russi a Bergamo, Putin e Conte, cooperazione russo-italiana, Covid-19, solidariet\u00e0 tra Russia e Italia, aiuti russi e sanzioni Ue, Italia e sanzioni antirusse", "news_keywords": "ambasciatore russo in Italia Sergey Razov, intervista di Razov ad Askanews, coronavirus in Italia, aiuti russi all'Italia contro coronavirus, medici russi a Bergamo, Putin e Conte, cooperazione russo-italiana, Covid-19, solidariet\u00e0 tra Russia e Italia, aiuti russi e sanzioni Ue, Italia e sanzioni antirusse", "robots": "all", "format-detection": "telephone=no", "analytics": {"site_domain": "it.sputniknews.com", "article_id": 8905662, "p_ts": 1585169880, "rubric": "italia", "tags": "ambasciatore russo in Italia Sergey Razov, intervista di Razov ad Askanews, coronavirus in Italia, aiuti russi all'Italia contro coronavirus, medici russi a Bergamo, Putin e Conte, cooperazione russo-italiana, Covid-19, solidariet\u00e0 tra Russia e Italia, aiuti russi e sanzioni Ue, Italia e sanzioni antirusse"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://it.sputniknews.com/italia/202003258905662-ambasciatore-russo-insiste-italia-non-deve-nulla-per-aiuti-contro-coronavirus/", "title": "Ambasciatore russo insiste, Italia non deve nulla per aiuti contro coronavirus", "description": "In un'intervista con Askanews il capo della missione diplomatica russa in Italia Sergey Razov ha ribadito ancora una volta l'assistenza russa per fronteggiare il...", "image": "https://it.sputniknews.com/sharing_snippet/8905662.png?1585169880"}, "fb": {"app_id": 1409863732677638, "pages": 324666424252827}, "apple-itunes-app": "app-id=969452947, app-argument=com.sputniknews://article?issuer_id=38&issuer_article_id=8905662", "google-play-app": "app-id=com.sputniknews.sputnik", "og": {"title": "Ambasciatore russo insiste, Italia non deve nulla per aiuti contro coronavirus", "url": "https://it.sputniknews.com/italia/202003258905662-ambasciatore-russo-insiste-italia-non-deve-nulla-per-aiuti-contro-coronavirus/", "type": "website", "description": "In un'intervista con Askanews il capo della missione diplomatica russa in Italia Sergey Razov ha ribadito ancora una volta l'assistenza russa per fronteggiare il...", "image": {"identifier": "https://cdnit2.img.sputniknews.com/images/889/14/8891463.jpg", "width": 700, "height": 440}}, "lastmod": "2020-03-25T21:57:50Z", "pubdate": "2020-03-25T21:58:00Z", "url_type": "usual"}, "canonical_link": "https://it.sputniknews.com/italia/202003258905662-ambasciatore-russo-insiste-italia-non-deve-nulla-per-aiuti-contro-coronavirus/"}