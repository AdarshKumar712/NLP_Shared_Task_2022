{"source_url": "https://web.archive.org", "url": "https://web.archive.org/web/20200406151027id_/https://www.takvim.com.tr/ekonomi/2020/02/21/hazine-ve-maliye-bakani-berat-albayrak-yerli-uretimi-artiracak-adimlari-acikladi", "title": "Hazine ve Maliye Bakan\u0131 Berat Albayrak yerli \u00fcretimi art\u0131racak ad\u0131mlar\u0131 a\u00e7\u0131klad\u0131", "top_image": "https://iatkv.tmgrup.com.tr/8fc975/600/314/3/0/960/500?u=https%3a%2f%2fitkv.tmgrup.com.tr%2f2020%2f02%2f21%2fhazine-ve-maliye-bakani-berat-albayrak-yerli-uretimi-artiracak-adimlari-acikladi-1582232958409.jpg", "meta_img": "https://iatkv.tmgrup.com.tr/8fc975/600/314/3/0/960/500?u=https%3a%2f%2fitkv.tmgrup.com.tr%2f2020%2f02%2f21%2fhazine-ve-maliye-bakani-berat-albayrak-yerli-uretimi-artiracak-adimlari-acikladi-1582232958409.jpg", "images": ["https://isbh.tmgrup.com.tr/sbh/site/v3/i/ztk-1.png", "https://itkv.tmgrup.com.tr/site/v2/i/loadroll.svg", "https://i.tmgrup.com.tr/i/i.gif", "https://i.tmgrup.com.tr/egazete/ilk-sayfalar/2020/01/06/219x313/06TKV01.jpg?v=7116", "https://itkv.tmgrup.com.tr/site/v2/responsive/i/flip2.png", "https://itkv.tmgrup.com.tr/site/v2/i/icon-mosque.png", "https://iatkv.tmgrup.com.tr/dacee7/960/500/0/0/960/500?u=https%3a%2f%2fitkv.tmgrup.com.tr%2f2020%2f02%2f20%2fhazine-ve-maliye-bakani-berat-albayraktan-mardin-is-dunyasi-ile-bulusma-programinda-onemli-aciklamalar-1582220465487.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://itkv.tmgrup.com.tr/site/v2/responsive/i/takvim-logo.png", "https://www.facebook.com/tr?id=1915741338735477&ev=PageView&noscript=1", "https://isbh.tmgrup.com.tr/sbh/site/v3/i/ztk-2.png", "https://iatkv.tmgrup.com.tr/8fc975/600/314/3/0/960/500?u=https%3a%2f%2fitkv.tmgrup.com.tr%2f2020%2f02%2f21%2fhazine-ve-maliye-bakani-berat-albayrak-yerli-uretimi-artiracak-adimlari-acikladi-1582232958409.jpg", "https://iatkv.tmgrup.com.tr/735e79/960/500/0/0/960/500?u=https%3a%2f%2fitkv.tmgrup.com.tr%2f2020%2f02%2f20%2fhazine-ve-maliye-bakani-berat-albayraka-gaziantepte-vatandaslardan-yogun-ilgi-1582196303191.jpg", "https://iatkv.tmgrup.com.tr/f7112b/0/0/0/0/508/488?u=https%3a%2f%2fitkv.tmgrup.com.tr%2f2020%2f02%2f20%2fis-kazandiran-3-mujde-1582232375176.jpeg&mw=616"], "movies": [], "text": "Hazine ve Maliye Bakan\u0131 Berat Albayrak, ald\u0131klar\u0131 \u00f6nlemler, ekonomideki t\u00fcm kurumlar\u0131n ortaya koydu\u011fu g\u00fc\u00e7l\u00fc koordinasyon ve i\u015f d\u00fcnyas\u0131na verdikleri desteklerle 'kriz sevdal\u0131lar\u0131n\u0131' h\u00fcsrana u\u011fratt\u0131klar\u0131n\u0131 s\u00f6yledi. Gaziantep Ticaret Odas\u0131'nda i\u015f d\u00fcnyas\u0131 ile bulu\u015fan Bakan Albayrak, 2020'nin ilk verilerine g\u00f6re bir\u00e7ok alanda iyi gidildi\u011fini aktararak, \u015fu mesajlar\u0131 verdi:\n\n\n\n\u25cf Yerli \u00fcretimi ve ihracat\u0131 desteklemek i\u00e7in devreye ald\u0131\u011f\u0131m\u0131z \u0130VME finansman paketimizde art\u0131k TLREF endeksli ve sabit faizli iki se\u00e7enekli d\u00f6neme ge\u00e7iyoruz. Sabit faizli se\u00e7enek 7 y\u0131l vadeli ve y\u00fczde 8.5 faizli olarak belirlendi. TLREF endeksli se\u00e7enekte ise 7 y\u0131la kadar TLREF + y\u00fczde 1.5, 7 y\u0131ldan fazla vadede TLREF+ y\u00fczde 2 olarak uygulanacak. Daha \u00f6nce 0-5 y\u0131l ve 5-10 y\u0131l olarak belirlenen vadeleri de 0-7 y\u0131l ve 7-12 y\u0131l olarak de\u011fi\u015ftiriyoruz. 2 y\u0131ll\u0131k anapara \u00f6demesiz d\u00f6nemi de 10 y\u0131l ve \u00fczeri vadelerde 3 y\u0131la kadar uygulayaca\u011f\u0131z.\n\n\n\n\u25cf \u0130stihdam odakl\u0131 \u0130STOD finansman paketinde de faiz oranlar\u0131n\u0131 sekt\u00f6rlere g\u00f6re 1-1.5 puan d\u00fc\u015f\u00fcr\u00fcyoruz, 5 y\u0131la kadar olan kredide y\u00fczde 10'dan y\u00fczde 9'a indi.\n\n\n\n\u25cf T\u00fcrkiye'nin ithal ikamesi yapaca\u011f\u0131, ihracat\u0131 art\u0131raca\u011f\u0131, y\u00fcksek katma de\u011ferli \u00fcretim yapaca\u011f\u0131 alanlarda uzun vadeli T\u00fcrk Liras\u0131'na dayal\u0131 bir fonlama modelini hayata ge\u00e7irece\u011fiz. Kalk\u0131nma Bankas\u0131 arac\u0131l\u0131\u011f\u0131yla modeli devreye alaca\u011f\u0131z.\n\n\n\n\n\nY\u00dcZDE 5 B\u00dcY\u00dcYECE\u011e\u0130Z\n\nEnflasyonda, kurda ve faizlerde, ihtimal dahi verilmeyecek bir iyile\u015fmenin ba\u015far\u0131s\u0131n\u0131 sa\u011flad\u0131k ama yetmez. Enflasyon ve faizlerle m\u00fccadelede kararl\u0131l\u0131\u011f\u0131m\u0131z\u0131 s\u00fcrd\u00fcrece\u011fiz. T\u00fcrkiye'yi yeniden sa\u011fl\u0131kl\u0131 ve s\u00fcrd\u00fcr\u00fclebilir bir b\u00fcy\u00fcme trendine kavu\u015fturduk ama yetmez. En az y\u00fczde 5'lik bir y\u0131l sonu b\u00fcy\u00fcmesini bu model \u00e7er\u00e7evesinde yakalayaca\u011f\u0131z.\n\n\n\n\n\n\n\nKR\u0130Z SEVDALILARINI H\u00dcSRANA U\u011eRATTIK\n\nHazine ve Maliye Bakan\u0131 Berat Albayrak, Gaziantep'ten m\u00fcjdeyi verdi: Sabit faizli d\u00f6neme ge\u00e7iyoruz. Faiz oranlar\u0131n\u0131 1-1.5 puan indiriyoruz. Kriz sevdal\u0131lar\u0131n\u0131 h\u00fcsrana u\u011fratt\u0131k...", "keywords": [], "meta_keywords": [""], "tags": ["ihracat", "Berat Albayrak", "T\u00fcrkiye", "Kalk\u0131nma Bankas\u0131", "faiz", "Enflasyon", "\u0130stihdam", "Hazine ve Maliye Bakan\u0131", "\u0130VME", "Gaziantep"], "authors": [], "publish_date": "Fri Feb 21 00:00:00 2020", "summary": "", "article_html": "", "meta_description": "", "meta_lang": "tr", "meta_favicon": "https://itkv.tmgrup.com.tr/site/v2/i/favicon.ico", "meta_data": {"Description": "Hazine ve Maliye Bakan\u0131 Berat Albayrak, yerli \u00fcretimi art\u0131racak ad\u0131mlar\u0131 a\u00e7\u0131klad\u0131: \u0130VME\u2019de TLREF endeksli ve sabit faizli se\u00e7enek olacak.\u00a0\u0130STOD paketinde faiz oranlar\u0131n\u0131 1-1.5 puan indiriyoruz. Kalk\u0131nma Bankas\u0131, stratejik sekt\u00f6rlerdeki yat\u0131r\u0131mlara d\u00fc\u015f\u00fck maliyetle, uzun s\u00fcreli TL finansman\u0131...", "news_keywords": "Berat Albayrak,Kalk\u0131nma Bankas\u0131, faiz,Gaziantep, istihdam,ivme, enflasyon,T\u00fcrkiye,Hazine ve Maliye Bakan\u0131, ihracat", "viewport": "width=device-width, initial-scale=1", "Rating": "General", "Distribution": "Global", "verify-v1": "aOlPQ57PwQiLEFaWZeaTbD4pL0v2QIC45KbX+24275Y=", "tagCategory": "Ana Sayfa | Bug\u00fcnk\u00fc Takvim | Footer | ekonomi", "tagContentType": "haber", "og": {"type": "article", "title": "Hazine ve Maliye Bakan\u0131 Berat Albayrak yerli \u00fcretimi art\u0131racak ad\u0131mlar\u0131 a\u00e7\u0131klad\u0131", "description": "Hazine ve Maliye Bakan\u0131 Berat Albayrak, yerli \u00fcretimi art\u0131racak ad\u0131mlar\u0131 a\u00e7\u0131klad\u0131: \u0130VME\u2019de TLREF endeksli ve sabit faizli se\u00e7enek olacak.\u00a0\u0130STOD paketinde faiz oranlar\u0131n\u0131 1-1.5 puan indiriyoruz. Kalk\u0131nma Bankas\u0131, stratejik sekt\u00f6rlerdeki yat\u0131r\u0131mlara d\u00fc\u015f\u00fck maliyetle, uzun s\u00fcreli TL finansman\u0131...", "url": "https://www.takvim.com.tr/ekonomi/2020/02/21/hazine-ve-maliye-bakani-berat-albayrak-yerli-uretimi-artiracak-adimlari-acikladi", "image": {"identifier": "https://iatkv.tmgrup.com.tr/8fc975/600/314/3/0/960/500?u=https%3a%2f%2fitkv.tmgrup.com.tr%2f2020%2f02%2f21%2fhazine-ve-maliye-bakani-berat-albayrak-yerli-uretimi-artiracak-adimlari-acikladi-1582232958409.jpg", "width": 600, "height": 314}, "site_name": "takvim.com.tr"}, "twitter": {"card": "summary_large_image", "title": "Hazine ve Maliye Bakan\u0131 Berat Albayrak yerli \u00fcretimi art\u0131racak ad\u0131mlar\u0131 a\u00e7\u0131klad\u0131", "description": "Haberin devam\u0131", "url": "https://www.takvim.com.tr/ekonomi/2020/02/21/hazine-ve-maliye-bakani-berat-albayrak-yerli-uretimi-artiracak-adimlari-acikladi", "image": "https://iatkv.tmgrup.com.tr/8fc975/600/314/3/0/960/500?u=https%3a%2f%2fitkv.tmgrup.com.tr%2f2020%2f02%2f21%2fhazine-ve-maliye-bakani-berat-albayrak-yerli-uretimi-artiracak-adimlari-acikladi-1582232958409.jpg"}, "application-name": "takvim.com.tr", "fb": {"admins": 100001253668158, "page_id": 163484663666075, "pages": 163484663666075}}, "canonical_link": "https://www.takvim.com.tr/ekonomi/2020/02/21/hazine-ve-maliye-bakani-berat-albayrak-yerli-uretimi-artiracak-adimlari-acikladi"}