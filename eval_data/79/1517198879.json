{"source_url": "https://web.archive.org", "url": "https://web.archive.org/web/20200211140828id_/https://fakty.interia.pl/raporty/raport-wojna-w-syrii/aktualnosci/news-syryjczycy-uciekaja-z-idlib-najnowsze-dane,nId,4318869", "title": "Syryjczycy uciekaj\u0105 z Idlib. Najnowsze dane", "top_image": "https://i.iplsc.com/-/0009TWNGMIOVFI9S-C411.jpg", "meta_img": "https://i.iplsc.com/-/0009TWNGMIOVFI9S-C411.jpg", "images": ["https://web.archive.org/i/interia_logo_b.svg", "https://i.iplsc.com/-/0009TWNGMIOVFI9S-C411.jpg", "https://i.iplsc.com/opustoszale-binnish-w-prowincji-idlib/0009TWNGMIOVFI9S-C122-F4.jpg", "https://web.archive.org/i/service_logo_s.svg", "https://web.archive.org/i/interia-logo-2-0.svg", "https://e.hub.com.pl/images/adx_fixed/close.svg", "https://i.iplsc.com/informacyjna-agencja-radiowa/0001UXLZ6KD7VTHY-C301.jpg", "https://web.archive.org/p.gif"], "movies": [], "text": "Prawie 700 tysi\u0119cy cywil\u00f3w uciek\u0142o od pocz\u0105tku grudnia z p\u00f3\u0142nocno-zachodniej Syrii - poinformowa\u0142 Davis Swanson - rzecznik Biura Narod\u00f3w Zjednoczonych ds. Koordynacji Pomocy Humanitarnej.\n\nZdj\u0119cie Opustosza\u0142e Binnish w prowincji Idlib /AFP\n\nProwincja Idlib przy granicy z Turcj\u0105, sk\u0105d masowo uciekaj\u0105 cywile, jest ostatnim regionem Syrii, w kt\u00f3rym prezydentowi Baszarowi al-Asadowi nie uda\u0142o si\u0119 jeszcze odzyska\u0107 w\u0142adzy.\n\nReklama\n\nTylko w ci\u0105gu ostatniego tygodnia region ten opu\u015bci\u0142o 100 tysi\u0119cy os\u00f3b. S\u0105 to cz\u0119sto uciekinierzy z innych cz\u0119\u015bci Syrii, kt\u00f3rzy w\u0142a\u015bnie w prowincji Idlib znale\u017ali tymczasowe schronienie przed wojn\u0105.\n\nSytuacja zaostrzy\u0142a si\u0119 na pocz\u0105tku grudnia, kiedy w p\u00f3\u0142nocno-zachodniej Syrii wznowiona zosta\u0142a - wspierana przez Rosj\u0119 - ofensywa przeciwko rebeliantom. Do dzia\u0142a\u0144 zbrojnych w\u0142\u0105czy\u0142a si\u0119 Turcja, kt\u00f3ra nie chce przyjmowa\u0107 kolejnych syryjskich uchod\u017ac\u00f3w i pr\u00f3buje zatrzyma\u0107 si\u0142y prezydenta Asada.\n\nSyryjska wojna domowa trwa ju\u017c od niemal dziewi\u0119ciu lat. Jest okre\u015blana mianem najwi\u0119kszej katastrofy humanitarnej od czas\u00f3w II wojny \u015bwiatowej. Wed\u0142ug ostro\u017cnych szacunk\u00f3w, \u017cycie straci\u0142o co najmniej p\u00f3\u0142 miliona ludzi.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Prawie, tysi\u0119cy, cywil\u00f3w, uciek\u0142o, pocz\u0105tku, grudnia, p\u00f3\u0142nocnozachodniej, Syrii, poinformowa\u0142, Davis, Swanson, rzecznik, Biura, Narod\u00f3w, Zjednoczonych, Koordynacji, Pomocy, Humanitarnej", "Description": "Syryjczycy uciekaj\u0105 z Idlib. Najnowsze dane - fakty.interia.pl - Prawie 700 tysi\u0119cy cywil\u00f3w uciek\u0142o od pocz\u0105tku grudnia z p\u00f3\u0142nocno-zachodniej Syrii - poinformowa\u0142 Davis Swanson - rzecznik Biura Narod\u00f3w Zjednoczonych ds. Koordynacji Pomocy Humanitarnej. -", "twitter": {"description": "Prawie 700 tysi\u0119cy cywil\u00f3w uciek\u0142o od pocz\u0105tku grudnia z p\u00f3\u0142nocno-zachodniej Syrii - poinformowa\u0142 Davis Swanson - rzecznik Biura Narod\u00f3w Zjednoczonych ds. Koordynacji Pomocy Humanitarnej.", "card": "summary_large_image"}, "og": {"type": "article", "title": "Syryjczycy masowo uciekaj\u0105 z Idlib. Najnowsze dane", "description": "Kliknij i zobacz wi\u0119cej.", "image": "https://i.iplsc.com/-/0009TWNGMIOVFI9S-C411.jpg", "url": "https://fakty.interia.pl/raporty/raport-wojna-w-syrii/aktualnosci/news-syryjczycy-uciekaja-z-idlib-najnowsze-dane,nId,4318869"}, "news_keywords": "fakty.interia.pl, Wojna w Syrii, wojna w syrii, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/raporty/raport-wojna-w-syrii/aktualnosci/news-syryjczycy-uciekaja-z-idlib-najnowsze-dane,nId,4318869"}