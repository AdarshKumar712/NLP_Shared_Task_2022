{"source_url": "https://web.archive.org", "url": "https://web.archive.org/web/20201220224325id_/https://www.rmf24.pl/ekonomia/news-czy-w-niedziele-sklepy-beda-otwarte,nId,4578735", "title": "Czy w niedziel\u0119 sklepy b\u0119d\u0105 otwarte?", "top_image": "https://i.iplsc.com/-/000A8BN6TCACXMDX-C411.jpg", "meta_img": "https://i.iplsc.com/-/000A8BN6TCACXMDX-C411.jpg", "images": ["https://i.iplsc.com/najblizsza-niedziela-jest-niedziela-handlowa/000A8BN781JJ545C-C123-F4.jpg", "https://i.iplsc.com/0007T0Q8S45GRKJY-C0.png", "https://i.iplsc.com/-/000A8BN6TCACXMDX-C411.jpg", "https://googleads.g.doubleclick.net/pagead/viewthroughconversion/1039293092/?value=0&guid=ON&script=0", "https://web.archive.org/s/classic/img/RMF-FM-logo2.png", "https://web.archive.org/s/classic/img/facebook-messenger.png", "https://web.archive.org/s/classic/ajax-loader.gif", "https://web.archive.org/s/classic/p.gif"], "movies": [], "text": "W niedziel\u0119, 28 czerwca sklepy b\u0119d\u0105 otwarte. S\u0142u\u017cby sanitarne przypominaj\u0105 przy okazji, \u017ce nadal obowi\u0105zuj\u0105 tam maseczki. Sklepy powinny te\u017c zapewni\u0107 dost\u0119p do p\u0142yn\u00f3w dezynfekcyjnych, lub jednorazowych r\u0119kawiczek.\n\nNajbli\u017csza niedziela jest niedziel\u0105 handlow\u0105 / Wojtek Jargi\u0142o / PAP\n\nZgodnie z ustaw\u0105 o ograniczeniu handlu w niedziele, w 2020 roku zakaz handlu nie obowi\u0105zuje jedynie w ostatni\u0105 niedziel\u0119 czerwca i sierpnia, a tak\u017ce w dwie kolejne niedziele poprzedzaj\u0105ce Bo\u017ce Narodzenie.\n\n\n\nUstawa przewiduje katalog 32 wy\u0142\u0105cze\u0144. Zakaz nie obowi\u0105zuje m.in. w restauracjach, cukierniach, na stacjach paliw, w kwiaciarniach, w sklepach z pras\u0105, czy w kawiarniach.\n\n\n\nZa z\u0142amanie zakazu handlu w niedziele grozi kara w wysoko\u015bci od 1 tys. z\u0142 do 100 tys. z\u0142, a przy uporczywym \u0142amaniu ustawy - kara ograniczenia wolno\u015bci.\n\n\n\nW zwi\u0105zku epidemi\u0105 koronawirusa w po\u0142owie marca zosta\u0142a ograniczona dzia\u0142alno\u015b\u0107 galerii handlowych. Czynne pozosta\u0142y jedynie sklepy spo\u017cywcze i apteki, a tak\u017ce pralnie i drogerie. Potem wprowadzono ograniczenia dot. liczby klient\u00f3w w plac\u00f3wkach.\n\n\n\nWprowadzony zosta\u0142 r\u00f3wnie\u017c obowi\u0105zek dla sklep\u00f3w, aby udost\u0119pnia\u0142y klientom p\u0142yny do dezynfekcji r\u0105k, czy r\u0119kawiczki jednorazowe przed wej\u015bciem.\n\n\n\nOd soboty 30 maja w ramach wprowadzania kolejnych etap\u00f3w odmra\u017cania gospodarki, rz\u0105d zni\u00f3s\u0142 limity klient\u00f3w w sklepach i galeriach.\n\n\n\n\n\n\n\n\n\n", "keywords": [], "meta_keywords": [""], "tags": [], "authors": ["Rmf Fm"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/favicon/rmf24-ico-192x192.png", "meta_data": {"viewport": "width=device-width, initial-scale=1", "Author": "RMF FM", "GOOGLEBOT": "NOODP", "robots": "index, follow, all", "apple-mobile-web-app-capable": "yes", "Keywords": "niedziel\u0119, czerwca, sklepy, b\u0119d\u0105, otwarte, S\u0142u\u017cby, sanitarne, przypominaj\u0105, przy, okazji, nadal, obowi\u0105zuj\u0105, maseczki, Sklepy, powinny, zapewni\u0107, dost\u0119p, p\u0142yn\u00f3w, dezynfekcyjnych, jednorazowych, r\u0119kawiczek", "Description": "Czy w niedziel\u0119 sklepy b\u0119d\u0105 otwarte? - RMF24.pl - W niedziel\u0119, 28 czerwca sklepy b\u0119d\u0105 otwarte. S\u0142u\u017cby sanitarne przypominaj\u0105 przy okazji, \u017ce nadal obowi\u0105zuj\u0105 tam maseczki. Sklepy powinny te\u017c zapewni\u0107 dost\u0119p do p\u0142yn\u00f3w dezynfekcyjnych, lub jednorazowych", "fb": {"app_id": 1114676035299552}, "twitter": {"card": "summary_large_image", "site": "@rmf24", "image": "https://i.iplsc.com/-/000A8BN6TCACXMDX-C411.jpg"}, "og": {"type": "article", "title": "Czy w niedziel\u0119 sklepy b\u0119d\u0105 otwarte?", "description": "W niedziel\u0119, 28 czerwca sklepy b\u0119d\u0105 otwarte. S\u0142u\u017cby sanitarne przypominaj\u0105 przy okazji, \u017ce nadal obowi\u0105zuj\u0105 tam maseczki. Sklepy powinny te\u017c zapewni\u0107 dost\u0119p do p\u0142yn\u00f3w dezynfekcyjnych, lub jednorazowych r\u0119kawiczek.", "image": "https://i.iplsc.com/-/000A8BN6TCACXMDX-C411.jpg", "url": "https://www.rmf24.pl/ekonomia/news-czy-w-niedziele-sklepy-beda-otwarte,nId,4578735"}, "news_keywords": "RMF24.pl, ekonomia, fakty, najnowsze", "article": {"section": "documentation"}}, "canonical_link": "https://www.rmf24.pl/ekonomia/news-czy-w-niedziele-sklepy-beda-otwarte,nId,4578735"}