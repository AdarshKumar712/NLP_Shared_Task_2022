{"source_url": "https://web.archive.org", "url": "https://web.archive.org/web/20200405075139id_/https://www.tvp.info/46963963/morawiecki-po-spotkaniu-grupy-v4-wspolpraca-ws-koronawirusa", "title": "Morawiecki po spotkaniu grupy V4. \u201eWsp\u00f3\u0142praca ws. koronawirusa\u201d", "top_image": "https://s8.tvp.pl/images2/8/2/e/uid_82ee86d0b88a0e418b8688c10b21a3371583326178713_width_960_play_0_pos_0_gs_0_height_540.jpg", "meta_img": "https://s8.tvp.pl/images2/8/2/e/uid_82ee86d0b88a0e418b8688c10b21a3371583326178713_width_960_play_0_pos_0_gs_0_height_540.jpg", "images": ["https://web.archive.org/templates/xhtml/www.tvp.info/resources/images/logo/tvp-info.svg", "https://s4.tvp.pl/images2/d/a/a/uid_daa85e3d74a7a07fe5303032794a94381585915944540_width_1373_play_0_pos_0_gs_0_height_779.jpg", "https://s8.tvp.pl/images2/8/2/e/uid_82ee86d0b88a0e418b8688c10b21a3371583326178713_width_960_play_0_pos_0_gs_0_height_540.jpg", "https://s3.tvp.pl/images2/3/d/a/uid_3dab8306bab464f1703c1a23400887621585921256969_width_1373_play_0_pos_0_gs_0_height_779.jpeg", "https://web.archive.org/pub/sess/viewrequest?object_id=46963963", "https://s.tvp.pl/repository/attachment/4/4/6/446ae7032ad7145311025c27ebb077441541685773263.jpg", "https://s2.tvp.pl/images2/b/b/3/uid_bb3e9c1c95287bb548f6a0375ecff3341585970667125_width_1373_play_0_pos_0_gs_0_height_779.jpg", "https://web.archive.org/templates/xhtml/www.tvp.info/resources/images/icon/close-search.svg", "https://s4.tvp.pl/images2/4/1/6/uid_4160065546bd1d6a26647131c3e766291586000217656_width_1373_play_0_pos_0_gs_0_height_779.jpg", "https://s9.tvp.pl/images2/9/a/f/uid_9af86b39639df2ebc6b8b71da5e2d54e1583311441162_width_190_play_0_pos_0_gs_0_height_107.jpg", "https://web.archive.org/pub/sess/initsession", "https://s1.tvp.pl/images2/1/7/2/uid_17291f791c2403bae1b8d57cacd763721585890484805_width_1373_play_0_pos_0_gs_0_height_779.jpg"], "movies": [], "text": "W kwestii koronawirusa bardzo wa\u017cna jest wsp\u00f3\u0142praca na forum Unii Europejskiej \u2013 o\u015bwiadczy\u0142 premier Mateusz Morawiecki w Pradze, po spotkaniu szef\u00f3w rz\u0105d\u00f3w pa\u0144stw Grupy Wyszehradzkiej. Zaznaczy\u0142, \u017ce w Polsce zarejestrowano pierwszy przypadek zaka\u017cenia koronawirusem.\n\nCZYTAJ WI\u0118CEJ W RAPORCIE\n\n\n\nW \u015brod\u0119 w Pradze z inicjatywy Polski odby\u0142o si\u0119 spotkanie premier\u00f3w kraj\u00f3w V4, po\u015bwi\u0119cone obecnej sytuacji w Europie, m.in. rozprzestrzenianiu si\u0119 koronawirusa, migracji oraz bud\u017cetowi UE.\n\n\n\nMorawiecki na konferencji prasowej po zako\u0144czeniu rozm\u00f3w podzi\u0119kowa\u0142 premierowi Czech za zorganizowanie spotkania, kt\u00f3re jak podkre\u015bli\u0142, dotyczy\u0142o najwa\u017cniejszych kwestii w Europie. Zaznaczy\u0142, \u017ce na pewno nale\u017cy do nich rozprzestrzenianie si\u0119 koronawirusa.\n\n\n\n\u2013 Wiadomo, \u017ce w Polsce zarejestrowali\u015bmy pierwszy przypadek pacjenta z koronawirusem. Chcemy si\u0119 wymienia\u0107 ro\u017cnymi do\u015bwiadczeniami \u2013 m\u00f3wi\u0142 szef polskiego rz\u0105du.\n\n\n\nJak podkre\u015bli\u0142, bardzo wa\u017cna jest wsp\u00f3\u0142praca na forum UE. \u2013 Dlatego zaproponowali\u015bmy spotkanie r\u00f3wnie\u017c w formacie ministr\u00f3w zdrowia. Takie spotkanie odb\u0119dzie si\u0119 w pi\u0105tek. Na tym spotkaniu b\u0119d\u0105 dyskutowane kwestie zwi\u0105zane z dostawami lek\u00f3w, sprz\u0119tu, pewnym uniezale\u017cnieniem si\u0119 od niekt\u00f3rych dostawc\u00f3w, bo wida\u0107, \u017ce gdy \u015bwiat jest globaln\u0105 wiosk\u0105, to niesie to bardzo wiele nowych szans, ale te\u017c pewne ryzyka i zagro\u017cenia \u2013 m\u00f3wi\u0142 Morawiecki.\n\n\n\n\n\n#wieszwiecej Polub nas\n\n\u017ar\u00f3d\u0142o: TVP Info, PAP\n\nSzef polskiego rz\u0105du poinformowa\u0142, \u017ce rozmawia\u0142 telefonicznie z przewodnicz\u0105cym Rady Europejskiej Charlesem Michelem, kt\u00f3ry \u2013 jak przekaza\u0142 premier \u2013 jest \u015bwiadomy ryzyka zwi\u0105zanego z koronawirusem, nie tylko z punktu widzenia zdrowia publicznego, ale tak\u017ce dla wzrostu gospodarczego.\u2013 Rozmawia\u0142em z panem przewodnicz\u0105cym, rozmawia\u0142em r\u00f3wnie\u017c z Andrejem Plenkoviciem, premierem Chorwacji \u2013 Chorwacja pe\u0142ni funkcj\u0119 prezydencji w Radzie Europejskiej \u2013 o tym, w jaki spos\u00f3b stymulowa\u0107 gospodark\u0119 do rozwoju tak, \u017ceby wp\u0142yw koronawirusa na wzrost gospodarczy by\u0142 minimalny \u2013 o\u015bwiadczy\u0142.Premier oceni\u0142 r\u00f3wnie\u017c, \u017ce kraje Grupy Wyszehradzkiej stosuj\u0105 najlepsze praktyki zapobiegania rozprzestrzenianiu si\u0119 koronawirusa.\u2013 Jestem przekonany, \u017ce mamy najlepsze wdro\u017cone procedury, kt\u00f3re maj\u0105 z jednej strony zapobiega\u0107, wdra\u017ca\u0107 mechanizmy kwarantanny tak, jak to modelowo, ksi\u0105\u017ckowo zosta\u0142o zastosowano dzisiaj nad ranem wobec pierwszego pacjenta, kt\u00f3ry zosta\u0142 zidentyfikowany \u2013 oznajmi\u0142.\u2013 Wymiana do\u015bwiadcze\u0144 w odniesieniu do poszczeg\u00f3lnych przypadk\u00f3w organizacji, instytucji by\u0142a na pewno bardzo owocna i ciesz\u0119 si\u0119, \u017ce w ramach Grupy Wyszehradzkiej potrafimy na tak nietypowe tematy (rozmawia\u0107) \u2013 o\u015bwiadczy\u0142 Morawiecki.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "//s.tvp.pl/files/portale-v4/tvp-info/images/favicon/favicon-16-x-16.png", "meta_data": {"viewport": "width=device-width, initial-scale=1.0, maximum-scale=1.0", "format-detection": "telephone=no", "twitter": {"card": "summary_large_image", "site": "@tvp_info", "image": "https://s8.tvp.pl/images2/8/2/e/uid_82ee86d0b88a0e418b8688c10b21a3371583326178713_width_960_play_0_pos_0_gs_0_height_540.jpg"}, "og": {"title": "Morawiecki po spotkaniu grupy V4. \u201eWsp\u00f3\u0142praca ws. koronawirusa\u201d", "description": "\u201eZaproponowali\u015bmy spotkanie r\u00f3wnie\u017c w formacie ministr\u00f3w zdrowia\u201d.", "image": "https://s8.tvp.pl/images2/8/2/e/uid_82ee86d0b88a0e418b8688c10b21a3371583326178713_width_960_play_0_pos_0_gs_0_height_540.jpg", "type": "article", "url": "http://www.tvp.info/46963963/morawiecki-po-spotkaniu-grupy-v4-wspolpraca-ws-koronawirusa"}, "fb": {"app_id": 825992797416546}}, "canonical_link": "https://www.tvp.info/46963963/morawiecki-po-spotkaniu-grupy-v4-wspolpraca-ws-koronawirusa"}