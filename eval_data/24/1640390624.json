{"source_url": "http://destradipopolo.net", "url": "http://destradipopolo.net/?p=53550", "title": "destra di popolo", "top_image": "https://i.postimg.cc/3Jw4L0Vd/regeni-oggetti-documenti.jpg", "meta_img": "https://i.postimg.cc/3Jw4L0Vd/regeni-oggetti-documenti.jpg", "images": ["https://i.postimg.cc/3Jw4L0Vd/regeni-oggetti-documenti.jpg", "http://www.shinystat.com/cgi-bin/shinystat.cgi?USER=rfucile", "http://notizie.comuni-italiani.it/wp-content/uploads/2010/11/casa-della-legalit%C3%A0-logo.jpg"], "movies": [], "text": "L\u2019EGITTO, DOPO TRE ANNI DALLA RICHIESTA DEI GENITORI DI GIULIO REGENI, CI MANDA I DOCUMENTI DI GIULIO E UN PO\u2019 DI HASHISH INSIEME A DUE PAIA DI OCCHIALI DA DONNA PER INFANGARE LA VITTIMA DEL LORO OMICIDIO\n\n\n\nConte nella apposita commissione che cerca la verit\u00e0 sull\u2019 omicidio di Giulio Regeni ha affermato che il presidente egiziano Al Sisi ha assicurato \u201cla massima collaborazione\u201d senza per\u00f2 prendere impegni precisi: sull\u2019elezione del domicilio dei cinque indagati, cos\u00ec come sulle altre 11 richieste mosse dalla procura di Roma ai colleghi del Cairo, toccher\u00e0 rispondere ai magistrati egiziani.\n\nIl \u201cgesto simbolico\u201d promesso \u00e8 stata la consegna degli effetti personali di Giulio Regeni, che la famiglia aveva chiesto a Sisi ormai pi\u00f9 di tre anni fa.\n\nLe autorit\u00e0 egiziane hanno consegnato agli inquirenti italiani nuovi oggetti e documenti che, a loro dire, appartenevano al ricercatore italiano Giulio Regeni, sequestrato e ucciso al Cairo nel 2016.\n\nIl materiale sarebbe stato \u201ctrovato\u201d nella disponibilit\u00e0 della banda di cinque disperati uccisi in Egitto il 24 marzo di quattro anni fa. I cinque furono fatti passare dall\u2019autorit\u00e0 locali come gli autori dell\u2019omicidio di Regeni in quello che per gli investigatori italiani \u00e8 stato, invece, un tentativo di depistaggio.\n\nLa famiglia aveva fatto richiesta di ricevere gli oggetti tre anni fa.\n\nGli oggetti furono mostrati in alcune foto dopo il blitz ai danni dei cinque criminali. Si tratta del passaporto di Giulio Regeni, delle tessere di riconoscimento dell\u2019universit\u00e0 di Cambridge e dell\u2019universit\u00e0 americana del Cairo.\n\nCi sono anche un marsupio rosso con lo scudetto dell\u2019Italia, alcuni occhiali da sole (di cui due modelli da donna), un cellulare, un pezzo di hashish, un orologio, un bancomat e due borselli neri di cui uno con la scritta Love.\n\nIn passato i genitori di Giulio, assistiti dall\u2019avvocato Alessandra Ballerini, hanno compiuto una perizia sulle foto da cui \u00e8 emerso che solo i documenti di riconoscimento sono del ricercatore mentre l\u2019altro materiale, come ad esempio gli occhiali da donna e la droga, era forse funzionale ad avvalorare la falsa pista dell\u2019omicidio a sfondo omosessuale.\n\nIn pratica invece che consegnarci i cinque ufficiali dei servizi egiziani autori delle torture e dell\u2019omicidio di Giulio, ci hanno spedito dopo tre anni dalla richiesta un \u201cpacco\u201d confezionato per prenderci per il culo.\n\nE magari il nostro governo ringrazia pure.\n\n(da agenzie)", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "it", "meta_favicon": "", "meta_data": {"og": {"image": {"identifier": "https://i.postimg.cc/3Jw4L0Vd/regeni-oggetti-documenti.jpg", "type": "image/jpeg"}}, "generator": "WordPress 2.2.1"}, "canonical_link": ""}