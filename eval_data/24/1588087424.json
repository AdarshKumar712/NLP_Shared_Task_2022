{"source_url": "https://web.archive.org", "url": "https://web.archive.org/web/20201008060456id_/https://www.macitynet.it/contact-tracing-coronavirus-apple-e-google-rafforzano-la-privacy-della-tecnologia-da-loro-proposta/", "title": "Contact Tracing coronavirus, Apple e Google rafforzano la privacy della tecnologia da loro proposta", "top_image": "https://www.macitynet.it/wp-content/uploads/2020/04/googleeapple.jpg", "meta_img": "https://www.macitynet.it/wp-content/uploads/2020/04/googleeapple.jpg", "images": ["https://www.macitynet.it/wp-content/uploads/2019/12/aukey-caricatore-usb-1280x1280-100x70.jpg", "https://www.macitynet.it/wp-content/uploads/2020/09/presa-compatibile-alexa-100x70.jpg", "https://www.macitynet.it/wp-content/uploads/2020/06/apple-watch-and-watchos-100x70.jpg", "https://www.macitynet.it/wp-content/uploads/2020/07/risultati-apple-terzo-2020-ico-100x70.jpg", "https://www.macitynet.it/wp-content/uploads/2020/06/iconabigsur1200-100x70.jpg", "https://www.facebook.com/tr?id=229769860915789&ev=PageView\r\n&noscript=1", "https://www.macitynet.it/wp-content/uploads/2020/10/iphone-se-sconto-amazon-100x70.jpg", "https://www.macitynet.it/wp-content/uploads/2020/04/trackingcontatti.jpg", "https://www.macitynet.it/wp-content/uploads/2020/10/installazionebigsur-100x70.jpg", "https://www.macitynet.it/wp-content/uploads/2020/09/amazonmusichdmacitynet-100x70.jpg", "https://www.macitynet.it/wp-content/uploads/2020/09/ipados-ios-icona-1200-16sett-100x70.jpg", "https://www.macitynet.it/wp-content/uploads/2020/10/iphone-se-sconto-amazon-218x150.jpg", "https://www.macitynet.it/wp-content/uploads/2018/04/macitynet-mobile.png", "https://www.macitynet.it/wp-content/uploads/2020/09/schermata-2020-09-15-alle-19-42-01-100x70.jpg", "https://www.macitynet.it/wp-content/uploads/2020/07/macos-11-big-sur-100x70.jpg", "https://www.macitynet.it/wp-content/uploads/2020/10/applepirata-100x70.jpg", "https://www.macitynet.it/wp-content/uploads/2020/10/up3221q-100x70.jpg", "https://www.macitynet.it/wp-content/uploads/2020/04/iphone-arriva-italia-ritorno-dell-iphone-economico-apple-speciale-v6-48251-1280x16-1-100x70.jpg", "https://www.macitynet.it/wp-content/uploads/2020/09/ipadair00002-100x70.jpeg", "https://www.macitynet.it/wp-content/uploads/2018/06/ssd-per-mac-i-migliori-100x70.jpg", "https://www.macitynet.it/wp-content/uploads/2020/02/wd-my-passport-ultra-100x70.jpg", "https://www.macitynet.it/wp-content/uploads/2020/10/tettosolare1-100x70.jpg", "https://www.macitynet.it/wp-content/uploads/2013/07/masterizzazionemac-100x70.jpg", "https://www.macitynet.it/wp-content/uploads/2020/10/smart-cam-alfawise-2-100x70.jpg", "https://www.macitynet.it/wp-content/uploads/2020/10/deebotde5500001-100x70.jpg", "https://www.macitynet.it/wp-content/uploads/2020/08/imac-21-agosto-ico-100x70.jpg", "https://www.macitynet.it/wp-content/uploads/2019/10/catalina-icona-1200-100x70.jpg", "https://www.macitynet.it/wp-content/uploads/2020/01/300x250-macitynet-offerte.gif", "https://www.macitynet.it/wp-content/uploads/2020/06/vecchiioipad-100x70.jpg", "https://www.macitynet.it/wp-content/uploads/2020/02/alimentatoreaukey-100x70.jpg", "https://www.macitynet.it/wp-content/uploads/2020/10/ios14icone00001-100x70.jpg", "https://www.macitynet.it/wp-content/uploads/2020/04/googleeapple-696x479.jpg", "https://www.macitynet.it/wp-content/uploads/2019/12/576529-16x9-lg-100x70.jpg", "https://www.macitynet.it/wp-content/uploads/2019/08/mavic-mini-dji-100x70.jpg", "https://www.macitynet.it/wp-content/uploads/2020/10/ios14toccoposteriore00000-100x70.jpg", "https://www.macitynet.it/wp-content/uploads/2018/10/amazonofferteamazon.jpg", "https://www.macitynet.it/wp-content/uploads/2020/04/googleeapple.jpg", "https://www.macitynet.it/wp-content/uploads/2020/10/applewatch00001-100x70.jpeg", "https://www.macitynet.it/wp-content/uploads/2020/09/ios14-100x70.jpeg", "https://www.macitynet.it/wp-content/uploads/2020/08/nuovo-imac-27-100x70.jpg", "https://www.macitynet.it/wp-content/uploads/2018/09/iphonenotch00001-100x70.jpg", "https://www.macitynet.it/wp-content/uploads/2020/09/applewatch6tableicona-100x70.jpg", "https://www.macitynet.it/wp-content/uploads/2020/09/apple-watch-quale-scegliere-100x70.jpg", "https://www.macitynet.it/wp-content/uploads/2020/09/icona-100x70.jpg", "https://www.macitynet.it/wp-content/uploads/2018/04/macitynet-logo.png"], "movies": [], "text": "Come noto, Apple e Google hanno pochi giorni addietro annunciato di stare lavorando insieme con l\u2019obiettivo di rendere possibile l\u2019utilizzo della tecnologia Bluetooth per aiutare governi e autorit\u00e0 sanitarie a contenere i contagi da coronavirus, \u201cnel pieno rispetto della sicurezza e della privacy degli utenti\u201d.\n\nPoich\u00e9 il contagio da COVID-19 pu\u00f2 avvenire in caso di stretta prossimit\u00e0 con soggetti positivi, gli organi di sanit\u00e0 pubblica hanno stabilito che il tracciamento dei contatti (contact tracing) pu\u00f2 rappresentare una valida misura per contenere la diffusione del virus. Apple e Google dovrebbero offrire a breve una soluzione completa che include interfacce di programmazione per le app (API) e tecnologie a livello di sistema operativo per favorire l\u2019attivazione del tracciamento dei contatti. Il piano \u00e8 di implementare questa soluzione in due fasi, \u201cgarantendo sempre la massima protezione della privacy dell\u2019utente\u201d.\n\nA seguito del feedback ricevuti da autorit\u00e0 di ogni parte del mondo, Apple e Google hanno annunciato una serie di cambiamenti legati all\u2019iniziativa per il contact tracing COVID 19, con particolarw attenzione in merito alla precisione del sistema e una tutela ancora pi\u00f9 rigorosa della privacy .\n\nLe due aziende hanno aggiornato le FAQ per gli utenti e gli sviluppatori, evidenziando alcune delle caratteristiche previste da tutto il sistema. Di seguito un riassunto di quanto deciso:\n\nLe funzionalit\u00e0 saranno offerte come \u201copt-in\u201d, in altre parole solo on il consenso esplicito del destinatario.\n\nL\u2019utente pu\u00f2 disabilitare in qualsiasi momento le funzionalit\u00e0 di tracciamento\n\nIl sistema non raccoglie dati relativi alla localizzazione\n\nL\u2019identit\u00e0 degli utenti non deve essere condivisa con altri\n\nI Beacon ID (Unique Identification Number), valori che identificano in modo univoco il segnale che viene ricevuto da altri dispositivi Bluetooth presenti nell\u2019area, devono cambiare a rotazione nel lasso di tempo tra 10 e 20 minuti per impedire funzionalit\u00e0 di tracking.\n\nNotifiche relative all\u2019esposizione con potenziali soggetti positivi, devono essere memorizzate il locale e non condivise o caricate\n\nApple e Google possono disattivare il sistema su base regionale quando non pi\u00f9 necessario\n\nL\u2019accesso alla piattaforma tecnologica sar\u00e0 concesso solo alle autorit\u00e0 sanitarie pubbliche.\n\nLe due aziende fanno sapere che sono previste regolari modifiche alle interfacce di programmazione delle app (API) che terranno conto dei feedback delle varie autorit\u00e0 sanitarie nazionali.\n\nLe ultime indiscrezioni riferiscono che le specifiche finali saranno rilasciate la prossima settimana con aggiornamenti specifici di iOS e Android.\n\nTutti gli articoli di macitynet che parlano della pandemia coronavirus e degli impatti sul mondo della tecnologia, del lavoro e della scuola a distanza, oltre che sulle soluzioni per comunicare da remoto si parte da questa pagina.", "keywords": [], "meta_keywords": [""], "tags": ["iPad", "iPhone 8 Plus", "Mac ARM", "Google", "Cucina", "Assistente Google", "HomeKit", "iPad 2", "si parte da questa pagina", "Mac Pro", "iPAd Air 3", "Apple TV", "iPad Pro 2018", "Tutorial iPhone e iPad", "Giardino", "iPhone 11 Pro", "Alexa", "Zigbee", "iPhone 8", "Sony", "Huawei", "Microsoft", "iOS 14", "Salotto", "Adobe", "iPhone X", "iPhone XR", "MacBook Pro", "Mac mini", "MacBook Air", "iPadOS", "iPhone XS Max", "iPad 3 _ nuovo iPad", "iPhone 11", "Canon", "Coronavirus", "iPad 4 _ iPad Retina", "Panasonic", "LG", "iPad 2018", "iPhone 6s Plus", "iPad mini Retina", "iPad 2017", "Samsung", "iPad Pro", "Z-wave", "iPhone 6s", "iPad Air 2", "iPhone XS", "iPhone 7", "Apple Watch", "macOS Big Sur", "iPad 5 _ iPad Air", "iMac", "iPhone 6", "MacBook", "iPhone 6 Plus", "iPad mini", "Apple", "iPad mini 3", "iPhone 7 Plus"], "authors": ["Mauro Notarianni"], "publish_date": "Fri Apr 24 17:56:33 2020", "summary": "", "article_html": "", "meta_description": "", "meta_lang": "it", "meta_favicon": "https://www.macitynet.it/wp-content/uploads/2018/04/macitynet-favicon.png", "meta_data": {"viewport": "width=device-width, initial-scale=1.0", "robots": "index, follow, max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Contact Tracing coronavirus, Apple e Google rafforzano la privacy della tecnologia da loro proposta - Macitynet.it", "description": "A seguito del feedback ricevuto da autorit\u00e0 di ogni parte del mondo, Apple e Google hanno annunciato una serie di cambiamenti legati all'iniziativa per il contact tracing del COVID 19, con particolari attenzioni in merito alla precisione del sistema e una tutela pi\u00f9 rigorosa della privacy .", "url": "https://www.macitynet.it/contact-tracing-coronavirus-apple-e-google-rafforzano-la-privacy-della-tecnologia-da-loro-proposta/", "site_name": "Macitynet.it", "image": {"identifier": "https://www.macitynet.it/wp-content/uploads/2020/04/googleeapple.jpg", "width": 1200, "height": 826}}, "article": {"publisher": "https://www.facebook.com/Macitynet.it/", "published_time": "2020-04-24T17:56:33+00:00", "modified_time": "2020-04-24T18:04:07+00:00"}, "twitter": {"card": "summary_large_image", "creator": "@macitynet", "site": "@macitynet"}, "generator": "WordPress 5.5.1", "onesignal": "wordpress-plugin", "verify-admitad": "d672fd1d9a", "google-site-verification": "UqELH0Z9Dsl1NqixDq2i-sexORKimBHjuKqxmXD1eDU", "msapplication-TileImage": "https://www.macitynet.it/wp-content/uploads/2017/06/macitynet_ico-300x300.png"}, "canonical_link": "https://www.macitynet.it/contact-tracing-coronavirus-apple-e-google-rafforzano-la-privacy-della-tecnologia-da-loro-proposta/"}