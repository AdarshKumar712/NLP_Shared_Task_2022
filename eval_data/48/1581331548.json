{"source_url": "https://www.ilnapolista.it", "url": "https://www.ilnapolista.it/2020/04/il-belgio-ha-il-tasso-di-letalita-piu-alto-deuropa-perche-contiamo-anche-i-morti-negli-ospizi/", "title": "Il Belgio ha il tasso di letalit\u00e0 pi\u00f9 alto d\u2019Europa: \u201cPerch\u00e9 contiamo anche i morti negli ospizi\u201d", "top_image": "https://www.ilnapolista.it/wp-content/uploads/2020/04/anziani.jpg", "meta_img": "https://www.ilnapolista.it/wp-content/uploads/2020/04/anziani.jpg", "images": ["https://www.ilnapolista.it/wp-content/uploads/2019/05/144740825-99464fe0-4415-43fe-af66-1cf25eeaf6f3-230x130.jpg", "https://www.ilnapolista.it/wp-content/uploads/2020/01/milik-acerbi-hermann-230x130.jpg", "https://www.ilnapolista.it/wp-content/uploads/2020/04/Bomba-salumeria-70x70.jpg", "https://www.ilnapolista.it/wp-content/uploads/2020/04/coronavirus-musica-nei-balconi-70x70.jpg", "https://www.ilnapolista.it/wp-content/uploads/2020/02/Coronavirus-230x130.jpg", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%20%20%22%3E%3C/svg%3E", "https://www.ilnapolista.it/wp-content/uploads/2020/01/milik-e1583310570981-230x130.jpg", "https://www.ilnapolista.it/wp-content/uploads/2020/04/covid-center-230x130.jpg", "https://www.ilnapolista.it/wp-content/uploads/2020/04/loro-napoli-230x130.jpg", "https://www.ilnapolista.it/wp-content/uploads/2020/04/vespignani-230x130.jpg", "https://www.ilnapolista.it/wp-content/uploads/2020/04/tom-brady-2-230x130.jpg", "https://www.ilnapolista.it/wp-content/uploads/2020/04/fontana-de-luca-230x130.jpg", "https://www.ilnapolista.it/wp-content/themes/flatnews/images/formatSystem.png", "https://www.ilnapolista.it/wp-content/uploads/2020/04/immuni-230x130.jpg", "https://www.ilnapolista.it/wp-content/uploads/2016/07/castelvolturno130514nap-70x70.jpg", "https://www.ilnapolista.it/wp-content/uploads/2020/01/zielinski-hermann-1-230x130.jpg", "https://www.ilnapolista.it/wp-content/uploads/2020/04/tom-brady-2-70x70.jpg", "https://www.ilnapolista.it/wp-content/themes/flatnews/images/logo-ilnapolista-310x91.png", "https://www.ilnapolista.it/wp-content/uploads/2020/04/danimarca-1-230x130.jpg", "https://www.ilnapolista.it/wp-content/uploads/2020/04/gomis-70x70.jpg", "https://www.ilnapolista.it/wp-content/uploads/2020/03/Vomero-Napoli-1280x720-1-70x70.jpg", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%20523%20345%22%3E%3C/svg%3E", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%2070%2070%22%3E%3C/svg%3E", "https://www.ilnapolista.it/wp-content/uploads/2020/04/nfl-230x130.jpg", "https://www.ilnapolista.it/wp-content/uploads/2020/01/higuain-230x130.jpg", "https://www.ilnapolista.it/wp-content/uploads/2020/04/bild-1-70x70.jpg", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%20230%20130%22%3E%3C/svg%3E", "https://www.ilnapolista.it/wp-content/uploads/2020/03/giuseppe-conte-230x130.jpg", "https://www.ilnapolista.it/wp-content/uploads/2019/07/de-laurentiis-napoli-230x130.jpg", "https://www.ilnapolista.it/wp-content/themes/flatnews/images/banner-rispetto.jpg", "https://www.ilnapolista.it/wp-content/uploads/2018/10/tifosi-Liverpool-230x130.jpg", "https://www.ilnapolista.it/wp-content/uploads/2020/04/agnelli-lotito-70x70.jpeg", "https://www.ilnapolista.it/wp-content/uploads/2020/04/anziani.jpg", "https://www.ilnapolista.it/wp-content/uploads/2020/04/formigoni-70x70.jpg", "https://www.ilnapolista.it/wp-content/themes/flatnews/images/keepUp.png", "https://www.ilnapolista.it/wp-content/uploads/2017/09/ettore-messina-230x130.jpg", "https://www.ilnapolista.it/wp-content/themes/flatnews/images/banner_un-giorno.jpg", "https://www.ilnapolista.it/wp-content/themes/flatnews/images/banner_radio.png", "https://www.ilnapolista.it/wp-content/uploads/2019/03/agnelli-eca-1-230x130.jpg", "https://www.ilnapolista.it/wp-content/uploads/2020/03/vincenzo-de-luca--230x130.jpg", "https://www.ilnapolista.it/wp-content/uploads/2020/01/zaniolo-barella-infortunio-hermann-230x130.jpg", "https://www.ilnapolista.it/wp-content/uploads/2020/04/imprese-sociali-70x70.jpg"], "movies": [], "text": "In Belgio \u00e8 deceduto il 14,3 per cento dei risultati positivi ai test, 5.200 vittime su pi\u00f9 di 36mila casi ufficiali. In Italia \u00e8 il 13,1 per cento, ma manca il dato degli ospizi\n\nNon l\u2019Italia, la Spagna o la Francia. E\u2019 il Belgio il Paese europeo con il tasso di letalit\u00e0 pi\u00f9 alto per la Covid-19: il 14,3 per cento dei risultati positivi ai test, 5.200 vittime su pi\u00f9 36mila casi ufficiali. In Italia \u00e8 il 13,1 per cento, peggio in Inghilterra (13,3 per cento). E\u2019 un piccolo caso statistico, che in parte si spiega con le misure molto tardive e poco draconiane che il governo ha preso. Ma che invece la prima ministra belga, Sophie Wilmes, legge in un\u2019altra maniera: \u201cAbbiamo probabilmente sovrastimato i decessi nel tentativo di essere totalmente trasparenti\u201d.\n\nIn pratica in Belgio hanno inserito nel conto anche i decessi avvenuti nelle case di cura e negli ospizi (che sono pi\u00f9 di 1500), anche senza effettuare i test per il coronavirus, cosa che altrove (per esempio in Italia) non \u00e8 stata fatta. Per rientrare nella statistica bastano i sintomi, che in quasi tutti i casi riconducevano alla Covid-19.\n\nSecondo il governo belga questo \u00e8 metodo \u201cpi\u00f9 dettagliato possibile\u201d, e ha annunciato che nei prossimi giorni i test negli ospizi saliranno a 200mila tamponi.", "keywords": [], "meta_keywords": [""], "tags": [], "authors": [], "publish_date": "Fri Apr 17 17:38:21 2020", "summary": "", "article_html": "", "meta_description": "In Belgio \u00e8 deceduto il 14,3 per cento dei risultati positivi ai test, 5.200 vittime su pi\u00f9 di 36mila casi ufficiali. In Italia \u00e8 il 13,1 per cento", "meta_lang": "it", "meta_favicon": "https://www.ilnapolista.it/wp-content/themes/flatnews/images/favicon/apple-icon-57x57.png", "meta_data": {"viewport": "width=device-width", "format-detection": "telephone=no", "msapplication-TileColor": "#ffffff", "msapplication-TileImage": "https://www.ilnapolista.it/wp-content/uploads/2016/04/cropped-ilNapolista_icon.png", "theme-color": "#ffffff", "description": "In Belgio \u00e8 deceduto il 14,3 per cento dei risultati positivi ai test, 5.200 vittime su pi\u00f9 di 36mila casi ufficiali. In Italia \u00e8 il 13,1 per cento", "robots": "max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Il Belgio ha il tasso di letalit\u00e0 pi\u00f9 alto d'Europa: \"Perch\u00e9 contiamo anche i morti negli ospizi\" - ilNapolista", "description": "In Belgio \u00e8 deceduto il 14,3 per cento dei risultati positivi ai test, 5.200 vittime su pi\u00f9 di 36mila casi ufficiali. In Italia \u00e8 il 13,1 per cento", "url": "https://www.ilnapolista.it/2020/04/il-belgio-ha-il-tasso-di-letalita-piu-alto-deuropa-perche-contiamo-anche-i-morti-negli-ospizi/", "site_name": "ilNapolista", "image": {"identifier": "https://www.ilnapolista.it/wp-content/uploads/2020/04/anziani.jpg", "secure_url": "https://www.ilnapolista.it/wp-content/uploads/2020/04/anziani.jpg", "width": 523, "height": 345}}, "article": {"publisher": "https://www.facebook.com/ilnapolista2010/", "tag": "vittime", "section": "L\u2019altro Napolista", "published_time": "2020-04-17T17:38:21+00:00"}, "twitter": {"card": "summary", "description": "In Belgio \u00e8 deceduto il 14,3 per cento dei risultati positivi ai test, 5.200 vittime su pi\u00f9 di 36mila casi ufficiali. In Italia \u00e8 il 13,1 per cento", "title": "Il Belgio ha il tasso di letalit\u00e0 pi\u00f9 alto d'Europa: \"Perch\u00e9 contiamo anche i morti negli ospizi\" - ilNapolista", "site": "@Napolista", "image": "https://www.ilnapolista.it/wp-content/uploads/2020/04/anziani.jpg", "creator": "@Napolista"}, "onesignal": "wordpress-plugin"}, "canonical_link": "https://www.ilnapolista.it/2020/04/il-belgio-ha-il-tasso-di-letalita-piu-alto-deuropa-perche-contiamo-anche-i-morti-negli-ospizi/"}