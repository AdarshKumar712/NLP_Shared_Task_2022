{"source_url": "https://web.archive.org", "url": "https://web.archive.org/web/20220203090158id_/https://www.takvim.com.tr/guncel/2020/06/21/disisleri-bakanligindan-pence-operasyonlarini-elestiren-abdli-kurulusa-sert-tepki-en-hafif-tabirle-utanc-verici", "title": "D\u0131\u015fi\u015fleri Bakanl\u0131\u011f\u0131ndan Pen\u00e7e operasyonlar\u0131n\u0131 ele\u015ftiren ABD'li kurulu\u015fa sert tepki! En hafif tabirle utan\u00e7 verici", "top_image": "https://iatkv.tmgrup.com.tr/b9ef87/600/314/0/0/956/500?u=https%3a%2f%2fitkv.tmgrup.com.tr%2f2020%2f06%2f21%2fdisisleri-bakanligindan-pence-operasyonlarini-elestiren-abdli-kurulusa-sert-tepki-en-hafif-tabirle-utanc-verici-1592724720528.jpg", "meta_img": "https://iatkv.tmgrup.com.tr/b9ef87/600/314/0/0/956/500?u=https%3a%2f%2fitkv.tmgrup.com.tr%2f2020%2f06%2f21%2fdisisleri-bakanligindan-pence-operasyonlarini-elestiren-abdli-kurulusa-sert-tepki-en-hafif-tabirle-utanc-verici-1592724720528.jpg", "images": ["https://isbh.tmgrup.com.tr/sbh/site/v3/i/ztk-1.png", "https://itkv.tmgrup.com.tr/site/v2/i/loadroll.svg", "https://i.tmgrup.com.tr/i/i.gif", "https://i.tmgrup.com.tr/egazete/ilk-sayfalar/2020/01/06/219x313/06TKV01.jpg?v=7116", "https://itkv.tmgrup.com.tr/site/v2/responsive/i/flip2.png", "https://itkv.tmgrup.com.tr/site/v2/i/vavtv-logo.png", "https://itkv.tmgrup.com.tr/site/v2/i/icon-mosque.png", "https://iatkv.tmgrup.com.tr/4aa979/616/321/0/0/960/500?u=https%3a%2f%2fitkv.tmgrup.com.tr%2f2020%2f06%2f21%2fdisisleri-bakanligindan-pence-operasyonlarini-elestiren-abdli-kurulusa-sert-tepki-en-hafif-tabirle-utanc-verici-1592724720528.jpg", "https://iatkv.tmgrup.com.tr/836e1b/440/229/0/0/960/500?u=https%3a%2f%2fitkv.tmgrup.com.tr%2f2022%2f02%2f03%2funopt-yalniz-kurt-2bolum-fragmani-1643835770424.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://isbh.tmgrup.com.tr/sbh/site/v3/i/ztk-2.png", "https://itkv.tmgrup.com.tr/2020/07/15/1594845869785.png", "https://flx1053.lporirxe.com/flp/impimg.php?qid=03433313f573433313f533530313&cid=1053&p=turkuvaz&s=takvim.com.tr&x=&nci=&adtg=sitegeneli&nai=&si=&pn=&h=&w=&bp=&pp=&ci=&ip=&ai=null&di=null&mm=&os=&ua=&lat=null&lon=null&idl=&ttduid=&id5=&flcb=&emh=", "https://iatkv.tmgrup.com.tr/be0d1a/140/113/208/0/1041/672?u=https%3a%2f%2fitkv.tmgrup.com.tr%2f2020%2f06%2f20%2fson-dakika-pence-kaplan-operasyonu-kapsaminda-komandolar-yeni-hedefleri-ele-gecirdi-1592645781759.jpeg", "https://itkv.tmgrup.com.tr/site/v2/i/vavtv-logo-mobile.png", "https://iatkv.tmgrup.com.tr/b9ef87/600/314/0/0/956/500?u=https%3a%2f%2fitkv.tmgrup.com.tr%2f2020%2f06%2f21%2fdisisleri-bakanligindan-pence-operasyonlarini-elestiren-abdli-kurulusa-sert-tepki-en-hafif-tabirle-utanc-verici-1592724720528.jpg", "https://iatkv.tmgrup.com.tr/45f382/140/113/313/0/1095/630?u=https%3a%2f%2fitkv.tmgrup.com.tr%2f2020%2f06%2f21%2fpence-kaplan-operasyonu-ile-teroristlerin-inleri-baslarina-yikiliyor-1592713801669.jpg", "https://iatkv.tmgrup.com.tr/03f27c/140/113/230/0/1070/677?u=https%3a%2f%2fitkv.tmgrup.com.tr%2f2020%2f06%2f20%2f1592627241562.jpeg"], "movies": [], "text": "D\u0131\u015fi\u015fleri Bakanl\u0131\u011f\u0131 S\u00f6zc\u00fcs\u00fc Hami Aksoy, \"ABD Uluslararas\u0131 Dini \u00d6zg\u00fcrl\u00fckler Komisyonunun \u00fclkemizin Irak'ta yuvalanan PKK ter\u00f6r \u00f6rg\u00fct\u00fcne kar\u015f\u0131 y\u00fcr\u00fctmekte oldu\u011fu Pen\u00e7e-Kartal ve Pen\u00e7e-Kaplan harekatlar\u0131na y\u00f6nelik olarak yapt\u0131\u011f\u0131 a\u00e7\u0131klama, bu komisyonun yeni bir mesnetsiz a\u00e7\u0131klamas\u0131d\u0131r.\" ifadesini kulland\u0131.\n\nS\u00f6zc\u00fc Aksoy, ABD Uluslararas\u0131 Dini \u00d6zg\u00fcrl\u00fckler Komisyonunun T\u00fcrkiye'nin, PKK ter\u00f6r \u00f6rg\u00fct\u00fcne kar\u015f\u0131 y\u00fcr\u00fctt\u00fc\u011f\u00fc Pen\u00e7e-Kartal ve Pen\u00e7e-Kaplan harekatlar\u0131na y\u00f6nelik a\u00e7\u0131klamas\u0131na yaz\u0131l\u0131 cevap verdi.\n\nAksoy, \"ABD Uluslararas\u0131 Dini \u00d6zg\u00fcrl\u00fckler Komisyonunun \u00fclkemizin Irak'ta yuvalanan PKK ter\u00f6r \u00f6rg\u00fct\u00fcne kar\u015f\u0131 y\u00fcr\u00fctmekte oldu\u011fu Pen\u00e7e-Kartal ve Pen\u00e7e-Kaplan harekatlar\u0131na y\u00f6nelik olarak yapt\u0131\u011f\u0131 a\u00e7\u0131klama, bu komisyonun yeni bir mesnetsiz a\u00e7\u0131klamas\u0131d\u0131r.\" de\u011ferlendirmesinde bulundu.\n\nPKK'NIN KARA PROPAGANDASINA ALET OLMASI...\n\nDini \u00f6zg\u00fcrl\u00fckleri savunma iddias\u0131ndaki bu kurulu\u015fun, ABD taraf\u0131ndan da ter\u00f6r \u00f6rg\u00fct\u00fc olarak tan\u0131nan PKK'n\u0131n Irak'ta, uzant\u0131lar\u0131 PYD/YPG'nin de Suriye'de kendi b\u00f6l\u00fcc\u00fc siyasetini ve ter\u00f6r y\u00f6ntemlerini benimsemeyen K\u00fcrtler dahil b\u00f6lge halklar\u0131na y\u00f6nelik zulm\u00fcn\u00fc g\u00f6rmezden geldi\u011fini vurgulayan Aksoy, \"\u00dclkemizin ter\u00f6rle m\u00fccadelesini ele\u015ftirmesi ve PKK'n\u0131n kara propagandas\u0131na alet olmas\u0131 en hafif tabirle utan\u00e7 vericidir.\" ifadesini kulland\u0131.\n\nAksoy, \u015funlar\u0131 kaydetti:\n\n\"DEA\u015e'la m\u00fccadeleyi istismar ederek Sincar'a yerle\u015fen PKK'n\u0131n bask\u0131s\u0131 y\u00fcz\u00fcnden on binlerce Ezidinin evlerine d\u00f6nemedikleri, d\u00f6nenlerin de ter\u00f6r \u00f6rg\u00fct\u00fcn\u00fcn zulm\u00fcne maruz kald\u0131klar\u0131, bug\u00fcn Ezidiler ve yerel yetkililer taraf\u0131ndan da g\u00fcndeme getirilen bir ger\u00e7ektir. Aramiler de sistematik olarak bu ter\u00f6r \u00f6rg\u00fct\u00fcn\u00fcn zulm\u00fcne u\u011framakta, ter\u00f6r \u00f6rg\u00fct\u00fc taraf\u0131ndan okullar\u0131 kapat\u0131lmakta, \u00e7ocuklar\u0131 zorla silahland\u0131r\u0131lmakta ve ellerinden al\u0131nmaktad\u0131r. Ne yaz\u0131k ki s\u00f6zde insan haklar\u0131 savunucular\u0131, bug\u00fcne kadar b\u00f6lgede ya\u015fanan bu ger\u00e7ekleri g\u00f6rmezden ve duymazdan gelmi\u015ftir. Hal b\u00f6yleyken, bu kurulu\u015fun ger\u00e7ekleri \u00e7arp\u0131tarak ter\u00f6r \u00f6rg\u00fct\u00fcn\u00fcn borazanl\u0131\u011f\u0131n\u0131 yapmas\u0131n\u0131 asla kabul etmiyoruz.\"", "keywords": [], "meta_keywords": ["D\u0131\u015fi\u015fleri Bakanl\u0131\u011f\u0131", "PKK", "sert tepki", "PYD", "DEA\u015e", "YPG", "Irak", "T\u00fcrkiye", "Suriye", "Sincar", "Dini \u00f6zg\u00fcrl\u00fckleri", "ABD"], "tags": [], "authors": [], "publish_date": "Sun Jun 21 00:00:00 2020", "summary": "", "article_html": "", "meta_description": "", "meta_lang": "tr", "meta_favicon": "https://itkv.tmgrup.com.tr/site/v2/i/favicon.ico", "meta_data": {"Description": "ABD Uluslararas\u0131 Dini \u00d6zg\u00fcrl\u00fckler Komisyonunun T\u00fcrkiye\u2019nin ter\u00f6r \u00f6rg\u00fct\u00fc PKK\u2019ya y\u00f6nelik ba\u015flatt\u0131\u011f\u0131 Pen\u00e7e-Kartal ve Pen\u00e7e Kaplan operasyonlar\u0131 hakk\u0131ndaki skandal a\u00e7\u0131klamalar\u0131na D\u0131\u015fi\u015fleri Bakanl\u0131\u011f\u0131\u2019ndan sert tepki geldi. D\u0131\u015fi\u015fleri Bakanl\u0131\u011f\u0131 S\u00f6zc\u00fcs\u00fc Hami Aksoy \u00dclkemizin ter\u00f6rle m\u00fccadelesini ele\u015ftirmesi...", "keywords": "D\u0131\u015fi\u015fleri Bakanl\u0131\u011f\u0131,  PKK,  sert tepki,  PYD,  DEA\u015e,  YPG,  Irak,  T\u00fcrkiye,  Suriye,  Sincar,  Dini \u00f6zg\u00fcrl\u00fckleri,  ABD", "viewport": "width=device-width, initial-scale=1", "Rating": "General", "Distribution": "Global", "verify-v1": "aOlPQ57PwQiLEFaWZeaTbD4pL0v2QIC45KbX+24275Y=", "tagCategory": "Ana Sayfa | g\u00fcncel", "tagContentType": "haber", "og": {"type": "article", "title": "D\u0131\u015fi\u015fleri Bakanl\u0131\u011f\u0131ndan Pen\u00e7e operasyonlar\u0131n\u0131 ele\u015ftiren ABD'li kurulu\u015fa sert tepki! En hafif tabirle utan\u00e7 verici", "description": "ABD Uluslararas\u0131 Dini \u00d6zg\u00fcrl\u00fckler Komisyonunun T\u00fcrkiye'nin ter\u00f6r \u00f6rg\u00fct\u00fc PKK'ya y\u00f6nelik ba\u015flatt\u0131\u011f\u0131 Pen\u00e7e-Kartal ve Pen\u00e7e Kaplan operasyonlar\u0131 hakk\u0131ndaki skandal a\u00e7\u0131klamalar\u0131na D\u0131\u015fi\u015fleri Bakanl\u0131\u011f\u0131'ndan sert tepki geldi. D\u0131\u015fi\u015fleri Bakanl\u0131\u011f\u0131 S\u00f6zc\u00fcs\u00fc Hami Aksoy \u00dclkemizin ter\u00f6rle m\u00fccadelesini ele\u015ftirmesi...", "url": "https://www.takvim.com.tr/guncel/2020/06/21/disisleri-bakanligindan-pence-operasyonlarini-elestiren-abdli-kurulusa-sert-tepki-en-hafif-tabirle-utanc-verici", "image": {"identifier": "https://iatkv.tmgrup.com.tr/b9ef87/600/314/0/0/956/500?u=https%3a%2f%2fitkv.tmgrup.com.tr%2f2020%2f06%2f21%2fdisisleri-bakanligindan-pence-operasyonlarini-elestiren-abdli-kurulusa-sert-tepki-en-hafif-tabirle-utanc-verici-1592724720528.jpg", "width": 600, "height": 314}, "site_name": "takvim.com.tr"}, "twitter": {"card": "summary_large_image", "title": "D\u0131\u015fi\u015fleri Bakanl\u0131\u011f\u0131ndan Pen\u00e7e operasyonlar\u0131n\u0131 ele\u015ftiren ABD'li kurulu\u015fa sert tepki! En hafif tabirle utan\u00e7 verici", "description": "Haberin devam\u0131", "url": "https://www.takvim.com.tr/guncel/2020/06/21/disisleri-bakanligindan-pence-operasyonlarini-elestiren-abdli-kurulusa-sert-tepki-en-hafif-tabirle-utanc-verici", "image": "https://iatkv.tmgrup.com.tr/b9ef87/600/314/0/0/956/500?u=https%3a%2f%2fitkv.tmgrup.com.tr%2f2020%2f06%2f21%2fdisisleri-bakanligindan-pence-operasyonlarini-elestiren-abdli-kurulusa-sert-tepki-en-hafif-tabirle-utanc-verici-1592724720528.jpg"}, "application-name": "takvim.com.tr", "fb": {"admins": 100001253668158, "page_id": 163484663666075, "pages": 163484663666075}}, "canonical_link": "https://www.takvim.com.tr/guncel/2020/06/21/disisleri-bakanligindan-pence-operasyonlarini-elestiren-abdli-kurulusa-sert-tepki-en-hafif-tabirle-utanc-verici"}