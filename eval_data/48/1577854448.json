{"source_url": "https://web.archive.org", "url": "https://web.archive.org/web/20200421135204id_/https://www.milligazete.com.tr/haber/4169197/marco-paixao-ulkemde-ve-ispanyada-feci-olumlere-goz-yumuldu", "title": "Marco Paixao: \"\u00dclkemde ve \u0130spanya'da feci \u00f6l\u00fcmlere g\u00f6z yumuldu\"", "top_image": "https://static.daktilo.com/sites/71/uploads/2020/04/14/large/paixao-korona-ac\u0131klamas\u0131.jpg", "meta_img": "https://static.daktilo.com/sites/71/uploads/2020/04/14/large/paixao-korona-ac\u0131klamas\u0131.jpg", "images": ["https://file.daktilo.com/themes/enerjik/assets/img/mask-16-9.png", "https://static.daktilo.com/sites/71/uploads/2020/04/14/large/paixao-korona-ac\u0131klamas\u0131.jpg", "https://file.daktilo.com/themes/enerjik/assets/img/bos.png", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2017/07/03/large/milli-logo-desktop-(5).png", "https://static.daktilo.com/sites/71/uploads/2017/07/03/large/milli-logo-mobil-(3).png"], "movies": [], "text": "Altay'\u0131n Portekizli golc\u00fcs\u00fc Marco Paixao, \u00fclkesindeki koronavir\u00fcs salg\u0131n\u0131na y\u00f6nelik dikkat \u00e7eken a\u00e7\u0131klamalarda bulundu.\n\n\u0130spanya ve Portekiz akrabalar\u0131yla konu\u015ftu\u011funu s\u00f6yleyen Paixao, oradaki durumun T\u00fcrkiye'ye nazaran olduk\u00e7a k\u00f6t\u00fc oldu\u011funu anlatt\u0131.\n\nMarco Paixao'nun koronavir\u00fcsle ilgili \u00e7\u0131kar\u0131mlar\u0131 \u015f\u00f6yle:\n\n\"Maske kullan\u0131m\u0131 konusunda T\u00fcrkiye ile \u0130spanya ve Portekiz'i k\u0131yaslad\u0131\u011f\u0131mda T\u00fcrkiye olduk\u00e7a iyi bir durumda. Burada insanlar i\u015fin ciddiyetini anlad\u0131. \u0130spanya ve Portekiz'deki akrabalar\u0131mla konu\u015ftu\u011fumda T\u00fcrkiye'nin s\u00fcreci iyi y\u00f6netti\u011fini g\u00f6r\u00fcyorum. \u0130spanya baz\u0131 kararlar\u0131 almakta gecikti\u011fi i\u00e7in b\u00fcy\u00fck bir felaket ya\u015fan\u0131yor. Bir anlamda orada feci \u00f6l\u00fcmlere g\u00f6z yumuldu.\"\n\n\"Normalde erken kalkard\u0131m, art\u0131k ge\u00e7 uyan\u0131yorum\"\n\n\"Ya\u015fanan bu durum herkesi etkiledi. Biz futbolcular i\u00e7in de zor oluyor. Normalde \u00e7ok erken kalkard\u0131m ama \u015fimdi gece ge\u00e7 saatlerde yat\u0131nca ge\u00e7 kalk\u0131yoruz. \u00c7o\u011fu zaman evde oldu\u011fumuz i\u00e7in vakit ge\u00e7miyor. Ancak i\u015fi olmayanlar\u0131n evlerinde kalmas\u0131 gerekiyor. Bir \u015fekilde bu zorlu s\u00fcrecin \u00fcstesinden gelece\u011fiz. Sezonun mutlaka tamamlanmas\u0131 gerekiyor. Ma\u00e7lar b\u00fcy\u00fck ihtimalle seyircisiz oynanacak gibi g\u00f6r\u00fcn\u00fcyor. Kalan 6 ma\u00e7\u0131n hepsini kazan\u0131p in\u015fallah S\u00fcper Lig'e \u00e7\u0131kmak istiyoruz. Gol krall\u0131\u011f\u0131 yar\u0131\u015f\u0131nda bu y\u0131l da zirvede olmak g\u00fczel ama \u00f6nemli olan Altay'\u0131n ba\u015far\u0131s\u0131. Kariyerimi Altay'da tamamlamak istiyorum\"", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "TFF 1. Lig ekiplerinden\u00a0Altay'\u0131n formas\u0131n\u0131 giyen Portekizli\u00a0Marco Paixao, koronavir\u00fcs s\u00fcrecini de\u011ferlendirdi.", "meta_lang": "tr", "meta_favicon": "https://static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "TFF 1. Lig ekiplerinden\u00a0Altay'\u0131n formas\u0131n\u0131 giyen Portekizli\u00a0Marco Paixao, koronavir\u00fcs s\u00fcrecini de\u011ferlendirdi.", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "Marco Paixao: \"\u00dclkemde ve \u0130spanya'da feci \u00f6l\u00fcmlere g\u00f6z yumuldu\"", "description": "TFF 1. Lig ekiplerinden\u00a0Altay'\u0131n formas\u0131n\u0131 giyen Portekizli\u00a0Marco Paixao, koronavir\u00fcs s\u00fcrecini de\u011ferlendirdi.", "type": "article", "url": "https://www.milligazete.com.tr/haber/4169197/marco-paixao-ulkemde-ve-ispanyada-feci-olumlere-goz-yumuldu", "image": {"identifier": "https://static.daktilo.com/sites/71/uploads/2020/04/14/large/paixao-korona-ac\u0131klamas\u0131.jpg", "width": 800, "height": 450, "alt": "Marco Paixao: \"\u00dclkemde ve \u0130spanya'da feci \u00f6l\u00fcmlere g\u00f6z yumuldu\""}}, "twitter": {"card": "summary_large_image", "site": "@milligazetecom", "title": "Marco Paixao: \"\u00dclkemde ve \u0130spanya'da feci \u00f6l\u00fcmlere g\u00f6z yumuldu\"", "description": "TFF 1. Lig ekiplerinden\u00a0Altay'\u0131n formas\u0131n\u0131 giyen Portekizli\u00a0Marco Paixao, koronavir\u00fcs s\u00fcrecini de\u011ferlendirdi.", "image": "https://static.daktilo.com/sites/71/uploads/2020/04/14/large/paixao-korona-ac\u0131klamas\u0131.jpg"}}, "canonical_link": "https://www.milligazete.com.tr/haber/4169197/marco-paixao-ulkemde-ve-ispanyada-feci-olumlere-goz-yumuldu"}