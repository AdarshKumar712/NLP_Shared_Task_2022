{"source_url": "https://it.blastingnews.com", "url": "https://it.blastingnews.com/lavoro/2020/01/concorsi-scuola-per-48-mila-docenti-bandi-a-febbraio-non-dovrebbe-esserci-alcun-ritardo-003043811.html", "title": "Concorsi scuola per 48 mila docenti: bandi a febbraio, non dovrebbe esserci alcun ritardo", "top_image": "https://staticr1.blastingcdn.com/media/photogallery/2020/1/5/os/b_1200x630/concorso-scuola-straordinario-in-palio-oltre-24-mila-posti-per-la-tecnicadellascuolait_2378705.jpg", "meta_img": "https://staticr1.blastingcdn.com/media/photogallery/2020/1/5/os/b_1200x630/concorso-scuola-straordinario-in-palio-oltre-24-mila-posti-per-la-tecnicadellascuolait_2378705.jpg", "images": ["https://staticr1.blastingcdn.com/media/photogallery/2020/1/5/os/b_1200x630/concorso-scuola-straordinario-in-palio-oltre-24-mila-posti-per-la-tecnicadellascuolait_2378705.jpg", "https://staticr1.blastingcdn.com/media/tag/0/255/1280x330/b_350x93/6960615476392125c3f19ac31094_c.jpg", "https://staticr1.blastingcdn.com/media/photogallery/2020/1/1/660x290/b_160x130/o15/assunzioni-beni-culturali-domande-entro-gennaio_2376819.jpg", "https://sb.scorecardresearch.com/p?c1=2&c2=17805153&cv=2.0&cj=1", "https://staticr1.blastingcdn.com/media/photogallery/2020/1/5/660x290/b_502x220/concorso-scuola-straordinario-in-palio-oltre-24-mila-posti-per-la-tecnicadellascuolait_2378705.jpg", "https://staticr1.blastingcdn.com/media/tag/0/366/1280x330/b_350x93/1832415185427375a831f91740f9_c.jpg", "https://staticr1.blastingcdn.com/media/authors/ba_45x45/profile/4/559/profile_4559689_1507826274.jpg", "https://staticr1.blastingcdn.com/media/authors/ba_45x45/profile/2/359/profile_2359465_1472058495.jpg", "https://staticr1.blastingcdn.com/media/photogallery/2020/1/2/660x290/b_160x130/o15/concorso-pubblico-operatori-giudiziari-domande-per-la-regione-lazio_2377381.jpg", "https://certify.alexametrics.com/atrk.gif?account=qZVHm1akKd6070", "https://staticr1.blastingcdn.com/media/authors/ba_45x45/profile/4/628/profile_4628445_1537182778.jpg", "https://staticr1.blastingcdn.com/media/photogallery/2020/1/2/660x290/b_160x130/o15/bando-di-concorso-per-amministrativi_2377437.jpg", "https://staticr1.blastingcdn.com/media/tag/0/377/1280x330/b_350x93/2043715475489705c3db92acdc29_c.jpg"], "movies": [], "text": "Dopo le dimissioni del ministro dell'istruzione Lorenzo Fioramonti, molti insegnanti si chiedono se ci sar\u00e0 una posticipazione nella pubblicazione in Gazzetta Ufficiale dei bandi che dovrebbero portare nelle scuole italiane secondarie oltre 48 mila nuovi docenti.\n\nIl timore degli insegnanti interessati ai concorsi scuola: possibili i rallentamenti?\n\nDalle ultime notizie fatte circolare sulla stampa online si \u00e8 appreso che poco prima delle dimissioni il ministro Fioramonti ha redatto con i sindacati (Cgil, Cisl, Uil, Gilda e Snals) un accordo o verbale di conciliazione nel quale ha programmato la pubblicazione dei bandi per i primi giorni di febbraio 2020.\n\nEcco quindi che dopo la sua uscita di scena ci si chiede se sar\u00e0 rispettata la tempistica prevista dell\u2019accordo-verbale proprio perch\u00e9 i tempi potrebbero ulteriormente allungarsi per via del fatto che deve essere nominato un nuovo ministro.\n\nCome noto il concorsone Scuola fu gi\u00e0 rinviato una prima volta per la caduta del governo Conte, ad opera di Matteo Salvini. In questo caso per\u00f2, proprio per non perdere tempo si sono gi\u00e0 individuati i successori del ministro Fieramonti. Saranno due i ministri designati: Lucia Azzolina per l\u2019istruzione e Gaetano Manfredi per Universit\u00e0 e Ricerca, dopo l'intenzione di \u201cspacchettare\u201d il Miur tra Istruzione da una parte e Ricerca e Universit\u00e0 dall\u2019altra.\n\nPer ora il Miur \u00e8 stato affidato ad interim al presidente del Consiglio Giuseppe Conte. Per la nomina ufficiale dei nuovi ministri ci vorr\u00e0 per\u00f2 ancora del tempo visto l\u2019iter burocratico piuttosto lungo, dovendo il governo approvare prima il decreto-legge che allarga il numero dei ministeri, anche con l\u2019aiuto della Corte dei Conti. \u00c9 quindi ipotizzabile che Azzolina e Manfredi presteranno giuramento dinnanzi al presidente Mattarella, assumendo quindi la piena direzione dei dicasteri, solo dopo la prima met\u00e0 di gennaio.\n\nAzzolina e Manfredi saranno nominati ministri solo dopo met\u00e0 gennaio\n\nSebbene gli stessi sindacati abbiano lasciato l\u2019allarme di un rallentamento dei tempi per la realizzazione dell\u2019accordo-verbale preso il 19 dicembre scorso con Lorenzo Fioramonti, il Miur \u00e8 gi\u00e0 al lavoro per la stesura dei bandi del concorso ordinario e straordinario scuola.\n\nLo slittamento della riunione tra Miur e sindacati, prevista in origine il 7 gennaio, cos\u00ed come le nuove nomine in programma, non dovrebbero quindi influire sull\u2019iter dei concorsi e sugli altri obiettivi del Ministero dell\u2019Istruzione. Anche perch\u00e9 quest\u2019ultimo \u00e8 chiamato a dirimere molte questioni: dal rinnovo del contratto, scaduto da oltre un anno, al precariato storico da cancellare, fino alle tante nomine da realizzare. Visto che, cos\u00ed come prevede il Decreto scuola entrato in vigore lo scorso 29 dicembre, le assunzioni da concorso straordinario dovranno partire da settembre 2020, potrebbe essere lo stesso Giuseppe Conte ad approvare i vari provvedimenti amministrativi. Come noto, il bando straordinario, valido per la scuola secondaria statale di I e II grado, \u00e8 aperto agli insegnanti con diploma di laurea magistrale valido per l\u2019accesso alla classe di concorso d'interesse e che abbiano prestato almeno 3 anni di servizio a partire dall\u2019anno scolastico 2008/2009.\n\nI requisiti per l\u2019accesso al concorso ordinario, sono i seguenti: abilitazione specifica sulla classe di concorso oppure laurea (magistrale o a ciclo unico coerente con le classi di concorso vigenti alla data di indizione del concorso) e 24 CFU nelle discipline antropo-psico-pedagogiche e nelle metodologie e tecnologie didattiche.", "keywords": [], "meta_keywords": [""], "tags": ["Concorsi Pubblici", "Uomini e donne", "Scuola", "Serie TV", "Pensioni"], "authors": ["Sergio Manzo", "Martina D'Angelo", "Rossella P.", "Leggi Di Pi\u00f9 Sullo Stesso Argomento Da Giuseppe Lanni", "Concorsi Pubblici All'Inps", "Ade", "Miur Per Laureati A Febbraio", "Manca Ufficialit\u00e0", "Avvocati", "Stop Al Contributo Integrativo Minimo Alla Cassa Forense Fino Al"], "publish_date": "Mon Jan  6 14:37:01 2020", "summary": "", "article_html": "", "meta_description": "Nonostante il cambio del ministro istruzione, al momento non sono previsti ritardi sulla pubblicazione dei bandi concorsi straordinario e ordinario.", "meta_lang": "it", "meta_favicon": "https://srs1.blastingcdn.com/images/apple-touch-icons/touch-icon-iphone.png", "meta_data": {"robots": "follow", "viewport": "width=device-width, initial-scale=1, maximum-scale=1, user-scalable=0", "revisit-after": "1 weeks", "description": "Nonostante il cambio del ministro istruzione, al momento non sono previsti ritardi sulla pubblicazione dei bandi concorsi straordinario e ordinario.", "news_keywords": "Scuola, Concorsi Pubblici", "fb": {"app_id": 459022437543956, "pages": 556225464427184}, "og": {"type": "article", "site_name": "Blasting News", "url": "https://it.blastingnews.com/lavoro/2020/01/concorsi-scuola-per-48-mila-docenti-bandi-a-febbraio-non-dovrebbe-esserci-alcun-ritardo-003043811.html", "locale": "it_IT", "title": "Concorsi scuola per 48 mila docenti: bandi a febbraio, non dovrebbe esserci alcun ritardo", "image": {"identifier": "https://staticr1.blastingcdn.com/media/photogallery/2020/1/5/os/b_1200x630/concorso-scuola-straordinario-in-palio-oltre-24-mila-posti-per-la-tecnicadellascuolait_2378705.jpg", "type": "image/jpeg", "width": 1200, "height": 630, "alt": "Concorso scuola straordinario, in palio oltre 24 mila posti."}, "description": "Nonostante il cambio del ministro istruzione, al momento non sono previsti ritardi sulla pubblicazione dei bandi concorsi straordinario e ordinario.", "determiner": "auto", "rich_attachment": "true", "see_also": "https://it.blastingnews.com/lavoro/2020/01/assunzioni-ferrovie-dello-stato-per-capi-stazione-e-nella-logistica-scadenza-12-gennaio-003043579.html"}, "article": {"publisher": "https://www.facebook.com/BlastingNews/", "section": "Lavoro", "published_time": "2020-01-06T14:37:01+01:00"}, "twitter": {"card": "summary_large_image", "title": "Concorsi scuola per 48 mila docenti: bandi a febbraio, non dovrebbe esserci alcun ritardo", "image": "https://staticr1.blastingcdn.com/media/photogallery/2020/1/5/os/b_1200x630/concorso-scuola-straordinario-in-palio-oltre-24-mila-posti-per-la-tecnicadellascuolait_2378705.jpg", "description": "Nonostante il cambio del ministro istruzione, al momento non sono previsti ritardi sulla pubblicazione dei bandi concorsi straordinario e ordinario....", "url": "https://it.blastingnews.com/lavoro/2020/01/concorsi-scuola-per-48-mila-docenti-bandi-a-febbraio-non-dovrebbe-esserci-alcun-ritardo-003043811.html?partnerId=1&customParam=encrypted&userKey=_nsN3qCfgWRfbnfxS2HeSGcEnkKxmgXtp8gatIbHPBdk1_", "site": "@BlastingNews", "creator": "@BlastingNews"}}, "canonical_link": "https://it.blastingnews.com/lavoro/2020/01/concorsi-scuola-per-48-mila-docenti-bandi-a-febbraio-non-dovrebbe-esserci-alcun-ritardo-003043811.html"}