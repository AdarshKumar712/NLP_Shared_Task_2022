{"source_url": "https://web.archive.org", "url": "https://web.archive.org/web/20200109144926id_/https://www.wprost.pl/swiat/10287591/dam-ci-calusa-ale-nie-ugryz-mnie-papiez-zartuje-na-pierwszej-audiencji-od-czasu-kiedy-uderzyl-kobiete-w-dlon.html?utm_source=Wiadomo%C5%9Bciwprost.pl&utm_medium=feed&utm_campaign=rss_wiadomosci", "title": "\u201eDam ci ca\u0142usa, ale nie ugry\u017a mnie\u201d. Papie\u017c \u017cartuje na pierwszej audiencji od czasu, kiedy uderzy\u0142 kobiet\u0119 w d\u0142o\u0144", "top_image": "https://www.wprost.pl/_thumb/e4/b1/a91721070612306fb95d85fcf1a4.jpeg", "meta_img": "https://www.wprost.pl/_thumb/e4/b1/a91721070612306fb95d85fcf1a4.jpeg", "images": ["https://web.archive.org/_i/flags/pl.png", "https://web.archive.org/_thumb/24/24/4f561600f8a3ff4bf48eacca7a64.jpeg", "https://www.wprost.pl/_thumb/e4/b1/a91721070612306fb95d85fcf1a4.jpeg", "https://web.archive.org/_thumb/d9/59/924e453709eafd31f36c3885c86a.jpeg", "https://web.archive.org/_i/pixel.png", "https://web.archive.org/_thumb/74/b2/cb1845e748d16363ed56fa246caf.jpeg", "https://web.archive.org/_i/pusty.png"], "movies": [], "text": "Do spotkania z wiernymi dosz\u0142o w Auli Paw\u0142a VI. Jedna z zakonnic entuzjastycznie wita\u0142a papie\u017ca machaj\u0105c r\u0119kami i krzycz\u0105c \u201eniech \u017cyje papie\u017c\u201d. W odpowiedzi Franciszek podszed\u0142 do niej. Jednak zanim u\u015bcisn\u0105\u0142 kobiet\u0119 powiedzia\u0142: \u201eDam ci ca\u0142usa, ale b\u0105d\u017a spokojna. Nie ugry\u017a mnie\u201d. Nast\u0119pnie u\u015bcisn\u0105\u0142 zakonnic\u0119 i uca\u0142owa\u0142 ja w policzek.\n\nJak podkre\u015bla \u201eThe Guardian\u201d, to pierwsze publiczne spotkanie z wiernymi od czasu, kiedy Franciszek uderzy\u0142 w d\u0142o\u0144 kobiet\u0119, kt\u00f3ra ci\u0105gn\u0119\u0142a go za r\u0119k\u0119.\n\nIncydent z wiern\u0105 w Watykanie\n\nW Nowy Rok media na ca\u0142ym \u015bwiecie obieg\u0142o nagranie zachowania papie\u017ca Franciszka, kt\u00f3re zarejestrowano 31 grudnia na placu \u015bw. Piotra w Watykanie. Papie\u017c w otoczeniu ochroniarzy wraca\u0142 z modlitwy przy szopce, a po drodze wita\u0142 si\u0119 z wiernymi. Jedna z kobiet stoj\u0105ca za barierkami mocno poci\u0105gn\u0119\u0142a go za r\u0119k\u0119, co wywo\u0142a\u0142o grymas na twarzy biskupa Rzymu. Franciszek zareagowa\u0142 nerwowo, najpierw krzycz\u0105c co\u015b do wiernej, p\u00f3\u017aniej uderzaj\u0105c j\u0105 w d\u0142o\u0144, a na ko\u0144cu odchodz\u0105c z niezadowolon\u0105 min\u0105.\n\nW trakcie \u015brodowej modlitwy Anio\u0142 Pa\u0144ski papie\u017c przeprosi\u0142 za swoje zachowanie. \u2013 Wiele razy tracimy cierpliwo\u015b\u0107. M\u00f3wi\u0119 \u2013 przepraszam \u2013 za z\u0142y przyk\u0142ad wczoraj \u2013 o\u015bwiadczy\u0142.\n\nCzytaj tak\u017ce:\n\nTerlikowski broni papie\u017ca Franciszka. \u201eSytuacja jakich miliony\u201d", "keywords": [], "meta_keywords": ["papie\u017c", "Franciszek", "nie ugry\u017a mnie", "zakonnica", "audiencja generalna", "Maciej Zaremba", "", "\u015awiat", "\u017bycie", "Religia", "wprost"], "tags": ["Energetyka", "Wybory prezydenckie", "Wybory", "Motoryzacja", "Internet", "Wiadomo\u015bci", "Finanse i inwestycje", "\u017bycie", "Gospodarka", "Gwiazdy", "Telewizja", "Handel", "Film", "Religia", "Franciszek", "Kultura", "Polityka", "papie\u017ca Franciszka", "Kraj", "\u015awiat", "wczoraj 17:59", "Kraj Polska", "Przemys\u0142", "Firmy i rynki", "Warszawa", "Prime time"], "authors": ["Maciej Zaremba", "Opracowa\u0142"], "publish_date": "Wed Jan  8 17:59:00 2020", "summary": "", "article_html": "", "meta_description": "\u201eDam ci ca\u0142usa, ale b\u0105d\u017a spokojna. Nie ugry\u017a mnie\u201d \u2013 powiedzia\u0142 papie\u017c do zakonnicy kt\u00f3ra bardzo entuzjastycznie powita\u0142a go przed audiencj\u0105...", "meta_lang": "pl", "meta_favicon": "https://www.wprost.pl/wprost/_i/icons/wprost-favicon-128x128.png", "meta_data": {"description": "\u201eDam ci ca\u0142usa, ale b\u0105d\u017a spokojna. Nie ugry\u017a mnie\u201d \u2013 powiedzia\u0142 papie\u017c do zakonnicy kt\u00f3ra bardzo entuzjastycznie powita\u0142a go przed audiencj\u0105...", "keywords": "papie\u017c, Franciszek, nie ugry\u017a mnie, zakonnica, audiencja generalna, Maciej Zaremba, , \u015awiat, \u017bycie, Religia, wprost", "robots": "index,follow,max-image-preview:large", "viewport": "width=device-width, initial-scale=1, minimum-scale=1, user-scalable=yes", "theme-color": "#ED1C24", "apple-itunes-app": "app-id=909621551", "google-play-app": "app-id=pl.wprost", "application-name": "Wprost", "msapplication-tooltip": "Wprost", "msapplication-TileColor": "#ED1C24", "msapplication-wide310x150logo": "https://www.wprost.pl/wprost/_i/icons/wprost-favicon-310x150.png", "msapplication-square70x70logo": "https://www.wprost.pl/wprost/_i/icons/wprost-favicon-70x70.png", "msapplication-square150x150logo": "https://www.wprost.pl/wprost/_i/icons/wprost-favicon-150x150.png", "msapplication-square310x310logo": "https://www.wprost.pl/wprost/_i/icons/wprost-favicon-310x310.png", "HandheldFriendly": "true", "mobile-web-app-capable": "yes", "apple-mobile-web-app-capable": "true", "apple-mobile-web-app-status-bar-style": "black", "DC.title": "\u201eDam ci ca\u0142usa, ale nie ugry\u017a mnie\u201d. Papie\u017c \u017cartuje na pierwszej audiencji od czasu, kiedy uderzy\u0142 kobiet\u0119 w d\u0142o\u0144", "DC.subject": "Wprost", "DC.description": "\u201eDam ci ca\u0142usa, ale b\u0105d\u017a spokojna. Nie ugry\u017a mnie\u201d \u2013 powiedzia\u0142 papie\u017c do zakonnicy kt\u00f3ra bardzo entuzjastycznie powita\u0142a go przed audiencj\u0105 generaln\u0105 w Watykanie. To pierwsze bezpo\u015brednie spotkanie papie\u017ca z wiernymi od czasu, kiedy uderzy\u0142 w d\u0142o\u0144 kobiet\u0119, kt\u00f3ra ci\u0105gn\u0119\u0142a go za r\u0119k\u0119.", "DC.identifier": "https://www.wprost.pl/10287591", "DC.date": "2020-01-08", "DC.type": "Text", "DC.creator": "Maciej Zaremba", "DC.publisher": "Maciej Zaremba", "twitter": {"card": "summary_large_image", "site": "@TygodnikWPROST", "url": "https://www.wprost.pl/swiat/10287591/dam-ci-calusa-ale-nie-ugryz-mnie-papiez-zartuje-na-pierwszej-audiencji-od-czasu-kiedy-uderzyl-kobiete-w-dlon.html", "title": "\u201eDam ci ca\u0142usa, ale nie ugry\u017a mnie\u201d. Papie\u017c \u017cartuje na pierwszej audiencji od czasu, kiedy uderzy\u0142 kobiet\u0119 w d\u0142o\u0144", "description": "\u201eDam ci ca\u0142usa, ale b\u0105d\u017a spokojna. Nie ugry\u017a mnie\u201d \u2013 powiedzia\u0142 papie\u017c do zakonnicy kt\u00f3ra bardzo entuzjastycznie powita\u0142a go przed audiencj\u0105 generaln\u0105 w Watykanie. To pierwsze bezpo\u015brednie spotkanie papie\u017ca z wiernymi od czasu, kiedy uderzy\u0142 w d\u0142o\u0144 kobiet\u0119, kt\u00f3ra ci\u0105gn\u0119\u0142a go za r\u0119k\u0119.", "image": "https://www.wprost.pl/_thumb/e4/b1/a91721070612306fb95d85fcf1a4.jpeg"}, "article": {"published_time": "2020-01-08T17:59:00+01:00"}, "og": {"title": "\u201eDam ci ca\u0142usa, ale nie ugry\u017a mnie\u201d. Papie\u017c \u017cartuje na pierwszej audiencji od czasu, kiedy uderzy\u0142 kobiet\u0119 w d\u0142o\u0144", "description": "\u201eDam ci ca\u0142usa, ale b\u0105d\u017a spokojna. Nie ugry\u017a mnie\u201d \u2013 powiedzia\u0142 papie\u017c do zakonnicy kt\u00f3ra bardzo entuzjastycznie powita\u0142a go przed audiencj\u0105 generaln\u0105 w Watykanie. To pierwsze bezpo\u015brednie spotkanie papie\u017ca z wiernymi od czasu, kiedy uderzy\u0142 w d\u0142o\u0144 kobiet\u0119, kt\u00f3ra ci\u0105gn\u0119\u0142a go za r\u0119k\u0119.", "url": "https://www.wprost.pl/swiat/10287591/dam-ci-calusa-ale-nie-ugryz-mnie-papiez-zartuje-na-pierwszej-audiencji-od-czasu-kiedy-uderzyl-kobiete-w-dlon.html", "image": "https://www.wprost.pl/_thumb/e4/b1/a91721070612306fb95d85fcf1a4.jpeg", "type": "article", "site_name": "Wprost", "locale": "pl_PL"}, "fb": {"app_id": 119818731519670}}, "canonical_link": "https://www.wprost.pl/swiat/10287591/dam-ci-calusa-ale-nie-ugryz-mnie-papiez-zartuje-na-pierwszej-audiencji-od-czasu-kiedy-uderzyl-kobiete-w-dlon.html"}