{"source_url": "https://web.archive.org", "url": "https://web.archive.org/web/20200616214007id_/https://www.haberler.com/kayseri-buyuksehir-belediyesinin-projelerine-13238701-haberi/", "title": "Kayseri B\u00fcy\u00fck\u015fehir Belediyesinin projelerine destek", "top_image": "https://foto.haberler.com/haber/2020/05/19/kayseri-buyuksehir-belediyesinin-projelerine-13238701_local.jpg", "meta_img": "https://foto.haberler.com/haber/2020/05/19/kayseri-buyuksehir-belediyesinin-projelerine-13238701_local.jpg", "images": ["https://web.archive.org/static/img/tasarim/bosluk.gif", "https://foto.haberler.com/haber/2020/05/19/kayseri-buyuksehir-belediyesinin-projelerine-13238701_local.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://www.facebook.com/tr?id=287433439304759&ev=PageView&noscript=1"], "movies": [], "text": "Kayseri B\u00fcy\u00fck\u015fehir Belediyesinin projelerine destek Kayseri B\u00fcy\u00fck\u015fehir Belediye Ba\u015fkan\u0131 Memduh B\u00fcy\u00fckk\u0131l\u0131\u00e7, il genelindeki projelerle ilgili AK Parti Genel Ba\u015fkan Yard\u0131mc\u0131s\u0131 Mehmet \u00d6zhaseki'ye sunum yapt\u0131.\n\nKayseri B\u00fcy\u00fck\u015fehir Belediye Ba\u015fkan\u0131 Memduh B\u00fcy\u00fckk\u0131l\u0131\u00e7, il genelindeki projelerle ilgili AK Parti Genel Ba\u015fkan Yard\u0131mc\u0131s\u0131 Mehmet \u00d6zhaseki'ye sunum yapt\u0131.\n\nBelediyeden yap\u0131lan yaz\u0131l\u0131 a\u00e7\u0131klamaya g\u00f6re, belediyede ger\u00e7ekle\u015fen toplant\u0131ya, \u00d6zhaseki ve B\u00fcy\u00fckk\u0131l\u0131\u00e7'\u0131n yan\u0131 s\u0131ra AK Parti \u0130l Ba\u015fkan\u0131 \u015eaban \u00c7opuro\u011flu, genel sekreter, genel sekreter yard\u0131mc\u0131lar\u0131 ve daire ba\u015fkanlar\u0131 kat\u0131ld\u0131.\n\nG\u00f6rseller ve slaytlarla ger\u00e7ekle\u015ftirilen sunumda Erciyes turizminden, Anayurt rayl\u0131 sistemine, Hava \u0130kmal Millet Bah\u00e7esi'nden, Sahabiye Kentsel D\u00f6n\u00fc\u015f\u00fcm projesine kadar bir \u00e7ok konu \u00fczerinde duruldu.\n\nB\u00fcy\u00fckk\u0131l\u0131\u00e7'\u0131n t\u00fcm bu projelerin alt\u0131ndan rahatl\u0131kla kalkabilecek birikim ve donan\u0131ma sahip oldu\u011funu belirten \u00d6zhaseki, \u015funlar\u0131 kaydetti:\n\n\"Erciyes Da\u011f\u0131'nda termal suyun \u00e7\u0131kar\u0131lmas\u0131, e\u011fer olmazsa \u0130ncesu taraf\u0131ndaki suyun ne kadar maliyetle Erciyes'e kazand\u0131r\u0131laca\u011f\u0131 projesini konu\u015ftuk. O su geldi\u011finde Erciyes 12 ay turizme hizmet verecek. Bunun Kayseri ekonomisine ne kadar katk\u0131s\u0131 olaca\u011f\u0131n\u0131 s\u00f6ylemeye gerek yok. Ard\u0131ndan Anayurt rayl\u0131 sistem hatt\u0131n\u0131 konu\u015ftuk. Hava \u0130kmal Millet Bah\u00e7esi'ni ele ald\u0131k. Sahabiye Kentsel D\u00f6n\u00fc\u015f\u00fcm Projesi'ni konu\u015ftuk. \u015eimdi Sahabiye'de yeni proje ile yeni bir hayat ba\u015fl\u0131yor. \u0130l\u00e7elerde yap\u0131lacak projeler de dahil y\u00fczlerce projeyi tek tek ele ald\u0131k. Bunlar\u0131 yapmaya g\u00fcc\u00fcm\u00fcz yeter. Memduh ba\u015fkan\u0131m\u0131z bunlar\u0131n hepsinin alt\u0131ndan kalkar. Allah'\u0131n izniyle daha da fazlas\u0131n\u0131 yapar. Bize de d\u00fc\u015fen yard\u0131mc\u0131 olmak.\"\n\nKaynak: AA", "keywords": [], "meta_keywords": ["Mehmet \u00d6zhaseki", "AK Parti", "Erciyes", "Kayseri", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Kayseri B\u00fcy\u00fck\u015fehir Belediye Ba\u015fkan\u0131 Memduh B\u00fcy\u00fckk\u0131l\u0131\u00e7, il genelindeki projelerle ilgili AK Parti Genel Ba\u015fkan Yard\u0131mc\u0131s\u0131 Mehmet \u00d6zhaseki'ye sunum yapt\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Kayseri B\u00fcy\u00fck\u015fehir Belediye Ba\u015fkan\u0131 Memduh B\u00fcy\u00fckk\u0131l\u0131\u00e7, il genelindeki projelerle ilgili AK Parti Genel Ba\u015fkan Yard\u0131mc\u0131s\u0131 Mehmet \u00d6zhaseki'ye sunum yapt\u0131.", "keywords": "Mehmet \u00d6zhaseki, AK Parti, Erciyes, Kayseri, G\u00fcncel, Haber", "image": "https://foto.haberler.com/haber/2020/05/19/kayseri-buyuksehir-belediyesinin-projelerine-13238701_local.jpg", "medium": "news", "dateCreated": "2020-05-19T14:38:12+03:00", "dateUpdated": "2020-05-19T14:38:12+03:00", "msapplication-starturl": "https://www.haberler.com", "article": {"id": 13238701, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Mehmet \u00d6zhaseki, AK Parti, Erciyes, Kayseri, G\u00fcncel"}, "og": {"url": "https://www.haberler.com/kayseri-buyuksehir-belediyesinin-projelerine-13238701-haberi/", "site_name": "Haberler.com", "locale": "tr_TR", "type": "article", "title": "Kayseri B\u00fcy\u00fck\u015fehir Belediyesinin projelerine destek", "description": "Kayseri B\u00fcy\u00fck\u015fehir Belediye Ba\u015fkan\u0131 Memduh B\u00fcy\u00fckk\u0131l\u0131\u00e7, il genelindeki projelerle ilgili AK Parti Genel Ba\u015fkan Yard\u0131mc\u0131s\u0131 Mehmet \u00d6zhaseki'ye sunum yapt\u0131.", "image": {"identifier": "https://foto.haberler.com/haber/2020/05/19/kayseri-buyuksehir-belediyesinin-projelerine-13238701_local.jpg", "secure_url": "https://foto.haberler.com/haber/2020/05/19/kayseri-buyuksehir-belediyesinin-projelerine-13238701_local.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/kayseri-buyuksehir-belediyesinin-projelerine-13238701-haberi/", "card": "summary_large_image", "site": "Haberler", "title": "Kayseri B\u00fcy\u00fck\u015fehir Belediyesinin projelerine destek", "description": "Kayseri B\u00fcy\u00fck\u015fehir Belediye Ba\u015fkan\u0131 Memduh B\u00fcy\u00fckk\u0131l\u0131\u00e7, il genelindeki projelerle ilgili AK Parti Genel Ba\u015fkan Yard\u0131mc\u0131s\u0131 Mehmet \u00d6zhaseki'ye sunum yapt\u0131.", "image": "https://foto.haberler.com/haber/2020/05/19/kayseri-buyuksehir-belediyesinin-projelerine-13238701_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/kayseri-buyuksehir-belediyesinin-projelerine-13238701-haberi/"}