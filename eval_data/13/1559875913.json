{"source_url": "https://web.archive.org", "url": "https://web.archive.org/web/20200327125833id_/https://voce.com.ve/2020/03/26/486975/calcio-lallenatore-ispano-venezuelano-nerio-hernandez-muore-a-madrid/", "title": "Calcio: l\u2019allenatore ispano-venezuelano Nerio Hern\u00e1ndez muore a Madrid", "top_image": "https://voce.com.ve/wp-content/uploads/2020/03/hernandez-foto.png", "meta_img": "https://voce.com.ve/wp-content/uploads/2020/03/hernandez-foto.png", "images": ["https://www.w3.org/WAI/wcag1A", "https://voce.com.ve/wp-content/uploads/2019/05/Appartamenti-Ascoli.jpg", "https://voce.com.ve/wp-content/uploads/2019/11/Lilit-foto-bio-150x150.jpg", "https://web.archive.org/wp-content/themes/voce2/images/donatellodandrea.jpg", "https://web.archive.org/wp-content/themes/voce2/images/angelopiper.jpg", "https://voce.com.ve/wp-content/uploads/2014/03/Casa-Italia-de-Maracay.gif", "https://voce.com.ve/wp-content/uploads/2020/03/hernandez-foto.png", "https://voce.com.ve/wp-content/uploads/2014/03/MH_banner.jpg", "https://voce.com.ve/wp-content/uploads/2019/10/Pubblicita%CC%80-Iovino-sidebar.jpg", "https://voce.com.ve/wp-content/uploads/2019/08/Venta-de-lotes.gif%22", "https://voce.com.ve/wp-content/uploads/2020/01/Pubblicita%CC%80-Practiche360.jpg", "https://voce.com.ve/wp-content/plugins/the-events-calendar/src/resources/images/tribe-loading.gif", "https://voce.com.ve/wp-content/themes/voce2/images/logo.png", "https://web.archive.org/wp-content/themes/voce2/images/maurobafile.jpg", "https://web.archive.org/wp-content/themes/voce2/images/marianopalazzo.jpg", "https://voce.com.ve/wp-content/uploads/2018/06/anigif.gif", "https://web.archive.org/wp-content/themes/voce2/images/michele-castelli.jpg", "https://voce.com.ve/wp-content/uploads/2018/03/Abbonamenti.gif", "https://web.archive.org/wp-content/themes/voce2/images/adiberardino.jpg", "https://voce.com.ve/wp-content/uploads/2015/10/Aviso-Vellisimo.jpg", "https://voce.com.ve/wp-content/uploads/2019/10/Representacion-judicial2-1.png", "https://web.archive.org/wp-content/themes/voce2/images/emiliobuttaro.jpg", "https://voce.com.ve/wp-content/uploads/2014/04/Campari-1-b.jpg"], "movies": [], "text": "CARACAS \u2013 Il calcio venezuelano \u00e9 in lutto, a Madrid si \u00e9 spento all\u2019et\u00e0 di 84 l\u2019allenatore Baudelio \u201cNerio\u201d Hern\u00e1ndez.\n\nHern\u00e1ndez, nato nel 1936, nelle Canarie \u00e9 arrivato in Venezuela nel 1955, quando nella sua Spagna governava Francisco Franco. Molti spagnoli furono costretti a lasciare la propria terra per cercare fortuna altrove, mentre in Venezuela Marcos P\u00e9rez Jim\u00e9nez promuoveva l\u2019arrivo di questi emigranti.\n\nQuando Nerio arriv\u00f2 nella terra di Bol\u00edvar, in Venezuela il calcio locale era dominato dalle squadre fondate da emigranti: Deportivo Italia, Deportivo Espa\u00f1ol, Deportivo Galicia, Deportivo Portugu\u00e9s, Uni\u00f3n Deportivo Canarias ed altri.\n\nCome calciatore difese le maglie delle squadre: Dos Caminos, Catalonia ed Andalucia. Appesi gli scarpini al chiodo prese il patentino di allenatore.\n\nHern\u00e1ndez ha avuto il privilegio di allenare campioni come Gilberto Angelucci, Luis Mendoza Benedetto, Stal\u00edn Rivas, Al\u00ed \u201cCholito\u201d Tovar, David Motta, Jos\u00e9 Manuel Rey, Luis Zarzalejo. Nell\u2019epoca pi\u00fa recente, quando era alla guida del Minerven, ha anche allenato all\u2019ex Milan, Carlos Bacca.\n\nNella sua carriera come allenatore si \u00e9 seduto sulle panchine di Minerven, Mineros de Guayana, Deportivo Anzo\u00e1tegui ed Atl\u00e9tico Venezuela.\n\nHern\u00e1ndez sar\u00e0 ricordato dagli amanti dalla palla a chiazze per la stagione 1994, quando era alla guida del Minerven. Con la formazione dello stato Bol\u00edvar riusc\u00ec ad arrivare fino ai quarti di finale dove fu superato dal Velez Sarsfiel: 0 \u2013 0 a Cachamay e ko 2 \u2013 0 a Buenos Aires. Gli argentini poi vinsero il trofeo. Mentre i tifosi venezuelani festeggiarono la vittoria 5-0 contro il The Strongest, a cui si aggiunse il titolo di goleador di Stalin Rivas con 7 reti.\n\nJos\u00e9 Hern\u00e1ndez, figlio di \u201cNerio\u201d Hern\u00e1ndez, \u00e9 attualmente alla guida della Vinotinto maschile Under 20.\n\n(di Fioravante De Simone)", "keywords": [], "meta_keywords": [""], "tags": [], "authors": ["Di Mauro Bafile", "Di Donatello D'Andrea", "Di Emilio Buttaro", "Di Viajes Italviajes", "Di Michele Castelli", "Di Andrea Iovino", "Di Mariano Palazzo", "Di Lilit", "Di Angelo Di Lorenzo"], "publish_date": "Thu Mar 26 00:00:00 2020", "summary": "", "article_html": "", "meta_description": "Hern\u00e1ndez, nato nel 1936, nelle Canarie \u00e9 arrivato in Venezuela nel 1955, quando nella sua Spagna governava Francisco Franco", "meta_lang": "it", "meta_favicon": "", "meta_data": {"viewport": "width=device-width, initial-scale=1", "description": "Hern\u00e1ndez, nato nel 1936, nelle Canarie \u00e9 arrivato in Venezuela nel 1955, quando nella sua Spagna governava Francisco Franco", "robots": "max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Calcio: l\u2019allenatore ispano-venezuelano Nerio Hern\u00e1ndez muore a Madrid - La Voce d'Italia", "description": "Hern\u00e1ndez, nato nel 1936, nelle Canarie \u00e9 arrivato in Venezuela nel 1955, quando nella sua Spagna governava Francisco Franco", "url": "https://voce.com.ve/2020/03/26/486975/calcio-lallenatore-ispano-venezuelano-nerio-hernandez-muore-a-madrid/", "site_name": "La Voce d'Italia", "image": {"identifier": "https://voce.com.ve/wp-content/uploads/2020/03/hernandez-foto.png", "secure_url": "https://voce.com.ve/wp-content/uploads/2020/03/hernandez-foto.png", "width": 980, "height": 731}}, "article": {"publisher": "https://www.facebook.com/voce.com.ve/", "tag": "Calcio venezuelano", "section": "Sport", "published_time": "2020-03-26T17:43:35+00:00"}, "twitter": {"card": "summary", "description": "Hern\u00e1ndez, nato nel 1936, nelle Canarie \u00e9 arrivato in Venezuela nel 1955, quando nella sua Spagna governava Francisco Franco", "title": "Calcio: l\u2019allenatore ispano-venezuelano Nerio Hern\u00e1ndez muore a Madrid - La Voce d'Italia", "site": "@voceditalia", "image": "https://voce.com.ve/wp-content/uploads/2020/03/hernandez-foto.png", "creator": "@voceditalia"}, "generator": "WordPress 5.3.2", "tec-api-version": "v1", "tec-api-origin": "https://voce.com.ve"}, "canonical_link": "https://voce.com.ve/2020/03/26/486975/calcio-lallenatore-ispano-venezuelano-nerio-hernandez-muore-a-madrid/"}