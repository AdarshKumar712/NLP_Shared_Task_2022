{"source_url": "https://web.archive.org", "url": "https://web.archive.org/web/20200406215432id_/http://www.culturaacolori.it/coronavirus-le-vittime-in-italia-sono-1-809-aumentati-i-casi-in-un-solo-giorno/", "title": "Coronavirus: le vittime in Italia sono 1.809, aumentati i casi in un solo giorno", "top_image": "http://www.culturaacolori.it/wp/wp-content/uploads/2020/03/cv.jpg", "meta_img": "http://www.culturaacolori.it/wp/wp-content/uploads/2020/03/cv.jpg", "images": ["http://www.culturaacolori.it/wp/wp-content/uploads/2020/03/cv-800x445.jpg", "http://www.culturaacolori.it/wp/wp-content/uploads/2020/03/cv.jpg", "http://www.culturaacolori.it/wp/wp-content/uploads/2018/05/21762510_1428889057166265_2941891690147585725_o-1.jpg", "http://www.culturaacolori.it/wp/wp-content/uploads/2018/05/radio-2.jpg", "http://www.culturaacolori.it/wp/wp-content/uploads/2018/05/FRUTTA-E-DINTORNI-SPOT-RETRO-COPERTINA-2.jpg", "http://www.culturaacolori.it/wp/wp-content/uploads/2020/03/cv1-300x171.jpg", "http://www.culturaacolori.it/wp/wp-content/uploads/2017/01/16357871_10211349572676253_1438515854_o.jpg", "http://www.culturaacolori.it/wp/wp-content/uploads/2018/05/tenuta-san-sossio.png"], "movies": [], "text": "1.809 le vittime del coronavirus in Italia. In un solo giorno c\u2019\u00e8 stato un aumento di 368 morti.\n\nSabato l\u2019aumento era stato di 175. Sono 2.335 le persone guarite in Italia dopo aver contratto il virus, 369 in pi\u00f9 di ieri. Superati i 20 mila malati: sono complessivamente 20.603, con un incremento rispetto a sabato di 2.853, mentre il numero complessivo dei contagiati \u2013 comprese le vittime e i guariti \u2013 ha raggiunto i 27.747. Il dato \u00e8 stato fornito dal commissario per l\u2019emergenza Angelo Borrelli in conferenza stampa alla Protezione Civile. 252 i nuovi decessi per coronavirus in Lombardia, una cifra mai raggiunta finora in regione in una singola giornata. Dall\u2019inizio dell\u2019emergenza in Lombardia non erano mai stati superati i 200 decessi in un giorno: l\u2019altroieri erano stati 76, mentre mercoled\u00ec 11 marzo erano stati 149, il numero massimo di decessi fino a oggi. \u201cI positivi sono 13.272, pi\u00f9 1.587, i ricoverati in ospedale sono 4.898, pi\u00f9 602 rispetto a ieri, c\u2019\u00e8 una crescita costante ma non esponenziale. In terapia intensiva aumentano solo di 25, 757 in totale, un dato molto pi\u00f9 ridotto rispetto alla media di 45 ma non cantiamo vittoria, anche perch\u00e8 i decessi sono 1.218, con una crescita di 252\u2033: lo ha detto l\u2019assessore al Welfare di Regione Lombardia Giulio Gallera. Intanto il ministro Luigi Di Maio ha fatto sapere che \u201c\u00e8 stata sbloccata l\u2019esportazione, dalla Germania e dalla Francia, di mascherine, tute e schermi facciali\u201c. Per far fronte all\u2019emergenza, Consip ha gi\u00e0 ordinato 3.800 ventilatori polmonari, ne ha reso disponibili in pronta consegna ulteriori 300, e ha contrattualizzato forniture per oltre 30 milioni di mascherine chirurgiche, pi\u00f9 di 7 milioni di guanti, oltre 13 milioni di tute, calzari, cuffie e camici (ancora da assegnare da parte di Protezione Civile) e per oltre 390 mila tamponi e pi\u00f9 di 260 kit diagnostici corrispondenti a oltre 67 mila test. Lo rende noto la societ\u00e0 spiegando che tutte le forniture \u201csono completamente sicure\u201d.", "keywords": [], "meta_keywords": [""], "tags": ["Coronavirus", "vittime", "aumenti", "Italia"], "authors": [], "publish_date": "Mon Mar 16 08:00:00 2020", "summary": "", "article_html": "", "meta_description": "1.809 le vittime del coronavirus in Italia. In un solo giorno c'\u00e8 stato un aumento di 368 morti.", "meta_lang": "it", "meta_favicon": "http://www.culturaacolori.it/wp/wp-content/uploads/2015/08/0-1-150x150.jpg", "meta_data": {"viewport": "width=device-width, initial-scale=1", "description": "1.809 le vittime del coronavirus in Italia. In un solo giorno c'\u00e8 stato un aumento di 368 morti.", "robots": "max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Coronavirus: le vittime in Italia sono 1.809, aumentati i casi in un solo giorno - Cultura a Colori", "description": "1.809 le vittime del coronavirus in Italia. In un solo giorno c'\u00e8 stato un aumento di 368 morti.", "url": "http://www.culturaacolori.it/coronavirus-le-vittime-in-italia-sono-1-809-aumentati-i-casi-in-un-solo-giorno/", "site_name": "Cultura a Colori", "updated_time": "2020-03-15T21:13:35+00:00", "image": "http://www.culturaacolori.it/wp/wp-content/uploads/2020/03/cv.jpg"}, "article": {"publisher": "https://www.facebook.com/CulturaAColori/", "tag": "vittime", "section": "Cronaca", "published_time": "2020-03-16T08:00:00+00:00", "modified_time": "2020-03-15T21:13:35+00:00"}, "generator": "WordPress 5.3.2", "msapplication-TileImage": "http://www.culturaacolori.it/wp/wp-content/uploads/2015/08/0-1.jpg"}, "canonical_link": "http://www.culturaacolori.it/coronavirus-le-vittime-in-italia-sono-1-809-aumentati-i-casi-in-un-solo-giorno/"}