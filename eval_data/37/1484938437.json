{"source_url": "https://web.archive.org", "url": "https://web.archive.org/web/20210710193551id_/http://www.farodiroma.it/bolivia-morales-costituisce-squadra-di-legali-per-far-fronte-alle-accuse-del-governo-golpista-e-la-corte-suprema-legittima-il-suo-partito/", "title": "Bolivia. Morales costituisce squadra di legali per far fronte alle accuse del governo golpista. E la Corte Suprema legittima il suo partito", "top_image": "https://www.farodiroma.it/wp-content/uploads/2020/01/50788306_101.jpg", "meta_img": "https://www.farodiroma.it/wp-content/uploads/2020/01/50788306_101.jpg", "images": ["data:image/png;base64,iVBORw0KGgoAAAANSUhEUgAAANoAAACWAQMAAACCSQSPAAAAA1BMVEWurq51dlI4AAAAAXRSTlMmkutdmwAAABpJREFUWMPtwQENAAAAwiD7p7bHBwwAAAAg7RD+AAGXD7BoAAAAAElFTkSuQmCC", "https://www.farodiroma.it/wp-content/uploads/2020/01/50788306_101-696x392.jpg", "https://www.farodiroma.it/new/wp-content/uploads/2017/09/8x1000.gif", "http://www.farodiroma.it/new/wp-content/uploads/2017/09/faro.png", "https://www.farodiroma.it/new/wp-content/uploads/2017/09/faro.png", "https://www.farodiroma.it/wp-content/uploads/2018/05/5per-mille-giardino_02.jpg", "https://www.farodiroma.it/wp-content/uploads/2020/01/50788306_101.jpg"], "movies": [], "text": "Il presidente in esilio della Bolivia, Evo Morales, ha costituito a Buenos Aires un team di professionisti che lo consiglieranno in materia legale e che potrebbero assumere la sua difesa dopo le accuse legali contro di lui.\n\nPer questo team legale, il governo golpista ha violato le norme elementari della coesistenza legale internazionale e l\u2019Argentina non dovrebbe rispondere alle richieste da parte del governo della Bolivia trattandosi di un regime privo di legittimit\u00e0 democratica.\n\nIntanto il Supremo tribunale elettorale della Bolivia (Tse) ha respinto i due ricorsi che avrebbero impedito al Movimento al socialismo (Mas), il partito dell\u2019ex presidente Evo Morales, di presentarsi alle elezioni generali di meta\u2019 anno. I magistrati, tutti nominati successivamente alla crisi aperta con le dimissioni di Morales, hanno votato all\u2019unanimita\u2019 contro due richieste di togliere la personalita\u2019 giuridica al Mas. \u201cAll\u2019unanimit\u00e0, la plenaria del Tse ha negato questi reclami dal momento che nessuno comprendeva le cause di perdita della personalita\u2019 giuridica delle organizzazioni politiche previste dalla legge 1096 delle Organizzazioni politiche\u201d; si legge in una nota rilanciata dia media locali. I ricorsi erano stati basati individuando nel Mas responsabilit\u00e0 di \u201csedizione\u201d, \u201cseparatismo\u201d e \u201ccolpo di stato istituzionale\u201d maturate all\u2019indomani dello scoppio della crisi politica seguita al contestato risultato delle elezioni presidenziali di ottobre.\n\nDa parte sua il ministero degli Esteri del governo ad interim della Bolivia agli ambasciatori dell\u2019Unione europea la dichiarazione di \u201cpersona non grata\u201d disposta a carico di tre diplomatici spagnoli. A fine 2019 le autorit\u00e0 boliviane hanno denunciato la presenza di elementi dello spagnolo Grupo Especial de Operaciones (Geo) nei pressi dell\u2019ambasciata messicana a La Paz. Una \u201cviolazione della sovranit\u00e0\u201d cui sarebbe seguita l\u2019espulsione della incaricata d\u2019affari Cristina Borruguero e del console Alvaro Fernandez.\n\n\u201cNell\u2019occasione si discutera\u2019 con gli ambasciatori sui fatti, le circostanze e le mote prove, riconosciute, che portano a determinare che non sono state rispettate le norme interne boliviane e internazionali\u201d, ha detto la ministra degli Esteri della Bolivia, Karen Longaric, al quotidiano \u201cLa Razon\u201d. Nell\u2019occasione, prosegue la testata, il governo della presidente ad interim Jeanine Anez intende mostrare \u201cufficialmente\u201d l\u2019interesse a \u201cnormalizzare\u201d le relazioni con Bruxelles e a pacificare il paese riportandolo alle urne entro giugno. \u201cNon vogliamo che niente possa turbare questi propositi\u201d, ha detto la Longaric.", "keywords": [], "meta_keywords": [""], "tags": ["Bolivia", "Morales"], "authors": [], "publish_date": "Thu Jan  2 18:55:18 2020", "summary": "", "article_html": "", "meta_description": "", "meta_lang": "it", "meta_favicon": "https://www.farodiroma.it/wp-content/uploads/2019/01/faro.png", "meta_data": {"viewport": "width=device-width, initial-scale=1.0", "robots": "index, follow, max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Bolivia. Morales costituisce squadra di legali per far fronte alle accuse del governo golpista. E la Corte Suprema legittima il suo partito - FarodiRoma", "description": "Il presidente in esilio della Bolivia, Evo Morales, ha costituito a Buenos Aires un team di professionisti che lo consiglieranno in materia legale e che potrebbero assumere la sua difesa dopo le accuse legali contro di lui. Per questo team legale, il governo golpista ha violato le norme elementari della coesistenza legale internazionale e l\u2019Argentina [\u2026]", "url": "https://www.farodiroma.it/bolivia-morales-costituisce-squadra-di-legali-per-far-fronte-alle-accuse-del-governo-golpista-e-la-corte-suprema-legittima-il-suo-partito/", "site_name": "FarodiRoma", "image": "https://www.farodiroma.it/wp-content/uploads/2020/01/50788306_101.jpg"}, "article": {"publisher": "https://www.facebook.com/farodiroma/", "published_time": "2020-01-02T18:55:18+00:00"}, "fb": {"app_id": 1802674809820526}, "twitter": {"card": "summary_large_image", "creator": "@FarodiRoma", "site": "@FarodiRoma", "label1": "Scritto da", "data1": "redazione", "label2": "Tempo di lettura stimato", "data2": "1 minuto"}, "generator": "WordPress 5.4.6", "msapplication-TileImage": "https://www.farodiroma.it/wp-content/uploads/2018/12/cropped-faro-1-1-270x270.png"}, "canonical_link": "https://www.farodiroma.it/bolivia-morales-costituisce-squadra-di-legali-per-far-fronte-alle-accuse-del-governo-golpista-e-la-corte-suprema-legittima-il-suo-partito/"}