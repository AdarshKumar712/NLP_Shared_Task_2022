{"source_url": "https://web.archive.org", "url": "https://web.archive.org/web/20200125144439id_/https://www.wirtualnemedia.pl/artykul/wyniki-ogladalnosci-30-grudzien-5-styczen-tvp2-nowym-liderem", "title": "TVP2 nowym liderem. \u201eSylwester marze\u0144\u201d i \u201eM jak mi\u0142o\u015b\u0107\u201d hitami tygodnia", "top_image": "https://static.wirtualnemedia.pl/media/top/MarylaRodowiczSylwesterMarzen2019-655.png", "meta_img": "https://static.wirtualnemedia.pl/media/top/MarylaRodowiczSylwesterMarzen2019-655.png", "images": ["https://www.wirtualnemedia.pl/new_wm_view/img/search.png", "https://static.wirtualnemedia.pl/media/100x80/dinomarket150.jpg", "https://static.wirtualnemedia.pl/media/top/300/DawidKubackiTCS20192020-655.jpg", "https://static.wirtualnemedia.pl/media/images/2013/images/podsumowanie%2030_12_2019-05_01_2020-2.png", "https://static.wirtualnemedia.pl/media/images/2013/images/podsumowanie%2030_12_2019-05_01_2020-3.png", "https://www.wirtualnemedia.pl/new_wm_view/img/default_avatar.png", "https://static.wirtualnemedia.pl/media/images/2013/images/podsumowanie%2030_12_2019-05_01_2020-5.png", "https://static.wirtualnemedia.pl/media/100x80/zenekfilm-plakat150.png", "https://static.wirtualnemedia.pl/media/100x80/ikea-jestem-harry4567.jpg", "https://static.wirtualnemedia.pl/media/top/300/Mjakmilosc042019-655.jpg", "https://static.wirtualnemedia.pl/media/images/2013/images/podsumowanie%2030_12_2019-05_01_2020-1.png", "https://static.wirtualnemedia.pl/media/top/300/Szk\u0142okontaktowe655.png", "https://www.wirtualnemedia.pl/new_wm_view/img/social/google.png", "https://www.wirtualnemedia.pl/new_wm_view/img/social/facebook.png", "https://www.wirtualnemedia.pl/new_wm_view/img/wm_logo.png", "https://static.wirtualnemedia.pl/media/top/MarylaRodowiczSylwesterMarzen2019-655.png", "https://www.wirtualnemedia.pl/new_wm_view/img/social/twitter.png", "https://static.wirtualnemedia.pl/media/top/300/telewizja9-655.jpg", "https://static.wirtualnemedia.pl/media/images/2013/images/podsumowanie%2030_12_2019-05_01_2020-6.png", "https://www.wirtualnemedia.pl/new_wm_view/img/search_icon.png", "https://www.wirtualnemedia.pl/new_wm_view/img/logo.png", "https://www.wirtualnemedia.pl/new_wm_view/img/social/facebook-medium.png", "https://www.wirtualnemedia.pl/new_wm_view/img/social/linkedin.png", "https://static.wirtualnemedia.pl/media/100x80/Motyw-150.jpg", "https://static.wirtualnemedia.pl/media/images/2013/images/podsumowanie%2030_12_2019-05_01_2020-4.png", "https://www.wirtualnemedia.pl/new_wm_view/img/social/twitter-medium.png", "https://www.wirtualnemedia.pl/new_wm_view/img/newsletter.png", "https://static.wirtualnemedia.pl/media/100x80/JeromirBienkowski-RingierAxelSpringerPolska150.png", "https://www.wirtualnemedia.pl/new_wm_view/img/social/mail-medium.png"], "movies": [], "text": "W minionym tygodniu - od 30 grudnia ub.r. do 5 stycznia br. - najwi\u0119cej widz\u00f3w zgromadzi\u0142 \u201eSylwester marze\u0144 z Dw\u00f3jk\u0105\u201d. Trwaj\u0105ca ponad 5 godzin relacja w TVP2 mia\u0142a \u015brednio 4,92 mln os\u00f3b. Udzia\u0142 stacji w tym czasie wyni\u00f3s\u0142 35,30 proc. - wynika z danych Nielsen Audience Measurement, opracowanych przez portal Wirtualnemedia.pl.\n\n>>> Praca.Wirtualnemedia.pl - tysi\u0105ce og\u0142osze\u0144 o prac\u0119\n\nDrugie miejsce nale\u017ca\u0142o do serialu \u201eM jak mi\u0142o\u015b\u0107\u201d z 30 grudnia. Tego dnia \u015bledzi\u0142o go 4,31 mln widz\u00f3w (28,75 proc. udzia\u0142u).\n\nPodium uzupe\u0142nia drugi konkurs Turnieju Czterech Skoczni 2019/2020, kt\u00f3ry odby\u0142 si\u0119 w \u015brod\u0119 w Garmisch-Partenkirchen. W TVP1 mia\u0142 on \u015brednio 3,23 mln os\u00f3b. Udzia\u0142 stacji w tym czasie wyni\u00f3s\u0142 23,40 proc.\n\nNajch\u0119tniej ogl\u0105danym programem informacyjnym by\u0142y \u201eFakty\u201d TVN, kt\u00f3re 30 grudnia na antenie tej stacji obejrza\u0142o 3,20 mln widz\u00f3w (22,34 proc. udzia\u0142u). By\u0142a to czwarta topowa pozycja programowa w rankingu.\n\nW\u015br\u00f3d widz\u00f3w w grupie komercyjnej 16-49 liderem ogl\u0105dalno\u015bci te\u017c by\u0142 \u201eSylwester marze\u0144 z Dw\u00f3jk\u0105\u201d, kt\u00f3ry mia\u0142 1,47 mln os\u00f3b, co da\u0142o TVP2 29,33 proc. udzia\u0142u.\n\nDrugie miejsce zaj\u0105\u0142 serial \u201eM jak mi\u0142o\u015b\u0107\u201d (1,29 mln widz\u00f3w; 23,86 proc. udzia\u0142u), a podium uzupe\u0142niaj\u0105 \u201eFakty\u201d (1,18 mln; 24,86 proc.).\n\n20 najlepiej ogl\u0105danych program\u00f3w - grupa 16-59.\n\nUdzia\u0142 lideruj\u0105cej TVP2 w\u015br\u00f3d wszystkich widz\u00f3w w zesz\u0142ym tygodniu zwi\u0119kszy\u0142 si\u0119 o 1,67 pkt. proc. do 9,94 proc. Stacja ta na pozycj\u0119 lidera awansowa\u0142a z miejsca trzeciego.\n\nNa drug\u0105 lokat\u0119 spad\u0142a TVP1, kt\u00f3rej udzia\u0142 w analizowanym okresie wyni\u00f3s\u0142 9,47 proc. (do g\u00f3ry o 0,36 pkt. proc.).\n\nZ miejsca drugiego na ostatni\u0105 lokat\u0119 podium spad\u0142 Polsat. Udzia\u0142 tej stacji w zesz\u0142ym tygodniu wyni\u00f3s\u0142 8,33 proc. (spadek o 0,16 pkt. proc.).\n\nCzwarty by\u0142 TVN (stacja ta mia\u0142a 7,16 proc. udzia\u0142u; do g\u00f3ry o 0,40 pkt. proc.).\n\n\u0141\u0105czny udzia\u0142 tzw. \u201ewielkiej czw\u00f3rki\u201d w zesz\u0142ym tygodniu w por\u00f3wnaniu do poprzedniego zwi\u0119kszy\u0142 si\u0119 z 32,63 proc. do 34,90 proc.\n\nW\u015br\u00f3d widz\u00f3w w grupie 16-49 (docelowej dla stacji komercyjnych) pozycj\u0119 lidera zaj\u0105\u0142 Polsat. Udzia\u0142 tej stacji zmniejszy\u0142 si\u0119 o 0,51 pkt. proc. do 9,55 proc. Wynik drugiego TVN uplasowa\u0142 si\u0119 na poziomie 9,23 proc. (do g\u00f3ry o 0,44 pkt. proc.).\n\nPodium uzupe\u0142nia Dw\u00f3jka (+ 1,67 pkt. proc. do 8,39 proc.), a czwarta by\u0142a Jedynka (+ 0,26 pkt. proc. do 6,66 proc.).\n\nW\u015br\u00f3d widz\u00f3w w grupie wiekowej 16-59 pierwszy by\u0142 Polsat (w d\u00f3\u0142 o 0,10 pkt. proc. do 9,35 proc.).", "keywords": [], "meta_keywords": ["Wyniki ogl\u0105dalno\u015bci"], "tags": ["Podsumowanie tygodnia"], "authors": [], "publish_date": null, "summary": "", "article_html": "", "meta_description": "Wyniki ogl\u0105dalno\u015bci", "meta_lang": "pl", "meta_favicon": "/new_wm_view/img/favico/apple-icon-57x57.png?v=1", "meta_data": {"msapplication-TileColor": "#ffffff", "msapplication-TileImage": "/new_wm_view/img/favico/ms-icon-144x144.png?v=1", "theme-color": "#ffffff", "viewport": "width=1280", "description": "Wyniki ogl\u0105dalno\u015bci", "keywords": "Wyniki ogl\u0105dalno\u015bci", "og": {"image": "https://static.wirtualnemedia.pl/media/top/MarylaRodowiczSylwesterMarzen2019-655.png", "type": "article", "url": "https://www.wirtualnemedia.pl/artykul/wyniki-ogladalnosci-30-grudzien-5-styczen-tvp2-nowym-liderem", "title": "TVP2 nowym liderem. \u201eSylwester marze\u0144\u201d i \u201eM jak mi\u0142o\u015b\u0107\u201d hitami tygodnia", "description": "Najwi\u0119ksz\u0105 widowni\u0119 w zesz\u0142ym tygodniu zgromadzi\u0142y: \u201eSylwester marze\u0144 z Dw\u00f3jk\u0105\u201d, serial \u201eM jak mi\u0142o\u015b\u0107\u201d i drugi konkurs 68. Turnieju Czterech Skoczni. W\u015br\u00f3d stacji nowym liderem ogl\u0105dalno\u015bci zosta\u0142a TVP2 - wynika z analizy Wirtualnemedia.pl."}, "thumbnail": "https://static.wirtualnemedia.pl/media/top/MarylaRodowiczSylwesterMarzen2019-655.png", "fb": {"app_id": 374642499236485}}, "canonical_link": "https://www.wirtualnemedia.pl/artykul/wyniki-ogladalnosci-30-grudzien-5-styczen-tvp2-nowym-liderem"}