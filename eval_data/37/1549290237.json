{"source_url": "https://web.archive.org", "url": "https://web.archive.org/web/20200408100744id_/https://nczas.com/2020/03/16/ile-czasu-potrzeba-aby-wyzdrowiec-po-zarazeniu-koronawirusem/", "title": "Ile czasu potrzeba, aby wyzdrowie\u0107 po zara\u017ceniu koronawirusem?", "top_image": "https://nczas.com/wp-content/uploads/2020/03/koronawirus-3.jpg", "meta_img": "https://nczas.com/wp-content/uploads/2020/03/koronawirus-3.jpg", "images": ["https://nczas.com/wp-content/uploads/2020/04/BeFunky-collage-2-218x150.jpg", "https://nczas.com/wp-content/uploads/2019/07/logo_nczas_najwyzszy-czas.png", "https://nczas.com/wp-content/uploads/2020/01/koronawirus_z_wuhan_chiny_epidemia-100x70.jpg", "https://nczas.com/wp-content/uploads/2019/12/Kajdanki_aresztowanie_policja_nczas-100x70.jpg", "https://nczas.com/wp-content/uploads/2016/10/logo_nczas.png", "https://nczas.com/wp-content/uploads/2020/04/klotnia_para_rozwod_nczas-218x150.jpg", "https://nczas.com/wp-content/uploads/2020/04/koroanwirus_pogrzeb_trumna_Belgia-218x150.jpg", "https://nczas.com/wp-content/uploads/2020/01/tsue-100x70.jpg", "https://nczas.com/wp-content/uploads/2020/03/koronawirus_wlochy_szpital-100x70.jpg", "https://nczas.com/wp-content/uploads/2020/02/klaudia_kulawik_alaluna-100x70.jpg", "https://nczas.com/wp-content/uploads/2020/04/Lotniskowiec-Charles-de-Gaulle-Fot.-WIkipedia-100x70.jpg", "https://mc.yandex.ru/watch/52995412", "https://nczas.com/wp-content/uploads/2020/03/koronawirus_maseczka-1-218x150.jpg", "https://nczas.com/wp-content/uploads/2020/04/michael-ryan-who-218x150.jpg", "https://nczas.com/wp-content/uploads/2020/04/wuhan-koronawirus-218x150.jpg", "https://nczas.com/wp-content/uploads/2020/04/pap_20200124_2W7-218x150.jpg", "https://nczas.com/wp-content/uploads/2020/02/koronawirus_wuhan_chiny-1-218x150.jpg", "https://nczas.com/wp-content/uploads/2020/03/koronawirus-3.jpg", "https://nczas.com/wp-content/uploads/2020/03/koronawirus-3-696x464.jpg", "https://nczas.com/wp-content/uploads/2020/03/trump_pap-100x70.jpg", "https://nczas.com/wp-content/uploads/2019/12/jaros\u0142aw_kurski_nczas-100x70.jpg", "https://nczas.com/wp-content/uploads/2020/03/smierc_koronawirus-218x150.jpg"], "movies": [], "text": "Od kilku dni, do kilku miesi\u0119cy. Nawet tyle czasu potrzeba, aby doj\u015b\u0107 do siebie po zaka\u017ceniu koronawirusem.\n\nMimo rosn\u0105cej liczby zaka\u017ce\u0144 oraz zgon\u00f3w wywo\u0142anych koronawirusem ro\u015bnie te\u017c liczba wyzdrowia\u0142ych. Ju\u017c po\u0142owa z dotychczas zara\u017conych pokona\u0142a chorob\u0119 wywo\u0142an\u0105 COVID-19.\n\nWed\u0142ug danych \u015awiatowej Organizacji Zdrowia wsp\u00f3\u0142czynnik\u00f3w \u015bmiertelno\u015bci wynosi obecnie ok. 3,4 proc. Jednak wci\u0105\u017c ulega zmianie i niebawem mo\u017ce wzrosn\u0105\u0107 albo spa\u015b\u0107.\n\nNowy koronawirus wyst\u0119puje w dw\u00f3ch szczepach. Popularniejsza jest jego \u0142agodna odmiana, kt\u00f3rej przebieg przypomina objawy przezi\u0119bienia lub grypy.\n\nObjawy w takim wypadku mog\u0105 ust\u0105pi\u0107 ju\u017c po kilku dniach. Natomiast je\u015bli koronawirus zaatakuje p\u0142uca, to trzeba by\u0107 gotowym na d\u0142ugie leczenie.\n\n\u2013 Wyleczenie choroby COVID-19 zajmuje nawet sze\u015b\u0107 tygodni \u2013 powiedzia\u0142 w rozmowie z CNN dr Michael Ryan ze \u015awiatowej Organizacji Zdrowia.\n\nJednak w niekt\u00f3rych przypadkach, szczeg\u00f3lnie drugiego szczepu, leczenie jest d\u0142ugie i intensywne. Osoby z ci\u0119\u017ck\u0105 odmian\u0105 infekcji potrzebuj\u0105 wielu miesi\u0119cy leczenia i musz\u0105 przebywa\u0107 na oddziale intensywnej terapii, gdzie ich funkcje oddechowe wspomagaj\u0105 urz\u0105dzenia do wentylacji p\u0142uc.\n\nZ bada\u0144 Chi\u0144skiego Centrum Kontroli i Zapobiegania Chorobom wynika, \u017ce podatniejsi na koronawirusa s\u0105 ludzie starsi \u2013 szczeg\u00f3lnie z chorobami przewlek\u0142ymi. To r\u00f3wnie\u017c u nich wyst\u0105pienie szczepu gro\u017anego najpewniej oznacza \u015bmier\u0107.\n\nDr Ryan wyja\u015bni\u0142, i\u017c powr\u00f3t do zdrowia oznacza, \u017ce pacjent nie wykazuje ju\u017c objaw\u00f3w i otrzymuje dwa kolejne negatywne wyniki test\u00f3w w odst\u0119pie co najmniej jednego dnia.\n\n\u0179r\u00f3d\u0142o: CNN / Rzeczpospolita", "keywords": [], "meta_keywords": [""], "tags": [], "authors": [], "publish_date": "Mon Mar 16 00:00:00 2020", "summary": "", "article_html": "", "meta_description": "Od kilku dni, do kilku miesi\u0119cy. Nawet tyle czasu potrzeba, aby doj\u015b\u0107 do siebie po zaka\u017ceniu koronawirusem. Mimo rosn\u0105cej liczby zaka\u017ce\u0144 oraz zgon\u00f3w", "meta_lang": "pl", "meta_favicon": "https://nczas.com/wp-content/uploads/2019/12/favicon-nczas.png", "meta_data": {"viewport": "width=device-width, initial-scale=1.0", "description": "Od kilku dni, do kilku miesi\u0119cy. Nawet tyle czasu potrzeba, aby doj\u015b\u0107 do siebie po zaka\u017ceniu koronawirusem. Mimo rosn\u0105cej liczby zaka\u017ce\u0144 oraz zgon\u00f3w", "robots": "max-snippet:-1, max-image-preview:large, max-video-preview:-1", "og": {"locale": "pl_PL", "type": "article", "title": "Ile czasu potrzeba, aby wyzdrowie\u0107 po zara\u017ceniu koronawirusem? - NCZAS.COM", "description": "Od kilku dni, do kilku miesi\u0119cy. Nawet tyle czasu potrzeba, aby doj\u015b\u0107 do siebie po zaka\u017ceniu koronawirusem. Mimo rosn\u0105cej liczby zaka\u017ce\u0144 oraz zgon\u00f3w", "url": "https://nczas.com/2020/03/16/ile-czasu-potrzeba-aby-wyzdrowiec-po-zarazeniu-koronawirusem/", "site_name": "NCZAS.COM", "updated_time": "2020-03-15T22:48:04+00:00", "image": {"identifier": "https://nczas.com/wp-content/uploads/2020/03/koronawirus-3.jpg", "secure_url": "https://nczas.com/wp-content/uploads/2020/03/koronawirus-3.jpg", "width": 1200, "height": 800}}, "article": {"publisher": "https://www.facebook.com/nczas", "section": "edukacja", "published_time": "2020-03-16T05:15:29+00:00", "modified_time": "2020-03-15T22:48:04+00:00"}, "twitter": {"card": "summary_large_image", "description": "Od kilku dni, do kilku miesi\u0119cy. Nawet tyle czasu potrzeba, aby doj\u015b\u0107 do siebie po zaka\u017ceniu koronawirusem. Mimo rosn\u0105cej liczby zaka\u017ce\u0144 oraz zgon\u00f3w", "title": "Ile czasu potrzeba, aby wyzdrowie\u0107 po zara\u017ceniu koronawirusem? - NCZAS.COM", "image": "https://nczas.com/wp-content/uploads/2020/03/koronawirus-3.jpg"}, "generator": "WordPress 5.3.2", "onesignal": "wordpress-plugin"}, "canonical_link": "https://nczas.com/2020/03/16/ile-czasu-potrzeba-aby-wyzdrowiec-po-zarazeniu-koronawirusem/"}