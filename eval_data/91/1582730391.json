{"source_url": "https://www.gazzettadiparma.it", "url": "https://www.gazzettadiparma.it/parma/2020/04/19/news/riprende_la_distribuzione_dei_sacchi_per_la_raccolta_differenziata_dei_rifiuti-3195647/", "title": "Riprende la distribuzione dei sacchi per la raccolta differenziata dei rifiuti", "top_image": "https://media.gazzettadiparma.it/images/2020/04/19/085931473-b4818c3a-0357-4eaa-9a1a-caccce9b4c56.jpg", "meta_img": "https://media.gazzettadiparma.it/images/2020/04/19/085931473-b4818c3a-0357-4eaa-9a1a-caccce9b4c56.jpg", "images": ["https://www.gazzettadiparma.it/static/img/testata-bianca.png", "https://www.gazzettadiparma.it/static/img/icon-user.svg", "https://media.gazzettadiparma.it/images/2020/04/19/112600917-bb693800-ef9f-46a6-818b-7efdcd9e1857.jpg", "https://media.gazzettadiparma.it/images/2020/04/18/25995691_540x260_1587240495089.jpg", "https://www.gazzettadiparma.it/web-data/radio-parma-live.jpg", "https://www.gazzettadiparma.it/static/img/testata.png", "https://media.gazzettadiparma.it/images/2020/04/17/163822743-a2acb6fd-3b42-47c1-95c2-ced9c1530f9d.jpg", "https://media.gazzettadiparma.it/images/2020/04/19/085932746-b9f46494-310d-4c96-ba67-94685294409e.jpg", "https://media.gazzettadiparma.it/images/2020/04/18/25995723_350x208_1587240737426.jpg", "https://media.gazzettadiparma.it/images/2020/04/18/111720096-3b50e8e9-479a-4354-aea5-c476ff67643a.jpg", "https://www.gazzettadiparma.it/static/img/document-upload.svg", "https://media.gazzettadiparma.it/images/2020/04/18/25996029_350x208_1587241459466.jpg", "https://media.gazzettadiparma.it/images/2020/04/19/115728781-a072590d-b1e1-4f46-b262-e3a9ec12f987.jpg", "https://www.gazzettadiparma.it/static/img/icon-logout.svg", "https://media.gazzettadiparma.it/images/2020/04/19/091243833-a6903e71-f8d3-4381-94ea-e563554f052a.jpg", "https://media.gazzettadiparma.it/images/2020/04/18/144818188-47949290-cf20-4ed4-86a9-64c3628bbd97.jpg", "https://www.gazzettadiparma.it/static/img/12tvparma.png", "https://media.gazzettadiparma.it/images/2020/04/18/25996844_350x208_1587242177435.jpg", "https://media.gazzettadiparma.it/images/2020/04/19/085732430-a1357f3c-bd06-4b27-a8ad-18ad674d944f.jpg", "https://www.gazzettadiparma.it/static/img/banner_necrologi.jpg", "https://media.gazzettadiparma.it/images/2020/04/19/085931473-b4818c3a-0357-4eaa-9a1a-caccce9b4c56.jpg", "https://media.gazzettadiparma.it/images/2020/04/18/155404302-541b4efc-03c6-4cbb-b2a3-4b57f1610450.jpg", "https://www.gazzettadiparma.it/static/img/1735.svg"], "movies": [], "text": "A partire da domani, 20 aprile, riparte la distribuzione del materiale di consumo necessario per la corretta raccolta differenziata (in particolare, i sacchetti dell\u2019organico e i sacchi per il multimateriale leggero, ed eventuale materiale informativo necessario).\n\nLa ridistribuzione riguarder\u00e0 le utenze della cosiddetta \u201czona 2\u201d, ovvero quella compresa fra le tangenziali ed i viali di Circonvallazione.\n\nAppositi incaricati, muniti di pettorina gialla e di cartellino di riconoscimento, si recheranno presso le abitazioni dei residenti per consegnare il materiale. In ottemperanza con le direttive legate all\u2019emergenza coronavirus e d\u2019intesa con l\u2019Amministrazione Comunale, gli informatori utilizzeranno i dispositivi di protezione individuale (guanti, mascherine, etc.), rispetteranno il distanziamento fra le persone, senza stabilire contatti ravvicinati, effettueranno un passaggio unico (suonando ai campanelli, posando i materiali nel punto pi\u00f9 vicino e scrivendo il nominativo sulle dotazioni, senza richiedere alcuna firma di avvenuta consegna). L\u2019attivit\u00e0 verr\u00e0 svolta dal luned\u00ec al sabato, prevalentemente nella fascia oraria compresa fra le ore 9,30 e le ore 18,30.\n\nDopo l\u2019eventuale allentamento delle misure emergenziali, il materiale informativo e le dotazioni necessarie per praticare correttamente la raccolta differenziata potranno essere ritirate anche al Punto Ambiente, presso la sede Iren di Strada Santa Margherita a Parma, aperto dal luned\u00ec al venerd\u00ec dalle ore 8,30 alle ore 13,30.\n\nE\u2019 inoltre possibile consultare il sito www.irenambiente.it ed il portale http://servizi.irenambiente.it dove sono disponibili i calendari aggiornati e tutte le informazioni sul sistema di raccolta. Per informazioni rimane anche a disposizione il Customer Care Ambiente di Iren, telefonando al Numero Verde 800.212607, attivo dal luned\u00ec al venerd\u00ec dalla ore 8,00 alle ore 17,00 ed il sabato dalle ore 8,00 alle ore 13,00, oppure inviando una mail all\u2019indirizzo ambiente.emilia@gruppoiren.it.", "keywords": [], "meta_keywords": ["iren", "sacchi rifiuti"], "tags": ["iren", "sacchi rifiuti"], "authors": ["Gazzetta Di Parma"], "publish_date": "Sun Apr 19 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "/static/img/favicon_default.ico", "meta_data": {"Author": "Gazzetta di Parma", "keywords": "iren,sacchi rifiuti", "google-site-verification": "AkSz5j9tXHou2Ehx3dWb0zPRywMwF1TjLc15TNo9AUM", "twitter": {"site": "@gazzettaparma", "title": "Riprende la distribuzione dei sacchi per la raccolta differenziata dei rifiuti - Gazzetta di Parma", "creator": "@gazzettaparma", "domain": "@gazzettaparma", "image": "https://media.gazzettadiparma.it/images/2020/04/19/085931473-b4818c3a-0357-4eaa-9a1a-caccce9b4c56.jpg"}, "og": {"url": "https://www.gazzettadiparma.it/parma/2020/04/19/news/riprende_la_distribuzione_dei_sacchi_per_la_raccolta_differenziata_dei_rifiuti-3195647/", "title": "Riprende la distribuzione dei sacchi per la raccolta differenziata dei rifiuti - Gazzetta di Parma", "site_name": "Gazzetta di Parma", "image": "https://media.gazzettadiparma.it/images/2020/04/19/085931473-b4818c3a-0357-4eaa-9a1a-caccce9b4c56.jpg"}, "viewport": "width=device-width, initial-scale=1", "format-detection": "telephone=no"}, "canonical_link": "https://www.gazzettadiparma.it/parma/2020/04/19/news/riprende_la_distribuzione_dei_sacchi_per_la_raccolta_differenziata_dei_rifiuti-3195647/"}