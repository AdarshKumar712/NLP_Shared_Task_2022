{"source_url": "https://web.archive.org", "url": "https://web.archive.org/web/20200115173002id_/https://it.sputniknews.com/politica/202001148522031-per-mosca-rischio-di-rottura-su-accordo-nucleare-iraniano-dopo-decisione-partner-europei/", "title": "Per Mosca rischio di rottura su accordo nucleare iraniano dopo decisione partner europei", "top_image": "https://cdnit2.img.sputniknews.com/images/840/42/8404263.jpg", "meta_img": "https://cdnit2.img.sputniknews.com/images/840/42/8404263.jpg", "images": ["https://cdnit1.img.sputniknews.com/i/avatar-default.png", "https://cdnit1.img.sputniknews.com/images/840/42/8404262.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://mc.yandex.ru/watch/26863203", "https://web.archive.org/services/counter/?project=&obj_id=8522031&obj_type=article&action_type=&ts=1579109403", "https://mc.yandex.ru/watch/28684056", "https://cdnit2.img.sputniknews.com/images/840/42/8404263.jpg", "http://b.scorecardresearch.com/p?c1=2&c2=15352215&cv=2.0&cj=1", "https://web.archive.org/services/captcha/"], "movies": [], "text": "I ministri degli Esteri di Francia, Germania e Regno Unito hanno avviato un meccanismo di risoluzione delle controversie nel quadro dell'accordo nucleare iraniano per il fatto che Teheran si sia disimpegnata da una parte degli obblighi dell'accordo.\n\nLa Russia non vede alcun motivo per avviare un meccanismo di risoluzione delle controversie nell'ambito del Piano d'azione globale congiunto sul programma nucleare iraniano; la decisione dei Paesi europei firmatari l'accordo potrebbe rendere impossibile la ripresa della sua implementazione, ha commentato il ministero degli Esteri russo.\n\n\"La decisione dei 3 Paesi europei di procedere all'avvio di un meccanismo di risoluzione delle controversie del piano d'azione globale congiunto e il loro appello all'alto rappresentante della Ue per gli affari esteri e la politica di sicurezza, che \u00e8 il coordinatore della commissione congiunta del piano d'azione globale congiunto, \u00e8 profondamente deludente e fonte di grande preoccupazione\", hanno affermato i diplomatici russi.\n\n\"Non vediamo alcun motivo per questa mossa. Non escludiamo che le azioni mal concepite dei 3 Paesi europei porteranno ad una nuova escalation intorno al piano d'azione globale e renderanno irraggiungibile la ripresa dell'implementazione dell' accordo nucleare\" all'interno di quanto inizialmente concordato, cosa che presumibilmente i Paesi europei cercano\", ha aggiunto il ministero degli Esteri.\n\nReazione iraniana a decisione di Berlino, Londra e Parigi\n\nDopo l'annuncio di Germania, Francia e Regno Unito di avviare un meccanismo di risoluzione delle controversie sul piano d'azione globale congiunto, non \u00e8 successo nulla di nuovo, ha affermato il rappresentante del ministero degli Esteri iraniano, Abbas Mousavi.\n\n\"Le azioni della troika europea... sono deboli. Il meccanismo di risoluzione delle controversie nel quadro dell'accordo nucleare \u00e8 stato lanciato dall'Iran quando il ministro degli Esteri iraniano ha inviato lettere ufficiali al coordinatore della commissione congiunta pi\u00f9 di un anno fa, quindi non \u00e8 successo nulla di nuovo da un punto di vista pratico\", le parole di Mousavi.\n\nAccordo nucleare iraniano: cronologia\n\nNel 2015, Regno Unito, Germania, Cina, Russia, Stati Uniti, Francia e Iran hanno annunciato il raggiungimento di un accordo sul programma nucleare iraniano che prevede la revoca delle sanzioni contro Teheran in cambio di vincoli sui progetti nucleari iraniani.\n\nNel maggio 2018 gli Stati Uniti si sono ritirati unilateralmente dall'accordo ed hanno ripristinato le pesanti sanzioni contro Teheran. A sua volta l'Iran ha annunciato il disimpegno graduale dei suoi obblighi, mentre i Paesi europei hanno insistito sulla necessit\u00e0 di salvaguardare l'accordo.\n\nIl 5 gennaio scorso, nel contesto dell'escalation con Washington, Teheran ha annunciato la rinuncia dell'ultima \"limitazione chiave dell'accordo nucleare\", relativa al numero di centrifughe per l'arricchimento dell'uranio.\n\nSuccessivamente Mosca ha criticato l'appello del presidente degli Stati Uniti Donald Trump ai Paesi firmatari l'accordo per ritirarsi sull'esempio americano.\n\nDurante una conversazione telefonica avvenuta il 12 gennaio, il capo di Stato russo Vladimir Putin e il presidente francese Emmanuel Macron hanno concordato di mantenere l'accordo nucleare con l'Iran.", "keywords": [], "meta_keywords": ["diplomazia internazionale", "accordo nucleare con Iran", "Occidente e Iran", "Russia e Iran", "piano d'azione globale congiunto", "Teheran e nucleare", "Francia-Germania-Regno Unito e Iran", "geopolitica"], "tags": ["Il Ministero degli Esteri della Russia", "Accordo nucleare", "Iran", "Regno Unito", "Unione Europea", "Francia", "Russia", "Germania"], "authors": [], "publish_date": null, "summary": "", "article_html": "", "meta_description": "I ministri degli Esteri di Francia, Germania e Regno Unito hanno avviato un meccanismo di risoluzione delle controversie nel quadro dell'accordo nucleare iraniano per il fatto che Teheran si sia disimpegnata da una parte degli obblighi dell'accordo.", "meta_lang": "it", "meta_favicon": "/i/sputnik.png", "meta_data": {"description": "I ministri degli Esteri di Francia, Germania e Regno Unito hanno avviato un meccanismo di risoluzione delle controversie nel quadro dell'accordo nucleare iraniano per il fatto che Teheran si sia disimpegnata da una parte degli obblighi dell'accordo.", "keywords": "diplomazia internazionale, accordo nucleare con Iran, Occidente e Iran, Russia e Iran, piano d'azione globale congiunto, Teheran e nucleare, Francia-Germania-Regno Unito e Iran, geopolitica", "news_keywords": "diplomazia internazionale, accordo nucleare con Iran, Occidente e Iran, Russia e Iran, piano d'azione globale congiunto, Teheran e nucleare, Francia-Germania-Regno Unito e Iran, geopolitica", "robots": "all", "format-detection": "telephone=no", "analytics": {"site_domain": "it.sputniknews.com", "article_id": 8522031, "p_ts": 1579026060, "rubric": "politica", "tags": "diplomazia internazionale, accordo nucleare con Iran, Occidente e Iran, Russia e Iran, piano d'azione globale congiunto, Teheran e nucleare, Francia-Germania-Regno Unito e Iran, geopolitica"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://it.sputniknews.com/politica/202001148522031-per-mosca-rischio-di-rottura-su-accordo-nucleare-iraniano-dopo-decisione-partner-europei/", "title": "Per Mosca rischio di rottura su accordo nucleare iraniano dopo decisione partner europei", "description": "I ministri degli Esteri di Francia, Germania e Regno Unito hanno avviato un meccanismo di risoluzione delle controversie nel quadro dell'accordo nucleare iraniano per il fatto che Teheran si sia disimpegnata da una parte degli obblighi dell'accordo.", "image": "https://it.sputniknews.com/sharing_snippet/8522031.png?1579026060"}, "fb": {"app_id": 1409863732677638, "pages": 324666424252827}, "apple-itunes-app": "app-id=969452947, app-argument=com.sputniknews://article?issuer_id=38&issuer_article_id=8522031", "google-play-app": "app-id=com.sputniknews.sputnik", "og": {"title": "Per Mosca rischio di rottura su accordo nucleare iraniano dopo decisione partner europei", "url": "https://it.sputniknews.com/politica/202001148522031-per-mosca-rischio-di-rottura-su-accordo-nucleare-iraniano-dopo-decisione-partner-europei/", "type": "website", "description": "I ministri degli Esteri di Francia, Germania e Regno Unito hanno avviato un meccanismo di risoluzione delle controversie nel quadro dell'accordo nucleare iraniano per il fatto che Teheran si sia disimpegnata da una parte degli obblighi dell'accordo.", "image": {"identifier": "https://cdnit2.img.sputniknews.com/images/840/42/8404263.jpg", "width": 700, "height": 440}}, "lastmod": "2020-01-14T19:20:37Z", "pubdate": "2020-01-14T19:21:00Z", "url_type": "usual"}, "canonical_link": "https://it.sputniknews.com/politica/202001148522031-per-mosca-rischio-di-rottura-su-accordo-nucleare-iraniano-dopo-decisione-partner-europei/"}