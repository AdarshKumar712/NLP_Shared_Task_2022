{"source_url": "https://web.archive.org", "url": "https://web.archive.org/web/20200815181327id_/https://tvn24.pl/Misja_kosmos/misja-nasa-i-spacex-lot-zalogowy-przelozony-hermaszewski-wyobrazam-sobie-co-czuli-4597207?source=rss", "title": "Hermaszewski: wyobra\u017cam sobie, co czuli astronauci, gdy us\u0142yszeli \"dzi\u015b nie lecimy\"", "top_image": "https://tvn24.pl/najnowsze/cdn-zdjecie-p0nvcs-astronauci-w-skafandrach-firmy-spacex-bob-behnken-po-lewej-i-doug-hurley-po-prawej-4589156/alternates/LANDSCAPE_1280", "meta_img": "https://tvn24.pl/najnowsze/cdn-zdjecie-p0nvcs-astronauci-w-skafandrach-firmy-spacex-bob-behnken-po-lewej-i-doug-hurley-po-prawej-4589156/alternates/LANDSCAPE_1280", "images": ["https://tvn24.pl/najnowsze/cdn-zdjecie-p0nvcs-astronauci-w-skafandrach-firmy-spacex-bob-behnken-po-lewej-i-doug-hurley-po-prawej-4589156/alternates/LANDSCAPE_1280"], "movies": [], "text": "To jest wielkie rozczarowanie dla atronaut\u00f3w, dla in\u017cynier\u00f3w, kt\u00f3rzy przygotowywali t\u0119 misj\u0119 - m\u00f3wi\u0142 o niedosz\u0142ym starcie rakiety Falcon 9 genera\u0142 Miros\u0142aw Hermaszewski. Pierwszy i jedyny Polak w kosmosie w programie \"Wstajesz i wiesz\" wspomina\u0142 tak\u017ce swoj\u0105 podr\u00f3\u017c na orbit\u0119. Pocz\u0105tek historycznej misji NASA i SpaceX prze\u0142o\u017cono na sobot\u0119. Zobacz go razem z nami w TVN24 GO.\n\nZ powodu niesprzyjaj\u0105cej pogody start ameryka\u0144skiej rakiety Falcon 9 nie odby\u0142 si\u0119 w \u015brod\u0119 27 maja. Szef NASA Jim Bridenstine poinformowa\u0142, \u017ce zrezygnowano ze startu w zwi\u0105zku z ryzykiem wywo\u0142ania uderzenia pioruna. Kolejne podej\u015bcie zaplanowano na sobot\u0119 30 maja godzin\u0119 15.22 (21.22 czasu polskiego).\n\nSwoj\u0105 podr\u00f3\u017c na orbit\u0119 wspomina\u0142 w programie \"Wstajesz i wiesz\" genera\u0142 Miros\u0142aw Hermaszewski. - Dwie i p\u00f3\u0142 godziny przed przed planowanym startem zaj\u0119li\u015bmy miejsca w statku kosmicznym - opowiada\u0142. Doda\u0142, \u017ce przed startem jest sporo rzeczy do sprawdzenia, jak na przyk\u0142ad sprawno\u015b\u0107 skafandr\u00f3w.\n\n- To by\u0142a praca skupiaj\u0105ca uwag\u0119. Dopiero kiedy wszystkie czynno\u015bci wykonali\u015bmy i by\u0142o pi\u0119\u0107 minut do startu, nast\u0105pi\u0142o takie otrze\u017awienie: \"o Jezu, to chyba ju\u017c, to nie trening\". I wyobra\u017cam sobie co czuli astronauci, kiedy tu\u017c przed startem powiedziano im \"dzi\u015b nie lecimy\". To jest wielkie rozczarowanie dla nich, dla in\u017cynier\u00f3w, kt\u00f3rzy przygotowywali t\u0119 misj\u0119 - podkre\u015bli\u0142. - Ale bezpiecze\u0144stwo jest teraz na pierwszym miejscu, bo kiedy\u015b po\u015bpiech, nieuzasadniony niczym, spowodowa\u0142 tragedi\u0119 Challengera. Tym bardziej, \u017ce jest to lot testowy jeszcze, wa\u017cne jest bezpiecze\u0144stwo - doda\u0142.\n\nMisja Crew Demo-2 Nagranie z momentu dokowania Dragona do ISS NASA wideo 2 / 10 Nagranie z momentu dokowania Dragona do ISS NASA Astronauci ze statku Dragon po\u0142\u0105czyli si\u0119 z Ziemi\u0105 za pomoc\u0105 wideo \u0142\u0105cza Twitter/@NASA Kontrola \u0142\u0105czno\u015bci mi\u0119dzy za\u0142og\u0105 statku Dragon i central\u0105 NASA Twitter/NASA Doug Hurley i Bob Behnken zn\u00f3w na pok\u0142adzie Dragona Twitter/NASA Bob Behnken i Doug Hurley na pok\u0142adzie statku Dragon podczas pierwszej pr\u00f3by startu misji Demo-2 NASA Astronauci dotarli na kompleks startowy w Kennedy Space Center NASA Cz\u0142onkowie za\u0142ogi misji Demo-2 zostali ubrani w skafandry ci\u015bnieniowe NASA Przygotowania zalogi statku Dragon do misji Demo-2 Reuters Animacja misji Demo-2 NASA Astronauci przygotowuj\u0105 si\u0119 do misji SpaceX DM-2 NASA\n\nMisja Demo-2\n\nNa Mi\u0119dzynarodow\u0105 Stacj\u0119 Kosmiczn\u0105 (ISS) polec\u0105 dwaj ameryka\u0144scy astronauci - Doug Hurley i Bobe Behnken. B\u0119dzie to pierwszy za\u0142ogowy lot z terenu USA od niemal dekady, a jednocze\u015bnie pierwszy, wykonany przez prywatnego operatora - firm\u0119 SpaceX, kt\u00f3ra zbudowa\u0142a za\u0142ogowego Dragona.\n\nPrzygotowania do misji Demo-2 Przygotowania do misji Demo-2 | NASA Przygotowania do misji Demo-2 | NASA Przygotowania do misji Demo-2 | NASA Statek kosmiczny Dragon opracowany przez firm\u0119 SpaceX | Kim Shiflett/NASA Rakieta Falcon 9 na platformie startowej LC39A w Kennedy Space Center | NASA Rakiet\u0119 Falcon 9 z umieszczon\u0105 na szczycie kapsu\u0142\u0105 Dragon ustawiono w pozycji pionowej | Bill Ingalls/NASA Robert Behnken i Douglas Hurley na konferencji prasowej w Kennedy Space Center | NASA Robert Behnken i Douglas Hurley na konferencji prasowej w Kennedy Space Center | NASA\n\nPrzez ostatnie dziewi\u0119\u0107 lat Amerykanie byli w kwestii podr\u00f3\u017cy w kosmos uzale\u017cnieni od Rosjan - astronauci NASA latali na ISS wy\u0142\u0105cznie na pok\u0142adzie rosyjskich statk\u00f3w Sojuz.\n\n- Chcia\u0142abym przypomnie\u0107 szczeg\u00f3lne cechy tej misji: nowy statek, absolutnie odmienny od dotychczasowych ameryka\u0144skich, takim szczytem by\u0142 kiedy\u015b statek Apollo, kt\u00f3rym poleciano na Ksi\u0119\u017cyc. Rosjanie od lat 60. zostali przy swojej koncepcji Sojuza. On do tej pory funkcjonuje wspaniale, oczywi\u015bcie jest modyfikowany, ale jego aerodynamika pozostaje taka sama. Ale przede wszystkim jest statkiem bezpiecznym - m\u00f3wi\u0142 Hermaszewski.\n\nAstronauci w skafandrach firmy SpaceX. Bob Behnken (po lewej) i Doug Hurley (po prawej) Kim Shiflett/NASA\n\n- Firma SpaceX r\u00f3wnie\u017c du\u017cy nacisk k\u0142adzie na sprawy bezpiecze\u0144stwa i u nich system zabezpieczenia \u017cycia doszed\u0142 do pe\u0142nej perfekcji, kt\u00f3r\u0105 zreszt\u0105 testowano - m\u00f3wi\u0142. Jak doda\u0142, zupe\u0142nie inne ni\u017c w latach 70. s\u0105 te\u017c skafandry firmy SpaceX. S\u0105 lekkie, nowoczesne i musz\u0105 zapewni\u0107 warunki do przetrwania w sytuacjach awaryjnych.\n\nHermaszewski opowiada o lotach w kosmos Sw\u00f3j lot w kosmos wspomina\u0142 we \"Wstajesz i wiesz\" na antenie TVN24 genera\u0142 Miros\u0142aw Hermaszewski, pierwszy i jedyny w dotychczasowej historii Polak, kt\u00f3ry odby\u0142 lot w kosmos tvn24, Reuters\n\nZobacz start na \u017cywo w TVN24 GO\n\nW sobot\u0119 o 20:30, w TVN24 GO na kanale GO1 rozpocznie si\u0119 program specjalny. Zobacz na \u017cywo ostatnie przygotowania do lotu i moment startu rakiety Falcon 9, dowiedz si\u0119 wi\u0119cej o misji i poznaj komentarze ekspert\u00f3w.\n\nGo\u015b\u0107mi Micha\u0142a Sznajdera b\u0119d\u0105 mi\u0119dzy innymi: Karol W\u00f3jcicki, popularyzator nauki, dziennikarz naukowy Tomasz Ro\u017cek, Weronika \u015aliwa, kierownik planetarium Centrum Nauki Kopernik, popularyzator nauki i astronom Jerzy Rafalski, naukowiec Artur B. Chmielewski (NASA Jet Propulsion Laboratory) i \u0141ukasz Wilczy\u0144ski (European Space Foundation).\n\nZ powodu niesprzyjaj\u0105cej pogody start rakiety Falcon 9 nie odby\u0142 si\u0119 27 maja NASA\n\nAutor:anw\n\n\u0179r\u00f3d\u0142o: tvn24", "keywords": [], "meta_keywords": [""], "tags": [], "authors": ["Autor"], "publish_date": null, "summary": "", "article_html": "", "meta_description": "To jest wielkie rozczarowanie dla atronaut\u00f3w, dla in\u017cynier\u00f3w, kt\u00f3rzy przygotowywali t\u0119 misj\u0119 - m\u00f3wi\u0142 o niedosz\u0142ym starcie rakiety Falcon 9 genera\u0142 Miros\u0142aw Hermaszewski. Pierwszy i jedyny Polak w kosmosie w programie \"Wstajesz i wiesz\" wspomina\u0142 tak\u017ce swoj\u0105 podr\u00f3\u017c na orbit\u0119. Pocz\u0105tek historycznej misji NASA  i SpaceX prze\u0142o\u017cono na sobot\u0119. Zobacz go razem z nami w TVN24 GO.", "meta_lang": "", "meta_favicon": "/static/manifests/tvn24/icons/favicon.ico", "meta_data": {"description": "To jest wielkie rozczarowanie dla atronaut\u00f3w, dla in\u017cynier\u00f3w, kt\u00f3rzy przygotowywali t\u0119 misj\u0119 - m\u00f3wi\u0142 o niedosz\u0142ym starcie rakiety Falcon 9 genera\u0142 Miros\u0142aw Hermaszewski. Pierwszy i jedyny Polak w kosmosie w programie \"Wstajesz i wiesz\" wspomina\u0142 tak\u017ce swoj\u0105 podr\u00f3\u017c na orbit\u0119. Pocz\u0105tek historycznej misji NASA  i SpaceX prze\u0142o\u017cono na sobot\u0119. Zobacz go razem z nami w TVN24 GO.", "mobile-web-app-capable": "yes", "theme-color": "#fff", "msapplication-TileImage": "/static/manifests/tvn24/icons/mstile-150x150.png", "msapplication-config": "/static/manifests/tvn24/browserconfig.xml", "apple-mobile-web-app-title": "tvn24", "application-name": "tvn24", "viewport": "width=device-width, initial-scale=1, viewport-fit=cover", "apple-mobile-web-app-capable": "yes", "apple-mobile-web-app-status-bar-style": "black", "og": {"type": "article", "site_name": "TVN24", "url": "https://tvn24.pl/Misja_kosmos/misja-nasa-i-spacex-lot-zalogowy-przelozony-hermaszewski-wyobrazam-sobie-co-czuli-4597207", "title": "Hermaszewski: wyobra\u017cam sobie, co czuli astronauci, gdy us\u0142yszeli \"dzi\u015b nie lecimy\"", "description": "To jest wielkie rozczarowanie dla atronaut\u00f3w, dla in\u017cynier\u00f3w, kt\u00f3rzy przygotowywali t\u0119 misj\u0119 - m\u00f3wi\u0142 o niedosz\u0142ym starcie rakiety Falcon 9 genera\u0142 Miros\u0142aw Hermaszewski. Pierwszy i jedyny Polak w kosmosie w programie \"Wstajesz i wiesz\" wspomina\u0142 tak\u017ce swoj\u0105 podr\u00f3\u017c na orbit\u0119. Pocz\u0105tek historycznej misji NASA  i SpaceX prze\u0142o\u017cono na sobot\u0119. Zobacz go razem z nami w TVN24 GO.", "image": "https://tvn24.pl/najnowsze/cdn-zdjecie-p0nvcs-astronauci-w-skafandrach-firmy-spacex-bob-behnken-po-lewej-i-doug-hurley-po-prawej-4589156/alternates/LANDSCAPE_1280"}, "twitter": {"card": "summary_large_image", "image": "https://tvn24.pl/najnowsze/cdn-zdjecie-p0nvcs-astronauci-w-skafandrach-firmy-spacex-bob-behnken-po-lewej-i-doug-hurley-po-prawej-4589156/alternates/LANDSCAPE_1280"}, "next-head-count": 50}, "canonical_link": "https://tvn24.pl/Misja_kosmos/misja-nasa-i-spacex-lot-zalogowy-przelozony-hermaszewski-wyobrazam-sobie-co-czuli-4597207"}