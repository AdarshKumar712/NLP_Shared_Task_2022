{"source_url": "https://web.archive.org", "url": "https://web.archive.org/web/20200609181933id_/https://wiadomosci.onet.pl/trojmiasto/koronawirus-pomorze-rosnie-liczba-osob-zarazonych-w-dps-ach/9r9gzel", "title": "Pomorze. Ro\u015bnie liczba os\u00f3b zara\u017conych w DPS-ach", "top_image": "https://ocdn.eu/pulscms-transforms/1/0I-k9kpTURBXy84MzcyYjU1ODBjOWZhZjA1MjAxN2UzZDg3MzY4NzkxOC5qcGeTlQMAIM0EAM0CQJMJpmNjNTc4ZgaTBc0COs0BLIGhMAE/w-dps-ach-przebywaja-osoby-starsze-i-schorowane.jpg", "meta_img": "https://ocdn.eu/pulscms-transforms/1/0I-k9kpTURBXy84MzcyYjU1ODBjOWZhZjA1MjAxN2UzZDg3MzY4NzkxOC5qcGeTlQMAIM0EAM0CQJMJpmNjNTc4ZgaTBc0COs0BLIGhMAE/w-dps-ach-przebywaja-osoby-starsze-i-schorowane.jpg", "images": ["https://ocdn.eu/weather/weather_state_icons/2.svg", "https://ocdn.eu/pulscms-transforms/1/0I-k9kpTURBXy84MzcyYjU1ODBjOWZhZjA1MjAxN2UzZDg3MzY4NzkxOC5qcGeTlQMAIM0EAM0CQJMJpmNjNTc4ZgaTBc0COs0BLIGhMAE/w-dps-ach-przebywaja-osoby-starsze-i-schorowane.jpg", "https://ocdn.eu/pulscms-transforms/1/RG0k9kpTURBXy84MzcyYjU1ODBjOWZhZjA1MjAxN2UzZDg3MzY4NzkxOC5qcGeTlQMAIM0EAM0CQJMFzQMUzQG8kwmmY2M1NzhmBoGhMAE/w-dps-ach-przebywaja-osoby-starsze-i-schorowane.jpg", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D", "https://ocdn.eu/wiadomosciucs/static/logo2017svg/desktop/logo_trojmiasto.svg", "https://ocdn.eu/weather/weather_state_icons/21.svg"], "movies": [], "text": "Dzisiaj odnotowano 23 nowe przypadki zaka\u017ce\u0144 w\u015br\u00f3d pensjonariuszy Domu Seniora \"Bryza\" w Koleczkowie. \u0141\u0105cznie zara\u017conych jest ju\u017c 62 pensjonariuszy i 21 pracownik\u00f3w plac\u00f3wki.\n\nDrugim najwi\u0119kszym ogniskiem koronawirusa na Pomorzu jest Dom Pomocy Spo\u0142ecznej przy ul. Polanki w Gda\u0144sku. Tutaj koronawirusa zdiagnozowano u 68 os\u00f3b (45 przypadk\u00f3w dotyczy pensjonariuszy, 23 - pracownik\u00f3w).\n\nDo tej pory z powodu zaka\u017cenia koronawirusem zmar\u0142o w szpitalach zaka\u017anych czterech pensjonariuszy DPS Polanki i dw\u00f3ch z DPS w Koleczkowie. Na Pomorzu jest 180 DPS-\u00f3w i Zak\u0142ad\u00f3w Opieku\u0144czo-Leczniczych. Kilkana\u015bcie dni temu Onet jako pierwszy poda\u0142, \u017ce pensjonariusze i pracownicy wszystkich takich o\u015brodk\u00f3w zostan\u0105 prewencyjnie przebadani na obecno\u015b\u0107 koronawirusa.\n\nJak dowiedzia\u0142 si\u0119 dzisiaj Onet, do tej pory przebadano 31 takich plac\u00f3wek. Na ten moment koronawirusa wykryto tylko w dw\u00f3ch o\u015brodkach - DPS Polanki i DPS Koleczkowo.\n\n(pmd)", "keywords": [], "meta_keywords": [""], "tags": [], "authors": ["Dziennikarz Onetu"], "publish_date": "Wed Apr 29 16:41:02 2020", "summary": "", "article_html": "", "meta_description": "Do tej pory w dw\u00f3ch pomorskich Domach Pomocy Spo\u0142ecznej (w Gda\u0144sku przy ul. Polanki i Koleczkowie) wykryto ju\u017c ponad 150 przypadk\u00f3w koronawirusa. Sze\u015b\u0107 os\u00f3b zmar\u0142o.", "meta_lang": "pl", "meta_favicon": "", "meta_data": {"DC.Identifier": "72d2464e-82ba-4589-8413-2be04b77a7d8", "pkg-uuid": "72d2464e-82ba-4589-8413-2be04b77a7d8", "detailType": "article", "serviceUuid": "b177a2c9-166f-4113-9b28-185bbe554807", "description": "Do tej pory w dw\u00f3ch pomorskich Domach Pomocy Spo\u0142ecznej (w Gda\u0144sku przy ul. Polanki i Koleczkowie) wykryto ju\u017c ponad 150 przypadk\u00f3w koronawirusa. Sze\u015b\u0107 os\u00f3b zmar\u0142o.", "og": {"title": "Pomorze. Ro\u015bnie liczba os\u00f3b zara\u017conych w DPS-ach", "description": "Do tej pory w dw\u00f3ch pomorskich Domach Pomocy Spo\u0142ecznej (w Gda\u0144sku przy ul. Polanki i Koleczkowie) wykryto ju\u017c ponad 150 przypadk\u00f3w koronawirusa. Sze\u015b\u0107 os\u00f3b zmar\u0142o.", "image": {"identifier": "https://ocdn.eu/pulscms-transforms/1/0I-k9kpTURBXy84MzcyYjU1ODBjOWZhZjA1MjAxN2UzZDg3MzY4NzkxOC5qcGeTlQMAIM0EAM0CQJMJpmNjNTc4ZgaTBc0COs0BLIGhMAE/w-dps-ach-przebywaja-osoby-starsze-i-schorowane.jpg", "width": 570, "height": 300, "type": "image/jpeg"}, "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-04-29 16:41:02+0200"}, "fb": {"pages": 185265414715}, "twitter": {"card": "summary_large_image", "description": "Do tej pory w dw\u00f3ch pomorskich Domach Pomocy Spo\u0142ecznej (w Gda\u0144sku przy ul. Polanki i Koleczkowie) wykryto ju\u017c ponad 150 przypadk\u00f3w koronawirusa. Sze\u015b\u0107 os\u00f3b zmar\u0142o.", "title": "Pomorze. Ro\u015bnie liczba os\u00f3b zara\u017conych w DPS-ach", "site": "OnetWiadomosci", "image": "https://ocdn.eu/pulscms-transforms/1/tcAktkpTURBXy84MzcyYjU1ODBjOWZhZjA1MjAxN2UzZDg3MzY4NzkxOC5qcGeSlQMAIM0EAM0CQJMFzQSwzQJY"}}, "canonical_link": "https://wiadomosci.onet.pl/trojmiasto/koronawirus-pomorze-rosnie-liczba-osob-zarazonych-w-dps-ach/9r9gzel"}