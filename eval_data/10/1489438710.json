{"source_url": "https://web.archive.org", "url": "https://web.archive.org/web/20200921035532id_/https://fakty.interia.pl/raporty/raport-bliski-wschod/aktualnosci/news-premier-izraela-trumpowi-nalezy-pogratulowac-w-sprawie-sulej,nId,4250199", "title": "Premier Izraela: Trumpowi nale\u017cy pogratulowa\u0107 w sprawie Sulejmaniego", "top_image": "https://i.iplsc.com/-/0007GLAIJX4SLMBQ-C411.jpg", "meta_img": "https://i.iplsc.com/-/0007GLAIJX4SLMBQ-C411.jpg", "images": ["https://web.archive.org/i/interia_logo_b.svg", "https://i.iplsc.com/-/0007GLAIJX4SLMBQ-C411.jpg", "https://web.archive.org/i/service_logo_s.svg", "https://i.iplsc.com/pap/0009A6098CYXTC6T-C301.jpg", "https://web.archive.org/i/interia-logo-2-0.svg", "https://i.iplsc.com/premier-izraela-benjamin-netanjahu/0007GLAIJX4SLMBQ-C122-F4.jpg", "https://e.hub.com.pl/images/adx_fixed/close.svg", "https://web.archive.org/p.gif"], "movies": [], "text": "Premier Izraela Benjamin Netanjahu o\u015bwiadczy\u0142 w \u015brod\u0119, \u017ce prezydentowi USA Donaldowi Trumpowi nale\u017cy pogratulowa\u0107 tego, jak zadzia\u0142a\u0142 w sprawie ira\u0144skiego genera\u0142a Kasema Sulejmaniego. Szef izraelskiego rz\u0105du ostrzeg\u0142 te\u017c, \u017ce jego kraj odpowie na ka\u017cdy atak.\n\nZdj\u0119cie Premier Izraela Benjamin Netanjahu /GALI TIBBON /AFP\n\n\"Ktokolwiek spr\u00f3buje nas zaatakowa\u0107, otrzyma silny cios\" - powiedzia\u0142 Netanjahu w Jerozolimie.\n\nReklama\n\nPremier doda\u0142, \u017ce w kwestii zabicia w ubieg\u0142ym tygodniu genera\u0142a Sulejmaniego, dow\u00f3dcy elitarnej ira\u0144skiej jednostki wojskowej Al-Kuds, w\u0142adze Izraela ca\u0142kowicie popieraj\u0105 decyzj\u0119, kt\u00f3r\u0105 podj\u0105\u0142 Trump. Stwierdzi\u0142 te\u017c, \u017ce prezydentowi USA nale\u017cy pogratulowa\u0107 tego, \u017ce zadzia\u0142a\u0142 \"sprawnie, odwa\u017cnie i zdecydowanie\".\n\nGenera\u0142 Sulejmani, kt\u00f3ry by\u0142 uwa\u017cany za drug\u0105 najwa\u017cniejsz\u0105 osob\u0119 w Iranie po duchowo-politycznym przyw\u00f3dcy kraju ajatollahu Alim Chameneim, zgin\u0105\u0142 w nocy z 2 na 3 stycznia w Bagdadzie w ataku rakietowym si\u0142 USA.\n\n", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Premier, Izraela, Benjamin, Netanjahu, o\u015bwiadczy\u0142, \u015brod\u0119, prezydentowi, Donaldowi, Trumpowi, nale\u017cy, pogratulowa\u0107, tego, zadzia\u0142a\u0142, sprawie, ira\u0144skiego, genera\u0142a, Kasema, Sulejmaniego, Szef, izraelskiego, rz\u0105du, ostrzeg\u0142, jego, kraj, odpowie", "Description": "Premier Izraela: Trumpowi nale\u017cy pogratulowa\u0107 w sprawie Sulejmaniego - fakty.interia.pl - Premier Izraela Benjamin Netanjahu o\u015bwiadczy\u0142 w \u015brod\u0119, \u017ce prezydentowi USA Donaldowi Trumpowi nale\u017cy pogratulowa\u0107 tego, jak zadzia\u0142a\u0142 w sprawie ira\u0144skiego genera\u0142a", "twitter": {"description": "Premier Izraela Benjamin Netanjahu o\u015bwiadczy\u0142 w \u015brod\u0119, \u017ce prezydentowi USA Donaldowi Trumpowi nale\u017cy pogratulowa\u0107 tego, jak zadzia\u0142a\u0142 w sprawie ira\u0144skiego genera\u0142a Kasema Sulejmaniego. Szef izraelskiego rz\u0105du ostrzeg\u0142 te\u017c, \u017ce jego kraj odpowie na ka\u017cdy atak.", "card": "summary_large_image"}, "og": {"type": "article", "title": "\"Nale\u017cy pogratulowa\u0107 Trumpowi\"", "description": "Kliknij i zobacz wi\u0119cej.", "image": "https://i.iplsc.com/-/0007GLAIJX4SLMBQ-C411.jpg", "url": "https://fakty.interia.pl/raporty/raport-bliski-wschod/aktualnosci/news-premier-izraela-trumpowi-nalezy-pogratulowac-w-sprawie-sulej,nId,4250199"}, "news_keywords": "fakty.interia.pl, Eskalacja napi\u0119\u0107 na Bliskim Wschodzie, aktualno\u015bci, \u015bwiat, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/raporty/raport-bliski-wschod/aktualnosci/news-premier-izraela-trumpowi-nalezy-pogratulowac-w-sprawie-sulej,nId,4250199"}