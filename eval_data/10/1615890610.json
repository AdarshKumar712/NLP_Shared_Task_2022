{"source_url": "https://web.archive.org", "url": "https://web.archive.org/web/20200809180237id_/http://www.corumhaber.net/spor/polonya-futbol-federasyonundan-maclar-seyircili-oynansin-h107532.html", "title": "Polonya Futbol Federasyonundan 'ma\u00e7lar seyircili oynans\u0131n' talebi", "top_image": "http://www.corumhaber.net/images/haberler/2020/05/polonya_futbol_federasyonundan_maclar_seyircili_oynansin_talebi_h107532_932ef.jpg", "meta_img": "http://www.corumhaber.net/images/haberler/2020/05/polonya_futbol_federasyonundan_maclar_seyircili_oynansin_talebi_h107532_932ef.jpg", "images": ["http://www.corumhaber.net/thumb.php?src=http://www.corumhaber.net/images/banner/corum-eguven-eimza-interkep.jpg&w=300&h=300&q=90", "http://www.corumhaber.net/_themes/hs-elegant/images/space.png", "http://www.corumhaber.net/images/banner/CH-01_1.png", "http://www.corumhaber.net/thumb.php?src=http://www.corumhaber.net/images/banner/YAZILIKAYA-01.png&w=300&h=105&q=90", "http://www.corumhaber.net/images/haberler/2020/05/polonya_futbol_federasyonundan_maclar_seyircili_oynansin_talebi_h107532_932ef.jpg", "http://www.corumhaber.net/thumb.php?src=http://www.corumhaber.net/images/banner/nobetci_eczane1.png&w=300&h=65&q=90"], "movies": [], "text": "Polonya'n\u0131n Przeglad Sportowy gazetesine a\u00e7\u0131klamalarda bulunan Zbigniew Boniek, \"Hepimiz normale d\u00f6nmek istiyoruz. Al\u0131\u015fveri\u015f merkezlerini, berberleri, restoranlar\u0131, park ve bah\u00e7eleri a\u00e7t\u0131\u011f\u0131m\u0131zdan beri statlar\u0131 da a\u00e7abilece\u011fimiz fikri geliyor akl\u0131ma.\" ifadesini kulland\u0131.\n\nTrib\u00fcnlerin tamamen dolmas\u0131n\u0131 istemediklerini ve statlara en fazla 999 taraftar\u0131n al\u0131nabilece\u011fini aktaran Boniek, \u015funlar\u0131 kaydetti:\n\n\"Federasyonumuz bununla alakal\u0131 kurallar\u0131 i\u00e7eren \u00f6zel bir program haz\u0131rlad\u0131. Bu projeyi Ba\u015fbakan Mateusz Morawiecki'ye sundum. E\u011fer kabul edilirse ligleri seyircili bitirece\u011fiz. 1000'e yak\u0131n taraftar\u0131n sponsorlar\u0131 tekrar statlara \u00e7ekece\u011fini d\u00fc\u015f\u00fcn\u00fcyorum. Ama \u015fu anda en \u00f6nemli \u015fey g\u00fcvenli\u011fimiz. Haz\u0131rlad\u0131\u011f\u0131m\u0131z projenin yeterli gereklilileri ta\u015f\u0131d\u0131\u011f\u0131na inan\u0131yorum.\"\n\nBoniek, projede, stada gelen taraftarlar\u0131n ate\u015flerinin \u00f6l\u00e7\u00fclmesi, maske takmas\u0131 ve sosyal mesafeye dikkat etmesi konular\u0131n\u0131n \u00f6ncelikleri oldu\u011funu dile getirdi.\n\nYeni tip koronavir\u00fcs (Kovid-19) salg\u0131n\u0131 nedeniyle 13 Mart'ta ask\u0131ya al\u0131nan Polonya Birinci Futbol Ligi'nin (Ekstraklasa), 29 May\u0131s'ta tekrar ba\u015flayaca\u011f\u0131 a\u00e7\u0131klanm\u0131\u015ft\u0131.\n\nAA", "keywords": [], "meta_keywords": [""], "tags": [], "authors": ["\u00c7orum Haber"], "publish_date": null, "summary": "", "article_html": "", "meta_description": "Polonya Futbol Federasyonu (PZPN) Ba\u015fkan\u0131 Boniek, 29 May\u0131s'ta ba\u015flayacak liglerin seyircili oynanmas\u0131 i\u00e7in h\u00fck\u00fcmetten talepte bulundu.", "meta_lang": "tr", "meta_favicon": "http://www.corumhaber.net/images/banner/favicon.ico", "meta_data": {"description": "Polonya Futbol Federasyonu (PZPN) Ba\u015fkan\u0131 Boniek, 29 May\u0131s'ta ba\u015flayacak liglerin seyircili oynanmas\u0131 i\u00e7in h\u00fck\u00fcmetten talepte bulundu.", "author": "\u00c7orum Haber", "developer": "\u00c7orum Haber", "designer": "\u00c7orum Haber", "viewport": "width=970, initial-scale=1, shrink-to-fit=no", "theme-color": "#dc3545", "og": {"site_name": "\u00c7orum Haber", "title": "Polonya Futbol Federasyonundan 'ma\u00e7lar seyircili oynans\u0131n' talebi", "description": "Polonya Futbol Federasyonu (PZPN) Ba\u015fkan\u0131 Boniek, 29 May\u0131s'ta ba\u015flayacak liglerin seyircili oynanmas\u0131 i\u00e7in h\u00fck\u00fcmetten talepte bulundu.", "image": {"identifier": "http://www.corumhaber.net/images/haberler/2020/05/polonya_futbol_federasyonundan_maclar_seyircili_oynansin_talebi_h107532_932ef.jpg", "type": "image/jpeg", "width": 652, "height": 400}, "type": "article", "url": "http://www.corumhaber.net/spor/polonya-futbol-federasyonundan-maclar-seyircili-oynansin-h107532.html"}, "twitter": {"card": "summary_large_image", "url": "http://www.corumhaber.net/spor/polonya-futbol-federasyonundan-maclar-seyircili-oynansin-h107532.html", "domain": "http://www.corumhaber.net/", "site": "corumhaber19", "title": "Polonya Futbol Federasyonundan 'ma\u00e7lar seyircili oynans\u0131n' talebi", "description": "Polonya Futbol Federasyonu (PZPN) Ba\u015fkan\u0131 Boniek, 29 May\u0131s'ta ba\u015flayacak liglerin seyircili oynanmas\u0131 i\u00e7in h\u00fck\u00fcmetten talepte bulundu.", "image": {"src": "http://www.corumhaber.net/images/haberler/2020/05/polonya_futbol_federasyonundan_maclar_seyircili_oynansin_talebi_h107532_932ef.jpg"}}, "dc.language": "tr", "dc.source": "http://www.corumhaber.net/", "dc.title": "Polonya Futbol Federasyonundan 'ma\u00e7lar seyircili oynans\u0131n' talebi", "dc.description": "Polonya Futbol Federasyonu (PZPN) Ba\u015fkan\u0131 Boniek, 29 May\u0131s'ta ba\u015flayacak liglerin seyircili oynanmas\u0131 i\u00e7in h\u00fck\u00fcmetten talepte bulundu."}, "canonical_link": "http://www.corumhaber.net/spor/polonya-futbol-federasyonundan-maclar-seyircili-oynansin-h107532.html"}