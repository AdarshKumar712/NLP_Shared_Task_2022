{"source_url": "https://web.archive.org", "url": "https://web.archive.org/web/20200614210401id_/https://www.mynet.com/acun-ilicali-dan-elazig-depremi-icin-tv8-de-yardim-kampanyasi-turkiye-tek-yurek-oldu-271376-mymagazin", "title": "Acun Il\u0131cal\u0131\u2019dan Elaz\u0131\u011f depremi i\u00e7in TV8'de yard\u0131m kampanyas\u0131! T\u00fcrkiye tek y\u00fcrek oldu", "top_image": "https://imgrosetta.mynet.com.tr/file/11750229/11750229-700x400.jpg", "meta_img": "https://imgrosetta.mynet.com.tr/file/11750229/11750229-700x400.jpg", "images": ["data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw==", "https://img7.mynet.com/mynet-logo.png", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://imgrosetta.mynet.com.tr/file/11750229/11750229-728xauto.jpg", "https://imgrosetta.mynet.com.tr/file/11750229/11750229-700x400.jpg", "https://img7.mynet.com/rosetta/services/static/google-news.svg", "data:image/gif;base64,R0lGODlhAQABAIABAM7Ozv///yH5BAEKAAEALAAAAAABAAEAAAICRAEAOw=="], "movies": [], "text": "T\u00fcrkiye 6,8 \u015fiddetindeki depremle sars\u0131lan Elaz\u0131\u011f'\u0131n yaralar\u0131n\u0131 sarmak i\u00e7in tek y\u00fcrek oldu. Elaz\u0131\u011f ve Malatya'da depremden zarar g\u00f6ren vatanda\u015flar i\u00e7in toplumun her kesiminden yard\u0131m ya\u011farken, Acun Il\u0131cal\u0131 da TV8\u2019de canl\u0131 yay\u0131nda bir yard\u0131m kampanyas\u0131 ba\u015flatt\u0131.\n\nTV8'\u0130N REKLAM GEL\u0130R\u0130 KAMPANYAYA BA\u011eI\u015eLANDI\n\nTV8'de canl\u0131 olarak yay\u0131nlanan yard\u0131m kampanyas\u0131n\u0131n a\u00e7\u0131l\u0131\u015f\u0131nda konu\u015fan Acun Il\u0131cal\u0131 \"TV8'in bu ak\u015famki t\u00fcm reklam gelirini deprem b\u00f6lgesine ba\u011f\u0131\u015flayaca\u011f\u0131z\" ifadelerini kulland\u0131. Kampanya \u00e7er\u00e7evesinde \u00fcnl\u00fc i\u015f insanlar\u0131, sporcular ve sanat\u00e7\u0131lar da canl\u0131 yay\u0131na ba\u011flanarak yapt\u0131klar\u0131 para ba\u011f\u0131\u015flar\u0131n\u0131 a\u00e7\u0131klad\u0131lar.\n\n51 M\u0130LYONDAN FAZLA PARA TOPLANDI\n\nPazar ak\u015fam\u0131 saat 20.00'de ba\u015flayan canl\u0131 yay\u0131n, 01.30'a kadar s\u00fcrd\u00fc. Gece sonunda toplam rakam\u0131 a\u00e7\u0131klayan Acun Il\u0131cal\u0131, 2 milyon 150 binden fazla sms at\u0131ld\u0131\u011f\u0131n\u0131 s\u00f6yledi. Telefonla yap\u0131lan ba\u011f\u0131\u015flarla birlikte rakam\u0131n ise 51 milyon TL'den fazla oldu\u011funu duyuran Il\u0131cal\u0131, Pazartesi g\u00fcn\u00fc ise kesin rakam\u0131 Instagram'dan a\u00e7\u0131klayaca\u011f\u0131n\u0131 s\u00f6yledi. Elaz\u0131\u011f i\u00e7in yap\u0131lan bu yard\u0131m kampanyas\u0131na, TV8'in 26 Ocak Pazar g\u00fcn\u00fc elde etti\u011fi reklam gelirleri de eklenecek.", "keywords": [], "meta_keywords": ["elaz\u0131\u011f", "Deprem", "Acun Il\u0131cal\u0131", "TV8", "elaz\u0131\u011f yard\u0131m kampanyas\u0131"], "tags": [], "authors": ["G\u00fcncel Haberleri\u0307"], "publish_date": null, "summary": "", "article_html": "", "meta_description": "TV8 ve Acun Medya'n\u0131n patronu Acun Il\u0131cal\u0131, Elaz\u0131\u011f depreminde zarar g\u00f6ren vatanda\u015flar i\u00e7in yard\u0131m kampanyas\u0131 ba\u015flatt\u0131. TV8'den canl\u0131 olarak yay\u0131nlanan TV8'de Tek Y\u00fcrek isimli yard\u0131m program 5 saatten uzun s\u00fcrd\u00fc. Program sonunda ise 51 milyon TL'den fazla para topland\u0131. Acun Il\u0131cal\u0131, bu rakama TV8'in reklam gelirinin de eklenece\u011fini belirtti.", "meta_lang": "tr", "meta_favicon": "//s.mynet.com.tr/rosetta/services/magazin/production/apple-touch-icon-57x57.png", "meta_data": {"fb": {"pages": "162650420431413,143217525724589,151159191593772", "app_id": 141232139244860}, "description": "TV8 ve Acun Medya'n\u0131n patronu Acun Il\u0131cal\u0131, Elaz\u0131\u011f depreminde zarar g\u00f6ren vatanda\u015flar i\u00e7in yard\u0131m kampanyas\u0131 ba\u015flatt\u0131. TV8'den canl\u0131 olarak yay\u0131nlanan TV8'de Tek Y\u00fcrek isimli yard\u0131m program 5 saatten uzun s\u00fcrd\u00fc. Program sonunda ise 51 milyon TL'den fazla para topland\u0131. Acun Il\u0131cal\u0131, bu rakama TV8'in reklam gelirinin de eklenece\u011fini belirtti.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1", "image": "https://imgrosetta.mynet.com/file/1242898/500xauto.jpg", "keywords": "elaz\u0131\u011f, Deprem,  Acun Il\u0131cal\u0131,  TV8, elaz\u0131\u011f yard\u0131m kampanyas\u0131", "news_keywords": "elaz\u0131\u011f, Deprem,  Acun Il\u0131cal\u0131,  TV8, elaz\u0131\u011f yard\u0131m kampanyas\u0131, Acun Il\u0131cal\u0131\u2019dan Elaz\u0131\u011f depremi i\u00e7in TV8'de yard\u0131m kampanyas\u0131! T\u00fcrkiye tek y\u00fcrek oldu", "og": {"site_name": "Mynet Magazin", "locale": "tr_TR", "url": "https://www.mynet.com/acun-ilicali-dan-elazig-depremi-icin-tv8-de-yardim-kampanyasi-turkiye-tek-yurek-oldu-271376-mymagazin", "type": "article", "title": "Acun Il\u0131cal\u0131\u2019dan Elaz\u0131\u011f depremi i\u00e7in TV8'de yard\u0131m kampanyas\u0131! T\u00fcrkiye tek y\u00fcrek oldu", "description": "TV8 ve Acun Medya'n\u0131n patronu Acun Il\u0131cal\u0131, Elaz\u0131\u011f depreminde zarar g\u00f6ren vatanda\u015flar i\u00e7in yard\u0131m kampanyas\u0131 ba\u015flatt\u0131. TV8'den canl\u0131 olarak yay\u0131nlanan TV8'de Tek Y\u00fcrek isimli yard\u0131m program 5 saatten uzun s\u00fcrd\u00fc. Program sonunda ise 51 milyon TL'den fazla para topland\u0131. Acun Il\u0131cal\u0131, bu rakama TV8'in reklam gelirinin de eklenece\u011fini belirtti.", "image": "https://imgrosetta.mynet.com.tr/file/11750229/11750229-700x400.jpg"}, "twitter": {"card": "summary_large_image", "site": "@mynetmagazin", "title": "Acun Il\u0131cal\u0131\u2019dan Elaz\u0131\u011f depremi i\u00e7in TV8'de yard\u0131m kampanyas\u0131! T\u00fcrkiye tek y\u00fcrek oldu", "description": "TV8 ve Acun Medya'n\u0131n patronu Acun Il\u0131cal\u0131, Elaz\u0131\u011f depreminde zarar g\u00f6ren vatanda\u015flar i\u00e7in yard\u0131m kampanyas\u0131 ba\u015flatt\u0131. TV8'den canl\u0131 olarak yay\u0131nlanan TV8'de Tek Y\u00fcrek isimli yard\u0131m program 5 saatten uzun s\u00fcrd\u00fc. Program sonunda ise 51 milyon TL'den fazla para topland\u0131. Acun Il\u0131cal\u0131, bu rakama TV8'in reklam gelirinin de eklenece\u011fini belirtti.", "image": "https://imgrosetta.mynet.com.tr/file/11750229/11750229-700x400.jpg"}}, "canonical_link": "https://www.mynet.com/acun-ilicali-dan-elazig-depremi-icin-tv8-de-yardim-kampanyasi-turkiye-tek-yurek-oldu-271376-mymagazin"}