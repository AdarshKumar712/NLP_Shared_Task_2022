{"source_url": "https://web.archive.org", "url": "https://web.archive.org/web/20200331154658id_/https://www.polskieradio24.pl/7/129/Artykul/2457301,Kierwinski-ciesze-sie-ze-Mazowsze-jest-regionem-w-ktorym-KidawaBlonska-wygrywa", "title": "Kierwi\u0144ski: ciesz\u0119 si\u0119, \u017ce Mazowsze jest regionem, w kt\u00f3rym Kidawa-B\u0142o\u0144ska wygrywa", "top_image": "http://static.prsa.pl/images/158aa878-2bf3-496f-945b-4a4d200a5c75.jpg", "meta_img": "http://static.prsa.pl/images/158aa878-2bf3-496f-945b-4a4d200a5c75.jpg", "images": ["https://static.prsa.pl/images/5912447f-fef7-4e82-b04e-83e29a68ce19.jpg", "https://static.prsa.pl/images/5023bc03-fc2a-42a8-be90-c4573fcc0113.jpg", "https://static.prsa.pl/images/852df134-75a4-4b22-9407-a89b4efcff1f.jpg", "https://static.prsa.pl/images/06a20956-cd8a-43e7-84b6-8c96df5c6d19.jpg", "https://static.prsa.pl/images/a94a34a7-685a-448a-94bd-def6bc2c8704.jpg", "https://static.prsa.pl/4d1c8c31-863b-4fb8-9414-55e739f41299.file", "http://static.prsa.pl/images/158aa878-2bf3-496f-945b-4a4d200a5c75.jpg", "https://static.prsa.pl/images/a940cd35-6439-4b58-b21c-a1ae16e76ba1.jpg", "https://web.archive.org/style/responsive2/_img/alertprsa.png"], "movies": [], "text": "Go\u015b\u0107 Piotra Go\u0107ka przypomnia\u0142, \u017ce Ma\u0142gorzata Kidawa-B\u0142o\u0144ska przez wiele lat pracowa\u0142a w woj. mazowieckim. - Ta ci\u0119\u017cka praca przek\u0142ada si\u0119 na dobre wyniki - oceni\u0142 Marcin Kierwi\u0144ki.\n\nKidawa-B\u0142o\u0144ska: prezydent ma by\u0107 adwokatem obywateli\n\nPose\u0142 PO zosta\u0142 te\u017c zapytany o wyniki na Dolnym \u015al\u0105sku. Tam wed\u0142ug sonda\u017cu kandydatka PO KO osi\u0105gn\u0119\u0142a w wyborach parlamentarnych gorszy wynik ni\u017c Koalicja Obywatelska. Dolny \u015al\u0105sk uwa\u017cany jest za matecznik Grzegorza Schetyny.\n\n\"Musimy do\u0142o\u017cy\u0107 staranno\u015bci\"\n\n- Co do kwestii dolno\u015bl\u0105skich wida\u0107, \u017ce tam musimy do\u0142o\u017cy\u0107 wi\u0119kszej staranno\u015bci. Jestem przekonany, \u017ce koledzy, przewodnicz\u0105cy Platformy Obywatelskiej na Dolnym \u015al\u0105sku Jaros\u0142aw Duda, ale te\u017c Grzegorz Schetyna, zrobi\u0105 wszystko, aby Dolny \u015al\u0105sk by\u0142 tym regionem, w kt\u00f3rym Kidawa wygra - stwierdzi\u0142 go\u015b\u0107 radiowej Jedynki.\n\nCZYTAJ TAK\u017bE: Wybory prezydenckie. Sztab Kidawy-B\u0142o\u0144skiej ujawni\u0142 has\u0142o wyborcze>>>\n\nPiotr Gociek dopytywa\u0142, czy s\u0142aby wynik marsza\u0142ek Sejmu w tym regionie nie wynika st\u0105d, \u017ce w wyborach parlamentarnych mia\u0142a ona startowa\u0107 z list wroc\u0142awskich, a ostatecznie wystartowa\u0142a z Warszawy.\n\n- Ma\u0142gorzata Kidawa-B\u0142o\u0144ska jest politykiem o tak uznanej renomie i tak du\u017cej rozpoznawalno\u015bci, \u017ce nie\u017calenie od tego, czy startowa\u0142aby z Wroc\u0142awia, czy z Warszawy jej wynik by\u0142by bardzo dobry - skwitowa\u0142 pose\u0142 PO.\n\nZapraszamy do wys\u0142uchania ca\u0142ej audycji.\n\n* * *\n\nTytu\u0142 audycji: Sygna\u0142y Dnia\n\nProwadzi: Piotr Gociek\n\nGo\u015b\u0107: Marcin Kierwi\u0144ski (pose\u0142 PO)\n\nData emisji: 18.02.2020\n\nGodzina emisji: 8.16\n\npkur", "keywords": [], "meta_keywords": ["radio", "radiowy", "polskie", "polskie radio", "polskie radio sa", "publiczne", "rozg\u0142o\u015bnia", "muzyka", "fakty", "nowo\u015bci", "informacje", "kultura", "nauka", "edukacja", "wywiady", "rozrywka", "rozg\u0142o\u015bnia", "ukf", "p\u0142yta", "ksi\u0105\u017cka", "wiadomo\u015bci naukowe", "polityka", "spo\u0142ecze\u0144stwo", "na antenie", "antena", "eter", "dyskusja", "dyskusje", "archiwum", "archiwalne", "multimedia", "multimedialne", "flash", "muzyka dawna", "muzyka wsp\u00f3\u0142czesna", "muzyka ludowa", "rock", "soul", "pop", "hip hop", "ballada", "muzyka klasyczna", "klasyka", "opera", "literatura", "muzyka", "poezja", "malarstwo", "obraz", "d\u017awiek", "reporta\u017c", "real audio", "ra", "serwis", "depesze", "iar", "informacyjna agencja radiowa", "orkiestra radiowa", "studio", "program pierwszy", "program drugi", "program trzeci", "program czwarty", "jedynka", "dw\u00f3jka", "tr\u00f3jka", "bis", "biska", "S1", "centrum szkolenia", "szkolenie", "szkolenia", "mikrofon", "karta mikrofonowa", "koncert", "studio koncertowe", "fonografia", "archiwalia", "centrum fonografii", "redakcja katolicka", "teatr", "reklama w radiu", "agencja reklamy", "studio reporta\u017cu", "radiowe centrum kultury ludowej", "dokument", "kalendarium"], "tags": [], "authors": ["Foto", "Pap Adam War\u017cawa"], "publish_date": null, "summary": "", "article_html": "", "meta_description": "Z sonda\u017cu przeprowadzonego na zlecenie \"Polska The Times\" wynika, \u017ce Andrzej Duda wygrywa w 15 wojew\u00f3dztwach. Z Ma\u0142gorzat\u0105 Kidaw\u0105-B\u0142o\u0144ska przegrywa jedynie na Mazowszu. -\u00a0Bardzo si\u0119 ciesz\u0119, \u017ce Mazowsze jest tym regionem, w kt\u00f3rym marsza\u0142ek wygrywa, bo st\u0105d pochodzi -\u00a0powiedzia\u0142 w Programie 1 Polskiego Radia pose\u0142 PO Marcin Kierwi\u0144ski.", "meta_lang": "", "meta_favicon": "", "meta_data": {"viewport": "width=device-width, initial-scale=1.0", "robots": "index, follow", "og": {"title": "Kierwi\u0144ski: ciesz\u0119 si\u0119, \u017ce Mazowsze jest regionem, w kt\u00f3rym Kidawa-B\u0142o\u0144ska wygrywa", "type": "article", "url": "https://polskieradio24.pl/art129_2457301", "site_name": "PolskieRadio24.pl", "description": "Z sonda\u017cu przeprowadzonego na zlecenie \"Polska The Times\" wynika, \u017ce Andrzej Duda wygrywa w 15 wojew\u00f3dztwach. Z Ma\u0142gorzat\u0105 Kidaw\u0105-B\u0142o\u0144ska przegrywa jedynie na Mazowszu. -\u00a0Bardzo si\u0119 ciesz\u0119, \u017ce Mazowsze jest tym regionem, w kt\u00f3rym marsza\u0142ek wygrywa, bo st\u0105d pochodzi -\u00a0powiedzia\u0142 w Programie 1 Polskiego Radia pose\u0142 PO Marcin Kierwi\u0144ski.", "image": "http://static.prsa.pl/images/158aa878-2bf3-496f-945b-4a4d200a5c75.jpg"}, "twitter": {"card": "summary_large_image", "site": "@PR24_pl"}, "description": "Z sonda\u017cu przeprowadzonego na zlecenie \"Polska The Times\" wynika, \u017ce Andrzej Duda wygrywa w 15 wojew\u00f3dztwach. Z Ma\u0142gorzat\u0105 Kidaw\u0105-B\u0142o\u0144ska przegrywa jedynie na Mazowszu. -\u00a0Bardzo si\u0119 ciesz\u0119, \u017ce Mazowsze jest tym regionem, w kt\u00f3rym marsza\u0142ek wygrywa, bo st\u0105d pochodzi -\u00a0powiedzia\u0142 w Programie 1 Polskiego Radia pose\u0142 PO Marcin Kierwi\u0144ski.", "keywords": "radio, radiowy, polskie, polskie radio, polskie radio sa, publiczne, rozg\u0142o\u015bnia, muzyka, fakty, nowo\u015bci, informacje, kultura, nauka, edukacja, wywiady, rozrywka, rozg\u0142o\u015bnia, ukf, p\u0142yta, ksi\u0105\u017cka, wiadomo\u015bci naukowe, polityka, spo\u0142ecze\u0144stwo, na antenie, antena, eter, dyskusja, dyskusje, archiwum, archiwalne, multimedia, multimedialne, flash, muzyka dawna, muzyka wsp\u00f3\u0142czesna, muzyka ludowa, rock, soul, pop, hip hop, ballada, muzyka klasyczna, klasyka, opera, literatura, muzyka, poezja, malarstwo, obraz, d\u017awiek, reporta\u017c, real audio, ra, serwis, depesze, iar, informacyjna agencja radiowa, orkiestra radiowa, studio, program pierwszy, program drugi, program trzeci, program czwarty, jedynka, dw\u00f3jka, tr\u00f3jka, bis, biska, S1, centrum szkolenia, szkolenie, szkolenia, mikrofon, karta mikrofonowa, koncert, studio koncertowe, fonografia, archiwalia, centrum fonografii, redakcja katolicka, teatr, reklama w radiu, agencja reklamy, studio reporta\u017cu, radiowe centrum kultury ludowej, dokument, kalendarium"}, "canonical_link": "http://www.polskieradio24.pl/7/129/Artykul/2457301,Kierwinski-ciesze-sie-ze-Mazowsze-jest-regionem-w-ktorym-KidawaBlonska-wygrywa"}