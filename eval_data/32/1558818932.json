{"source_url": "https://www.italiaatavola.net", "url": "https://www.italiaatavola.net/salute/salute/2020/3/25/diagnosi-fai-da-te-su-internet-i-medici-attenti-alle-fake-news/66222", "title": "Diagnosi fai da te su internet I medici: Attenti alle fake news", "top_image": "https://www.italiaatavola.net/images/contenutiarticoli/ricerca-online.jpg", "meta_img": "https://www.italiaatavola.net/images/contenutiarticoli/ricerca-online.jpg", "images": ["https://www.italiaatavola.net/jscript/images/loading.gif", "https://www.italiaatavola.net/images/banners/12032020-Rational-468.gif", "https://www.italiaatavola.net/images/testate/base testata sito.svg", "https://www.italiaatavola.net/images/mobile-2019/logo-interne.jpg", "https://www.italiaatavola.net/images/contenutiarticoli/ricerca-online800x600.jpg", "https://www.italiaatavola.net/images/contenutiarticoli/ricerca-online.jpg", "https://www.italiaatavola.net/images/banners/Rotari_settembre_2018.jpg"], "movies": [], "text": "Pubblicato il 25 marzo 2020 | 17:55\n\nA\n\nTanti cercano consigli medici su internet, ma farlo \u00e8 pericoloso\n\n\u201c\n\n\u201d\n\nl giorno d\u2019oggi Internet d\u00e0 la possibilit\u00e0 di accedere con facilit\u00e0 a un quantitativo enorme di informazioni e, purtroppo, di fake news : \u00e8 sufficiente porre una domanda nel proprio motore di ricerca e, in pochi secondi, potremo consultare risultati provenienti da fonti pi\u00f9 o meno verificate. Non sono poche le persone che utilizzano il web per provare a capire i propri disturbi o sintomi, soprattutto, come nel caso del coronavirus , quando si \u00e8 di fronte a malattie di cui si conosce poco o nulla. Pu\u00f2 quest\u2019abitudine aiutare il medico nella diagnosi?Ne ha parlato, specialista del Centro per i disturbi d\u2019ansia e di panico di Humanitas San Pio X in un articolo apparso su Humanitasalute, che riportiamo di seguito.Spesso noto, nei pazienti che hanno precedentemente cercato su Internet i propri sintomi, alcuni comportamenti ricorrenti. Questi pazienti tendono infatti a dirigere la discussione sulle patologie che pensano di avere; utilizzano termini specialistici \u2013 e, come si pu\u00f2 facilmente immaginare, a volte del tutto fuori luogo \u2013 per descrivere i sintomi che manifestano. Spesso utilizzano anche frasi o affermazioni fuori contesto allo status culturale del paziente stesso.Per lo specialista la situazione diventa doppiamente problematica: non bisogna combattere solo con la patologia in questione, ma \u00e8 necessario riconquistare la fiducia del paziente e vincere contro un \u201cfalso collega\u201d, Google, che tutto sa e mai sbaglia. Certo, sul web si possono trovare anche fonti autorevoli che nessuno vieta di consultare, ma occorre sottolineare come il quadro clinico di un paziente non si deduce da un semplice elenco di sintomi, ma da tutta una serie di fattori e caratteristiche individuali che possono essere chiariti attraverso l\u2019incontro con lo specialista.Vorrei invitare chi legge, quindi, a fare due riflessioni: la prima riguarda la necessit\u00e0 di accettare il fatto che il web sia ricco di fake news, difficili da smascherare per i non addetti ai lavori. La seconda riguarda l\u2019interpretazione di ci\u00f2 che viene letto. Lo specialista ha impegnato buona parte della propria vita per studiare, informarsi, approfondire la propria conoscenza sull\u2019argomento, fare esperienza nel proprio campo: impariamo a fidarci.", "keywords": [], "meta_keywords": ["salute", "health", "benessere", "malessere", "malattia", "diagnosi", "online", "internet", "medici", "terapia", "coronavirus", "virus", "rimedi", "cura", "ricerche online", "ansia", "panico", "humanitasalute", "humanitas"], "tags": [], "authors": [], "publish_date": "Wed Mar 25 00:00:00 2020", "summary": "", "article_html": "", "meta_description": "In tanti si affidano alla rete per capire la causa o conoscere le cure di una malattia. Ma attenzione: online si pu\u00f2 trovare di tutto, anche bufale o informazioni fuorvianti che possono essere molto pericolose", "meta_lang": "it", "meta_favicon": "/favicon.ico", "meta_data": {"p": {"domain_verify": "81de63318721ace19bebe094c2507849"}, "viewport": "width=device-width, initial-scale=1", "apple-itunes-app": "app-id=994438584", "google-play-app": "app-id=it.edizionicontatto.italiaatavola", "keywords": "salute, health, benessere, malessere, malattia, diagnosi, online, internet, medici, terapia, coronavirus, virus, rimedi, cura, ricerche online, ansia, panico, humanitasalute, humanitas", "robots": "index,follow", "og": {"description": "In tanti si affidano alla rete per capire la causa o conoscere le cure di una malattia. Ma attenzione: online si pu\u00f2 trovare di tutto, anche bufale o informazioni fuorvianti che possono essere molto pericolose", "locale": "it_IT", "title": "Diagnosi fai da te su internet  I medici: Attenti alle fake news", "image": "https://www.italiaatavola.net/images/contenutiarticoli/ricerca-online.jpg", "url": "https://www.italiaatavola.net/salute/salute/2020/3/25/diagnosi-fai-da-te-su-internet-i-medici-attenti-alle-fake-news/66222/", "type": "website", "site_name": "Italia a Tavola"}, "twitter": {"card": "summary_large_image", "creator": "@ItaliaaTavola", "site": "@ItaliaaTavola", "url": "https://www.italiaatavola.net/salute/salute/2020/3/25/diagnosi-fai-da-te-su-internet-i-medici-attenti-alle-fake-news/66222/", "title": "Diagnosi fai da te su internet  I medici: Attenti alle fake news", "description": "In tanti si affidano alla rete per capire la causa o conoscere le cure di una malattia. Ma attenzione: online si pu\u00f2 trovare di tutto, anche bufale o informazioni fuorvianti che possono essere molto pericolose", "image": "https://www.italiaatavola.net/images/contenutiarticoli/ricerca-online.jpg"}, "description": "In tanti si affidano alla rete per capire la causa o conoscere le cure di una malattia. Ma attenzione: online si pu\u00f2 trovare di tutto, anche bufale o informazioni fuorvianti che possono essere molto pericolose"}, "canonical_link": "https://www.italiaatavola.net/salute/salute/2020/3/25/diagnosi-fai-da-te-su-internet-i-medici-attenti-alle-fake-news/66222/"}