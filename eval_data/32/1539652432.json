{"source_url": "https://web.archive.org", "url": "https://web.archive.org/web/20210305224938id_/https://it.blastingnews.com/salute/2020/03/coronavirus-identificati-due-ceppi-del-virus-covid-19-risultati-ancora-preliminari-003083155.html", "title": "Coronavirus: identificati due ceppi del virus Covid-19, risultati ancora preliminari", "top_image": "https://staticr1.blastingcdn.com/media/photogallery/2020/3/5/os/b_1200x630/coronavirus-individuati-due-ceppi-uno-piu-aggressivo-dellaltro_2412767.jpg", "meta_img": "https://staticr1.blastingcdn.com/media/photogallery/2020/3/5/os/b_1200x630/coronavirus-individuati-due-ceppi-uno-piu-aggressivo-dellaltro_2412767.jpg", "images": ["https://staticr1.blastingcdn.com/media/authors/ba_45x45/profile/7/373/profile_7373955_1575294727.jpg", "https://staticr1.blastingcdn.com/media/photogallery/2020/3/5/660x290/b_502x220/coronavirus-individuati-due-ceppi-uno-piu-aggressivo-dellaltro_2412767.jpg", "https://staticr1.blastingcdn.com/media/photogallery/2021/3/5/660x290/b_160x130/matteo-bassetti-e-dino-giarrusso-protagonisti-di-uno-scontro-nel-corso-di-omnibus-su-la-7_2593518.jpg", "https://certify.alexametrics.com/atrk.gif?account=qZVHm1akKd6070", "https://staticr1.blastingcdn.com/media/photogallery/2021/3/3/660x290/b_160x130/la-who-oms-comunica-i-dati-della-scomparsa-dellinfluenza-a-livello-mondiale_2592126.jpg", "https://staticr1.blastingcdn.com/media/authors/ba_45x45/profile/0/373/profile_373705_1574801025.jpg", "https://staticr1.blastingcdn.com/media/authors/ba_45x45/profile/1/244/profile_1244243_1476045846.jpg", "https://staticr1.blastingcdn.com/media/photogallery/2021/2/27/660x290/b_160x130/nel-2021-le-autorita-inglesi-non-hanno-registrato-nessun-caso-di-influenza_2590658.jpg", "https://staticr1.blastingcdn.com/p/4/2020/03/05/v_640x360/f7850447-15b6-4e60-9759-c08717b78c1f.jpg", "https://staticr1.blastingcdn.com/media/photogallery/2020/3/5/os/b_1200x630/coronavirus-individuati-due-ceppi-uno-piu-aggressivo-dellaltro_2412767.jpg", "https://sb.scorecardresearch.com/p?c1=2&c2=17805153&cv=2.0&cj=1"], "movies": [], "text": "Il coronavirus continua la sua avanzata in pi\u00f9 parti del mondo e il numero di nuovi casi confermati sta aumentando rapidamente. Negli Stati Uniti, il governatore della California ha decretato lo \"stato di emergenza\" dopo che migliaia di persone sono state trattenute su una nave da crociera in cui vi sono una ventina di persone con sintomi della malattia.\n\nIl Governo italiano, mercoled\u00ec 4, ha annunciato che chiuder\u00e0 scuole e universit\u00e0 fino al 15 marzo in tutto il paese, in cui il bilancio dei morti sale a 107 persone e pi\u00f9 di 3.000 infetti.\n\nIn Cina sono gi\u00e0 morte oltre 3.000 persone, mentre in Iran ne sono morte 92 e in Corea del Sud, il secondo paese con pi\u00f9 infezioni (oltre 6.000), 32 persone hanno perso la vita.\n\nIdentificati due ceppi COVID-19\n\nI ricercatori dell\u2019Universit\u00e0 Peking di Pechino e dell\u2019Istituto Pasteur di Shanghai hanno annunciato la scoperta di due principali ceppi del virus che causano l'infezione nell'uomo. Studiando i geni in 103 campioni biologici dei pazienti ricoverati, si \u00e8 scoperto che il ceppo pi\u00f9 aggressivo del Coronavirus, identificato come di tipo L, \u00e8 quello che ha colpito circa il 70% dei casi analizzati, mentre il ceppo S \u00e8 meno virulento e avrebbe causato il restante 30%. A seguito di questi risultati, gli scienziati hanno svolto, e continuano a svolgere, ricerche pi\u00f9 complete su covid-19 per comprendere meglio la situazione, per il momento, come riportato dagli stessi studiosi, i risultati ottenuti sono ancora in fase di conferma definitiva, visto che prodotti da un numero di dati ancora limitato.\n\nInoltre, hanno evidenziato che, nonostante il ceppo L, quello pi\u00f9 pericoloso per l'uomo, sia quello che si \u00e8 diffuso di pi\u00f9 fino ad ora, in futuro questo \u00e8 destinato a un declino in favore del ceppo S, che causa meno danni all'uomo. Insomma, l'ipotesi degli scenziati \u00e8 quella che in futuro sar\u00e0 il ceppo S a diventare il pi\u00f9 comune. Questo grazie alle restrizioni messe in atto prima in Cina e poi nel resto dei paesi in grave crisi.\n\nIl ceppo L, infatti, si manifesta creando problemi pi\u00f9 seri nell'uomo, ma quindi pi\u00f9 facilmente identificabili e isolabili. Al contrario, il ceppo S potrebbe presentarsi con lievi sintomi o del tutto asintomatico. La persona infetta di questo ceppo, quindi, potrebbe anche non accorgersene ed \u00e8 per questo che gli studiosi ipotizzano una diffusione su pi\u00f9 larga scala di quest'ultimo rispetto al primo.\n\nI risultati di questo studio sono stati pubblicati marted\u00ec 3 marzo sulla National Science Review. Sempre marted\u00ec, una delle principali associazioni mediche cinesi ha confermato che il periodo medio di incubazione per il coronavirus varia tra i 5-7 giorni fino ad arrivare ai 14 giorni.", "keywords": [], "meta_keywords": [""], "tags": ["Coronavirus", "Pensioni", "Scienza", "Salute", "Offerte di lavoro", "Serie TV"], "authors": ["Leggi Di Pi\u00f9 Sullo Stesso Argomento Da Lilly", "Concorsi Sanit\u00e0 Ottobre", "Bandi Indirizzati A Cps", "Oss", "Infermieri Ed Altre Figure", "Concorsi Pubblici Sanit\u00e0 Luglio", "Bandi Rivolti A Cps", "Infermieri E Altre Figure", "Concorsi Pubblici Sanit\u00e0", "Assunzioni Per Oss"], "publish_date": "Thu Mar  5 18:23:28 2020", "summary": "", "article_html": "", "meta_description": "Ricercatori dell\u2019Universit\u00e0 Peking di Pechino e dell\u2019Istituto Pasteur di Shanghai hanno identificato due ceppi diversi del nuovo coronavirus.", "meta_lang": "it", "meta_favicon": "https://srs1.blastingcdn.com/images/apple-touch-icons/touch-icon-iphone.png", "meta_data": {"robots": "follow, max-image-preview:large", "viewport": "width=device-width, initial-scale=1, maximum-scale=1, user-scalable=0", "description": "Ricercatori dell\u2019Universit\u00e0 Peking di Pechino e dell\u2019Istituto Pasteur di Shanghai hanno identificato due ceppi diversi del nuovo coronavirus.", "news_keywords": "Scienza, Salute, Coronavirus", "fb": {"app_id": 459022437543956, "pages": 556225464427184}, "og": {"type": "article", "site_name": "Blasting News", "url": "https://it.blastingnews.com/salute/2020/03/coronavirus-identificati-due-ceppi-del-virus-covid-19-risultati-ancora-preliminari-003083155.html", "locale": "it_IT", "title": "Coronavirus: identificati due ceppi del virus Covid-19, risultati ancora preliminari", "image": {"identifier": "https://staticr1.blastingcdn.com/media/photogallery/2020/3/5/os/b_1200x630/coronavirus-individuati-due-ceppi-uno-piu-aggressivo-dellaltro_2412767.jpg", "type": "image/jpeg", "width": 1200, "height": 630, "alt": "Coronavirus: individuati due ceppi, uno pi\u00f9 aggressivo dell'altro"}, "description": "Ricercatori dell\u2019Universit\u00e0 Peking di Pechino e dell\u2019Istituto Pasteur di Shanghai hanno identificato due ceppi diversi del nuovo coronavirus.", "determiner": "auto", "rich_attachment": "true", "see_also": "https://it.blastingnews.com/politica/2021/03/coronavirus-ipotesi-coprifuoco-anticipato-e-altre-limitazioni-con-40mila-casi-al-giorno-003287720.html"}, "article": {"publisher": "https://www.facebook.com/BlastingNews/", "section": "Salute", "published_time": "2020-03-05T18:23:28+01:00"}, "twitter": {"card": "summary_large_image", "title": "Coronavirus: identificati due ceppi del virus Covid-19, risultati ancora preliminari", "image": "https://staticr1.blastingcdn.com/media/photogallery/2020/3/5/os/b_1200x630/coronavirus-individuati-due-ceppi-uno-piu-aggressivo-dellaltro_2412767.jpg", "description": "Ricercatori dell\u2019Universit\u00e0 Peking di Pechino e dell\u2019Istituto Pasteur di Shanghai hanno identificato due ceppi diversi del nuovo coronavirus....", "url": "https://it.blastingnews.com/salute/2020/03/coronavirus-identificati-due-ceppi-del-virus-covid-19-risultati-ancora-preliminari-003083155.html", "site": "@BlastingNews", "creator": "@BlastingNews"}}, "canonical_link": "https://it.blastingnews.com/salute/2020/03/coronavirus-identificati-due-ceppi-del-virus-covid-19-risultati-ancora-preliminari-003083155.html"}