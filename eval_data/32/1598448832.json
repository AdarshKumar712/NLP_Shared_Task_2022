{"source_url": "https://web.archive.org", "url": "https://web.archive.org/web/20200620144744id_/https://fakty.interia.pl/raporty/raport-wybory-prezydenckie-2020/aktualnosci/news-tk-wszczal-postepowanie-w-sprawie-wniosku-marszalek-sejmu,nId,4480269", "title": "TK wszcz\u0105\u0142 post\u0119powanie w sprawie wniosku marsza\u0142ek Sejmu", "top_image": "https://i.iplsc.com/-/0009FWKD0PLS9XVL-C411.jpg", "meta_img": "https://i.iplsc.com/-/0009FWKD0PLS9XVL-C411.jpg", "images": ["https://web.archive.org/i/interia_logo_b.svg", "https://i.iplsc.com/prezes-tk-julia-przylebska/0009FWKD0PLS9XVL-C122-F4.jpg", "https://web.archive.org/i/service_logo_s.svg", "https://i.iplsc.com/pap/0009A6098CYXTC6T-C301.jpg", "https://web.archive.org/i/interia-logo-2-0.svg", "https://e.hub.com.pl/images/adx_fixed/close.svg", "https://web.archive.org/p.gif", "https://i.iplsc.com/-/0009FWKD0PLS9XVL-C411.jpg"], "movies": [], "text": "Prezes TK Julia Przy\u0142\u0119bska wszcz\u0119\u0142a post\u0119powanie w sprawie wniosku marsza\u0142ek Sejmu El\u017cbiety Witek dot. konstytucyjno\u015bci ewentualnego przesuni\u0119cie terminu wybor\u00f3w prezydenckich - poda\u0142o TVN24. Prezes TK wnosi o przedstawienie pisemnego stanowiska TK do czwartku do godz. 10.\n\nZdj\u0119cie Prezes TK Julia Przy\u0142\u0119bska /Jacek Domi\u0144ski /Reporter\n\n\"O terminie rozprawy lub o rozpoznaniu sprawy na posiedzeniu niejawnym uczestnicy post\u0119powania zostan\u0105 powiadomieni odr\u0119bnym pismem\" - podkre\u015bli\u0142a prezes TK.\n\n\n\n\n\nReklama\n\nMarsza\u0142ek Sejmu El\u017cbieta Witek we wniosku do TK wskaza\u0142a, \u017ce konstytucja nie m\u00f3wi o obowi\u0105zku zarz\u0105dzenia wybor\u00f3w nie wcze\u015bniej ni\u017c na 7 i nie p\u00f3\u017aniej ni\u017c na 6 miesi\u0119cy przed up\u0142ywem kadencji prezydenta oraz \u017ce w konstytucji mowa jest o \"dniu wybor\u00f3w\", a nie \"dniu wolnym\" - poda\u0142a Kancelaria Sejmu.\n\nKancelaria Sejmu wskaza\u0142a w komunikacie opublikowanym na stronie internetowej, \u017ce wniosek marsza\u0142ek Sejmu El\u017cbiety Witek skierowany 6 maja do Trybuna\u0142u Konstytucyjnego, dotycz\u0105cy mo\u017cliwo\u015bci przesuni\u0119cia terminu wybor\u00f3w prezydenckich, \"jest oparty na brzmieniu przepis\u00f3w Konstytucji i Kodeksu wyborczego oraz utrwalonym od wielu lat orzecznictwie Trybuna\u0142u Konstytucyjnego\".\n\nJak podkre\u015blono we wniosku marsza\u0142ek Sejmu zwr\u00f3ci\u0142a uwag\u0119, \u017ce art. 289 paragraf 1 Kodeksu wyborczego zawiera tre\u015bci, kt\u00f3rych nie zawiera art. 128 ust. 2 Konstytucji. Kancelaria zwraca uwag\u0119, \u017ce w tym artykule Konstytucji \"nie ma mowy o obowi\u0105zku zarz\u0105dzenia przez Marsza\u0142ka Sejmu wybor\u00f3w nie wcze\u015bniej ni\u017c na 7 miesi\u0119cy i nie p\u00f3\u017aniej ni\u017c na 6 miesi\u0119cy przed up\u0142ywem kadencji urz\u0119duj\u0105cego Prezydenta\".", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Prezes, Julia, Przy\u0142\u0119bska, wszcz\u0119\u0142a, post\u0119powanie, sprawie, wniosku, marsza\u0142ek, Sejmu, El\u017cbiety, Witek, konstytucyjno\u015bci, ewentualnego, przesuni\u0119cie, terminu, wybor\u00f3w, prezydenckich, poda\u0142o, TVN24, wnosi, przedstawienie, pisemnego, stanowiska, czwartku", "Description": "TK wszcz\u0105\u0142 post\u0119powanie w sprawie wniosku marsza\u0142ek Sejmu - fakty.interia.pl - Prezes TK Julia Przy\u0142\u0119bska wszcz\u0119\u0142a post\u0119powanie w sprawie wniosku marsza\u0142ek Sejmu El\u017cbiety Witek dot. konstytucyjno\u015bci ewentualnego przesuni\u0119cie terminu wybor\u00f3w prezydenckich", "twitter": {"description": "Prezes TK Julia Przy\u0142\u0119bska wszcz\u0119\u0142a post\u0119powanie w sprawie wniosku marsza\u0142ek Sejmu El\u017cbiety Witek dot. konstytucyjno\u015bci ewentualnego przesuni\u0119cie terminu wybor\u00f3w prezydenckich - poda\u0142o TVN24. Prezes TK wnosi o przedstawienie pisemnego stanowiska TK do czwartku do godz. 10.", "card": "summary_large_image"}, "og": {"type": "article", "title": "TK wszcz\u0105\u0142 post\u0119powanie w sprawie wybor\u00f3w", "description": "Kliknij i zobacz wi\u0119cej.", "image": "https://i.iplsc.com/-/0009FWKD0PLS9XVL-C411.jpg", "url": "https://fakty.interia.pl/raporty/raport-wybory-prezydenckie-2020/aktualnosci/news-tk-wszczal-postepowanie-w-sprawie-wniosku-marszalek-sejmu,nId,4480269"}, "news_keywords": "fakty.interia.pl, Wybory prezydenckie 2020, aktualno\u015bci, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/raporty/raport-wybory-prezydenckie-2020/aktualnosci/news-tk-wszczal-postepowanie-w-sprawie-wniosku-marszalek-sejmu,nId,4480269"}