{"source_url": "https://web.archive.org", "url": "https://web.archive.org/web/20200407171227id_/https://naszdziennik.pl/polska/218793,3-poslow-z-klubu-pis-przeciw-rozszerzeniu-porzadku-obrad.html", "title": "3 pos\u0142\u00f3w z klubu PiS przeciw rozszerzeniu porz\u0105dku obrad", "top_image": "https://web.archive.org/favicon.ico", "meta_img": "https://web.archive.org/favicon.ico", "images": ["https://web.archive.org/images/logo-male.png", "https://web.archive.org/images/logo-footer.png", "https://web.archive.org/favicon.ico", "https://web.archive.org/images/print-preview.png"], "movies": [], "text": "W g\u0142osowaniu nad wprowadzeniem do porz\u0105dku obrad Sejmu projektu PiS ws g\u0142osowania korespondencyjnego w wyborach prezydenckich, trzech pos\u0142\u00f3w z klubu PiS by\u0142o przeciw, a troje, w tym szef Porozumienia Jaros\u0142aw Gowin, wstrzyma\u0142o si\u0119 od g\u0142osu.\n\nW g\u0142osowaniu wzi\u0119\u0142o udzia\u0142 459 pos\u0142\u00f3w, 228 by\u0142o za tym, by Sejm zaj\u0105\u0142 si\u0119 projektem PiS, r\u00f3wnie\u017c 228 opowiedzia\u0142o si\u0119 przeciwko, a 3 wstrzyma\u0142o si\u0119 od g\u0142osu.\n\nWszyscy, kt\u00f3rzy g\u0142osowali \u201eza\u201d to pos\u0142owie klubu PiS.\n\nW\u015br\u00f3d g\u0142osuj\u0105cych \u201eprzeciw\u201d byli pos\u0142owie klub\u00f3w opozycyjnych oraz 3 pos\u0142\u00f3w z klubu PiS: Wojciech Maksymowicz, Grzegorz Puda i Micha\u0142 Wypij.\n\nWszyscy, kt\u00f3rzy wstrzymali si\u0119 od g\u0142osu to r\u00f3wnie\u017c pos\u0142owie klubu PiS: Jaros\u0142aw Gowin, Iwona Micha\u0142ek i Magdalena Sroka.\n\nW g\u0142osowaniu nie uczestniczy\u0142 pose\u0142 PiS Andrzej Kryj. (PAP)\n\ngb/ mok/\n\nJG, PAP", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "W g\u0142osowaniu nad wprowadzeniem do porz\u0105dku obrad Sejmu projektu PiS ws g\u0142osowania korespondencyjnego w wyborach prezydenckich, trzech pos\u0142\u00f3w z klubu PiS by\u0142o przeciw, a troje, w tym szef Porozumienia", "meta_lang": "en", "meta_favicon": "/favicon.ico", "meta_data": {"title": "3 pos\u0142\u00f3w z klubu PiS przeciw rozszerzeniu porz\u0105dku obrad - Nasz Dziennik", "language": "pl", "robots": "index, follow", "og": {"url": "https://naszdziennik.pl/polska/218793,3-poslow-z-klubu-pis-przeciw-rozszerzeniu-porzadku-obrad.html", "title": "3 pos\u0142\u00f3w z klubu PiS przeciw rozszerzeniu porz\u0105dku obrad", "description": "W g\u0142osowaniu nad wprowadzeniem do porz\u0105dku obrad Sejmu projektu PiS ws g\u0142osowania korespondencyjnego w wyborach prezydenckich, trzech pos\u0142\u00f3w z klubu PiS by\u0142o przeciw, a troje, w tym szef Porozumienia"}, "description": "W g\u0142osowaniu nad wprowadzeniem do porz\u0105dku obrad Sejmu projektu PiS ws g\u0142osowania korespondencyjnego w wyborach prezydenckich, trzech pos\u0142\u00f3w z klubu PiS by\u0142o przeciw, a troje, w tym szef Porozumienia"}, "canonical_link": "https://naszdziennik.pl/polska/218793,3-poslow-z-klubu-pis-przeciw-rozszerzeniu-porzadku-obrad.html"}