{"source_url": "https://web.archive.org", "url": "https://web.archive.org/web/20200221133559id_/https://fakty.interia.pl/polska/news-banas-chce-niezwlocznego-spotkania-z-witek,nId,4337779", "title": "Bana\u015b chce \"niezw\u0142ocznego spotkania\" z Witek", "top_image": "https://i.iplsc.com/-/0009UU0AJLGH435E-C411.jpg", "meta_img": "https://i.iplsc.com/-/0009UU0AJLGH435E-C411.jpg", "images": ["https://web.archive.org/i/interia_logo_b.svg", "https://web.archive.org/i/service_logo_s.svg", "https://i.iplsc.com/pap/0009A6098CYXTC6T-C301.jpg", "https://i.iplsc.com/marian-banas-oczekuje-niezwlocznego-spotkania-z-marszalek-se/0009UU0AJLGH435E-C122-F4.jpg", "https://web.archive.org/i/interia-logo-2-0.svg", "https://e.hub.com.pl/images/adx_fixed/close.svg", "https://web.archive.org/p.gif", "https://i.iplsc.com/-/0009UU0AJLGH435E-C411.jpg"], "movies": [], "text": "W zwi\u0105zku ze \u015brodowymi bezprawnymi dzia\u0142aniami prokuratury i funkcjonariuszy CBA oczekuj\u0119 niezw\u0142ocznego spotkania z marsza\u0142ek Sejmu El\u017cbiet\u0105 Witek - poinformowa\u0142 szef NIK Marian Bana\u015b. Jak doda\u0142, b\u0119dzie broni\u0142 niezale\u017cno\u015bci NIK \"wszystkimi dost\u0119pnymi prawnie \u015brodkami\".\n\nZdj\u0119cie Marian Bana\u015b: Oczekuj\u0119 niezw\u0142ocznego spotkania z marsza\u0142ek Sejmu /Tomasz Jastrzebowski/REPORTER /Reporter\n\nW \u015brod\u0119, na zlecenie prokuratury w Bia\u0142ymstoku, funkcjonariusze CBA przeprowadzili przeszukania w 20 miejscach na potrzeby \u015bledztwa dotycz\u0105cego m.in. podejrze\u0144 nieprawid\u0142owo\u015bci w o\u015bwiadczeniach maj\u0105tkowych i deklaracjach podatkowych Banasia. Po po\u0142udniu CBA wesz\u0142o tak\u017ce do siedziby NIK.\n\nReklama\n\n\"W zwi\u0105zku z wczorajszymi bezprawnymi dzia\u0142aniami Prokuratury Regionalnej w Bia\u0142ymstoku oraz funkcjonariuszy CBA, jakie mia\u0142y miejsce w siedzibie NIK, informuj\u0119 pa\u0144stwa, \u017ce w tej sprawie oczekuj\u0119 niezw\u0142ocznego spotkania z marsza\u0142ek Sejmu pani\u0105 El\u017cbiet\u0105 Witek\" - poinformowa\u0142 dziennikarzy w czwartek po po\u0142udniu szef NIK.\n\nDoda\u0142 przy tym, \u017ce jako prezes NIK \"stanowczo sprzeciwia si\u0119 naruszeniu konstytucyjnej zasady niezale\u017cno\u015bci NIK\". \"Niezale\u017cno\u015b\u0107 NIK traktuj\u0119 priorytetowo i b\u0119d\u0119 jej broni\u0107 wszystkimi dost\u0119pnymi prawnie \u015brodkami\" - podkre\u015bli\u0142 Bana\u015b.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "zwi\u0105zku, \u015brodowymi, bezprawnymi, dzia\u0142aniami, prokuratury, funkcjonariuszy, oczekuj\u0119, niezw\u0142ocznego, spotkania, marsza\u0142ek, Sejmu, El\u017cbiet\u0105, Witek, poinformowa\u0142, szef, Marian, Bana\u015b, doda\u0142, b\u0119dzie, broni\u0142, niezale\u017cno\u015bci, wszystkimi, dost\u0119pnymi, prawnie, \u015brodkami", "twitter": {"description": "W zwi\u0105zku ze \u015brodowymi bezprawnymi dzia\u0142aniami prokuratury i funkcjonariuszy CBA oczekuj\u0119 niezw\u0142ocznego spotkania z marsza\u0142ek Sejmu El\u017cbiet\u0105 Witek - poinformowa\u0142 szef NIK Marian Bana\u015b. Jak doda\u0142, b\u0119dzie broni\u0142 niezale\u017cno\u015bci NIK \"wszystkimi dost\u0119pnymi prawnie \u015brodkami\".", "card": "summary_large_image"}, "Description": "Bana\u015b chce \"niezw\u0142ocznego spotkania\" z Witek - W zwi\u0105zku ze \u015brodowymi bezprawnymi dzia\u0142aniami prokuratury i funkcjonariuszy CBA oczekuj\u0119 niezw\u0142ocznego spotkania z marsza\u0142ek Sejmu El\u017cbiet\u0105 Witek - poinformowa\u0142 szef NIK Marian Bana\u015b. Jak doda\u0142, b\u0119dzie broni\u0142 niezale\u017cno\u015bci NIK \"wszystkimi dost\u0119pnymi", "og": {"type": "article", "title": "Bana\u015b za\u017c\u0105da\u0142 \"niezw\u0142ocznego spotkania\"", "description": "Kliknij i zobacz wi\u0119cej.", "image": "https://i.iplsc.com/-/0009UU0AJLGH435E-C411.jpg", "url": "https://fakty.interia.pl/polska/news-banas-chce-niezwlocznego-spotkania-z-witek,nId,4337779"}, "news_keywords": "fakty.interia.pl, polska, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/polska/news-banas-chce-niezwlocznego-spotkania-z-witek,nId,4337779"}