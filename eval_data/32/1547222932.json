{"source_url": "http://www.haberler.com", "url": "http://www.haberler.com/meteorolojiden-soguk-ve-yagisli-hava-uyarisi-3-13011383-haberi/", "title": "Meteorolojiden so\u011fuk ve ya\u011f\u0131\u015fl\u0131 hava uyar\u0131s\u0131", "top_image": "https://foto.haberler.com/haber/2020/03/13/meteorolojiden-soguk-ve-yagisli-hava-uyarisi-13011383_o.jpg", "meta_img": "https://foto.haberler.com/haber/2020/03/13/meteorolojiden-soguk-ve-yagisli-hava-uyarisi-13011383_o.jpg", "images": ["https://foto.haberler.com/haber/2020/03/13/meteorolojiden-soguk-ve-yagisli-hava-uyarisi-13011383_o.jpg", "http://www.haberler.com/static/reklam/advertisement.gif?ads=1", "http://mc.yandex.ru/watch/14231362", "https://b.scorecardresearch.com/p?c1=2&c2=11114222&cv=2.0&cj=1", "http://www.haberler.com/static/img/tasarim/haberler-logo.svg", "http://www.haberler.com/static/img/tasarim/bosluk.gif"], "movies": [], "text": "Meteorolojiden so\u011fuk ve ya\u011f\u0131\u015fl\u0131 hava uyar\u0131s\u0131 Bal\u0131kesir hafta sonu Balkanlardan gelen so\u011fuk ve ya\u011f\u0131\u015fl\u0131 havan\u0131n etkisine girecek.\n\nBal\u0131kesir hafta sonu Balkanlardan gelen so\u011fuk ve ya\u011f\u0131\u015fl\u0131 havan\u0131n etkisine girecek.\n\n\n\nMeteoroloji B\u00f6lge M\u00fcd\u00fcrl\u00fc\u011f\u00fc, Balkanlardan gelecek so\u011fuk ve ya\u011f\u0131\u015fl\u0131 havaya kar\u015f\u0131 uyar\u0131da bulundu. Yap\u0131lan a\u00e7\u0131klamada \"B\u00f6lgemizin 15 Mart Pazar g\u00fcn\u00fc Balkanlar \u00fczerinden gelen mevsime g\u00f6re so\u011fuk ve ya\u011f\u0131\u015fl\u0131 yeni bir sistemin etkisi alt\u0131na girece\u011fi tahmin ediliyor. Ya\u011f\u0131\u015flar\u0131n Pazar gecesi ve Pazartesi g\u00fcn\u00fc b\u00f6lgenin kuzey ve do\u011fusunda (\u00c7anakkale, Bal\u0131kesir ve Manisa'n\u0131n kuzey ve do\u011fu il\u00e7eleri) ya\u011fmur ve sa\u011fanak \u015feklinde olmas\u0131 bekleniyor. B\u00f6lgemiz genelinde mevsim normalleri \u00fczerinde seyreden hava s\u0131cakl\u0131klar\u0131n\u0131n Pazar g\u00fcn\u00fcnden itibaren kuzeybat\u0131 kesimlerden ba\u015flayarak Balkanlar \u00fczerinden gelmesi beklenilen so\u011fuk ve ya\u011f\u0131\u015fl\u0131 sistem ile birlikte \u00f6n\u00fcm\u00fczdeki hafta ba\u015f\u0131nda b\u00f6lge genelinde hissedilir derecede (6-10 C derece) azalaca\u011f\u0131 ve mevsim normallerinin alt\u0131nda seyredece\u011fi tahmin ediliyor. Bir s\u00fcredir mevsim normallerinin olduk\u00e7a \u00fczerinde seyreden hava s\u0131cakl\u0131klar\u0131n\u0131n \u00f6n\u00fcm\u00fczdeki hafta hissedilir derecede azalmas\u0131 ile birlikte, normallerinin alt\u0131na d\u00fc\u015fmesi beklendi\u011finden ba\u015fta sa\u011fl\u0131k sorunlar\u0131 olmak \u00fczere meydana gelebilecek olumsuzluklara kar\u015f\u0131 dikkatli ve tedbirli olunmal\u0131d\u0131r\" denildi. - BALIKES\u0130R\n\nKaynak: \u0130HA", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Meteorolojiden so\u011fuk ve ya\u011f\u0131\u015fl\u0131 hava uyar\u0131s\u0131 Bal\u0131kesir hafta sonu Balkanlardan gelen so\u011fuk ve ya\u011f\u0131\u015fl\u0131 havan\u0131n etkisine girecek.", "meta_lang": "tr", "meta_favicon": "/touch-icon-iphone.png", "meta_data": {"description": "Meteorolojiden so\u011fuk ve ya\u011f\u0131\u015fl\u0131 hava uyar\u0131s\u0131 Bal\u0131kesir hafta sonu Balkanlardan gelen so\u011fuk ve ya\u011f\u0131\u015fl\u0131 havan\u0131n etkisine girecek.", "keywords": "\u00c7anakkale, Bal\u0131kesir, Manisa, G\u00fcncel", "image": "https://foto.haberler.com/haber/2020/03/13/meteorolojiden-soguk-ve-yagisli-hava-uyarisi-13011383_o.jpg", "medium": "news", "dateCreated": "2020-03-13T16:16:35+03:00", "dateUpdated": "2020-03-13T16:16:41+03:00", "msapplication-starturl": "https://www.haberler.com", "article": {"id": 13011383, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "\u00c7anakkale, Bal\u0131kesir, Manisa, G\u00fcncel"}, "og": {"url": "https://www.haberler.com/meteorolojiden-soguk-ve-yagisli-hava-uyarisi-3-13011383-haberi/", "site_name": "Haberler.com", "locale": "tr_TR", "type": "article", "title": "Meteorolojiden so\u011fuk ve ya\u011f\u0131\u015fl\u0131 hava uyar\u0131s\u0131", "description": "Bal\u0131kesir hafta sonu Balkanlardan gelen so\u011fuk ve ya\u011f\u0131\u015fl\u0131 havan\u0131n etkisine girecek.", "image": {"identifier": "https://foto.haberler.com/haber/2020/03/13/meteorolojiden-soguk-ve-yagisli-hava-uyarisi-13011383_o.jpg", "secure_url": "https://foto.haberler.com/haber/2020/03/13/meteorolojiden-soguk-ve-yagisli-hava-uyarisi-13011383_o.jpg", "width": 640, "height": 427}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/meteorolojiden-soguk-ve-yagisli-hava-uyarisi-3-13011383-haberi/", "card": "summary_large_image", "site": "Haberler", "title": "Meteorolojiden so\u011fuk ve ya\u011f\u0131\u015fl\u0131 hava uyar\u0131s\u0131", "description": "Bal\u0131kesir hafta sonu Balkanlardan gelen so\u011fuk ve ya\u011f\u0131\u015fl\u0131 havan\u0131n etkisine girecek.", "image": "https://foto.haberler.com/haber/2020/03/13/meteorolojiden-soguk-ve-yagisli-hava-uyarisi-13011383_o.jpg"}, "viewport": "width=device-width, initial-scale=0, user-scalable=yes, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/meteorolojiden-soguk-ve-yagisli-hava-uyarisi-3-13011383-haberi/"}