{"source_url": "https://web.archive.org", "url": "https://web.archive.org/web/20200616110809id_/https://www.repubblica.it/esteri/2020/06/13/news/corea_del_nord_la_sorella_di_kim_minaccia_il_sud-259132618/?rss", "title": "Corea del Nord, la sorella di Kim minaccia il Sud", "top_image": "https://www.repstatic.it/content/nazionale/img/2020/06/13/170846641-05a0ecc7-4b53-4330-8786-4639a108e72c.jpg", "meta_img": "https://www.repstatic.it/content/nazionale/img/2020/06/13/170846641-05a0ecc7-4b53-4330-8786-4639a108e72c.jpg", "images": ["https://cdn.gelestatic.it/kataweb/ilmiolibro/2018/06/scrivere_un_libro_box_ok-300x176.png", "https://www.repstatic.it/content/nazionale/img/2020/06/13/170845395-193c423e-ef63-4a0f-8dce-01fa3d71c5eb.jpg", "https://www.repstatic.it/cless/main/nazionale/2013-v1/img/common/repubblica-logo-small.png", "https://www.repstatic.it/content/nazionale/img/2020/06/13/170846641-05a0ecc7-4b53-4330-8786-4639a108e72c.jpg", "https://secure-it.imrworldwide.com/cgi-bin/m?ci=kataweb-it&cg=0&cc=0&ts=noscript"], "movies": [], "text": "- \u00c8 venuto il momento di rompere in maniera definitiva con le autorit\u00e0 sudcoreane (...) ho dato istruzioni al dipartimento in carica degli affari con il nemico (dunque l'esercito, ndr) di condurre la prossima azione con risolutezza\". Sono parole al vetriolo, anche per gli standard della Corea del Nord, quelle pronunciate da, la sorella minore di, sempre pi\u00f9 numero due del regime.Parole che molti osservatori della paranoide dittatura familiare invitano a non liquidare come semplice propaganda, perch\u00e9 arrivano in un periodo in cui Pyongyang ha mostrato crescente belligeranza verso il Sud. Prima il ritorno ai test missilistici, poi la decisione, annunciata marted\u00ec scorso, di sospendere la linea di comunicazione diretta istituita con Seul due anni fa. Infine, oggi questo annuncio di nuove \"azioni\", termine difficile da decifrare ma che stando alle stesse parole di Kim Yo-jong, riportate dai media di regime, potrebbe riguardare ancora l'ufficio di collegamento con il Sud, situato appena a Nord del confine lungo il 38esimo parallelo: \"A breve, una tragica scena dell'inutile ufficio di collegamento completamente collassato verr\u00e0 vista da tutti\".\n\nIl pretesto degli ultimi affondi \u00e8 il lancio oltre il confine di palloncini con manifesti di propaganda da parte dei disertori nordcoreani rifugiati al Sud, azione che Pyongyang considera un atto ostile da parte del nemico. Ma \u00e8 evidente gi\u00e0 da mesi come, di fronte allo stallo dei negoziati di pace con il Sud e con gli Stati Uniti, la Corea del Nord abbia deciso di tornare ad alzare la tensione, con parole e azioni. Questi giorni sono pieni di ricorrenze simboliche: venerd\u00ec \u00e8 stato il secondo anniversario dello storico incontro tra Kim e Trump a Singapore, culmine di un disgelo che al successivo meeting di Hanoi avrebbe bruscamente interrotto; luned\u00ec invece cade il ventennale del primo summit tra le due Coree. Una data che Pyongyang potrebbe sfruttare per un'azione di forza. Quale? Una delle ipotesi, avanzata per esempio da Chad O'Carroll, direttore della societ\u00e0 di analisi Korea Risk Group, \u00e8 che possa il regime possa far saltare in aria l'ufficio di collegamento.Quel che resta da capire sono le ragioni profonde e strategiche di questo ritorno alla belligeranza, oltre alla volont\u00e0 di cementare l'autorit\u00e0 della sorella minore Kim Yo-jong e di distrarre l'attenzione dei cittadini, probabilmente alle prese con l'emergenza coronavirus (sebbene mai confermata) e con la frenata economica da \"lockdown\". \u00c8 possibile che la Corea del Nord stia cercando di provocare una crisi per provare a rilanciare i negoziati e ottenere maggiori concessioni, in particolare dal Sud. Per il presidente sudcoreano Moon Jae-in il disgelo con il Nord \u00e8 al vertice dell'agenda. Non cos\u00ec per il presidente americano Trump, che ha centrato la sua campagna per la rielezione su altri temi, a cominciare dalla Cina. Il ricordo dei suoi incontri con Kim \u00e8 ormai lontanissimo.", "keywords": [], "meta_keywords": [""], "tags": [], "authors": [], "publish_date": "Sat Jun 13 00:00:00 2020", "summary": "", "article_html": "", "meta_description": "Il rischio della distruzione dell'ufficio di collegamento di due Paesi", "meta_lang": "it", "meta_favicon": "https://www.repstatic.it/cless/main/nazionale/2013-v1/img/common/favicon/favicon-152.png", "meta_data": {"description": "Il rischio della distruzione dell'ufficio di collegamento di due Paesi", "application-name": "Repubblica.it", "viewport": "width=1024", "image_thumb_src": "https://www.repstatic.it/content/nazionale/img/2020/06/13/170845395-193c423e-ef63-4a0f-8dce-01fa3d71c5eb.jpg", "thumb": "https://www.repstatic.it/content/nazionale/img/2020/06/13/170845395-193c423e-ef63-4a0f-8dce-01fa3d71c5eb.jpg", "msapplication-task": "name=Repubblica TV;action-uri=http://tv.repubblica.it/;icon-uri=https://www.repubblica.it/static/images/homepage/2010/favicon.ico", "msapplication-tooltip": "Naviga sul sito de La Repubblica.it", "msapplication-starturl": "http://www.repubblica.it/", "msapplication-window": "width=1024;height=768", "msapplication-TileColor": "#FFFFFF", "msapplication-TileImage": "https://www.repstatic.it/cless/main/nazionale/2013-v1/img/common/favicon/favicon-144.png", "fb": {"app_id": 182234715127717}, "og": {"site_name": "la Repubblica", "type": "article", "title": "Corea del Nord, la sorella di Kim minaccia il Sud", "description": "Il rischio della distruzione dell'ufficio di collegamento di due Paesi", "image": "https://www.repstatic.it/content/nazionale/img/2020/06/13/170846641-05a0ecc7-4b53-4330-8786-4639a108e72c.jpg", "url": "https://www.repubblica.it/esteri/2020/06/13/news/corea_del_nord_la_sorella_di_kim_minaccia_il_sud-259132618/"}, "article": {"publisher": "https://www.facebook.com/Repubblica", "published_time": "2020-06-13T14:54Z", "modified_time": "2020-06-13T17:09Z", "section": "Esteri"}, "twitter": {"card": "summary_large_image", "site": "@repubblica", "title": "Corea del Nord, la sorella di Kim minaccia il Sud", "description": "Il rischio della distruzione dell'ufficio di collegamento di due Paesi", "image": "https://www.repstatic.it/content/nazionale/img/2020/06/13/170846641-05a0ecc7-4b53-4330-8786-4639a108e72c.jpg", "url": "https://www.repubblica.it/esteri/2020/06/13/news/corea_del_nord_la_sorella_di_kim_minaccia_il_sud-259132618/"}, "gs": {"twitter": {"text": "Corea del Nord, la sorella di Kim minaccia il Sud"}}}, "canonical_link": "https://www.repubblica.it/esteri/2020/06/13/news/corea_del_nord_la_sorella_di_kim_minaccia_il_sud-259132618/"}