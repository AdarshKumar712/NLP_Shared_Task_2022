{"source_url": "http://www.agrigentonotizie.it", "url": "http://www.agrigentonotizie.it/cronaca/coronavirus-agrigento-contagi-dati-prefettura-casi-siculiana-ribera.html", "title": "Coronavirus, un caso a Siculiana e Ribera passa a +6: salgono a 44 i contagiati nell'Agrigentino", "top_image": "http://www.agrigentonotizie.it/~media/horizontal-hi/53124193676387/coronavirus-tamponi-2.jpg", "meta_img": "http://www.agrigentonotizie.it/~media/horizontal-hi/53124193676387/coronavirus-tamponi-2.jpg", "images": ["http://1.citynews.stgy.ovh/~shared/images/v2015/brands/today-logo.svg", "http://www.agrigentonotizie.it/~media/horizontal-hi/53124193676387/coronavirus-tamponi-2.jpg", "https://www.paypalobjects.com/webstatic/mktg/logo-center/PP_Acceptance_Marks_for_LogoCenter_76x48.png", "http://3.citynews.stgy.ovh/~shared/images/v2015/icons/badge-google.png", "http://3.citynews.stgy.ovh/~shared/images/v2015/avatars/citynews-agrigentonotizie.png", "http://1.citynews-citynews.stgy.ovh/images/cn-horizontal-simple-full-10years.png", "http://www.agrigentonotizie.it/~shared/do/~/count/?DNvjV6gt4yaEI5ggDvvK3DE63OfQm3nKv1GyMzzfAaOGwJKlhE-gJ-V3mysU3eySmpxCEWKhMDjwZyJzb7S7fK-MKTc7aDXHcyREPPsxD8rSXLuh-Mg5jikHybS9N9ORgfldWfN4TX5Zu3", "http://3.citynews.stgy.ovh/~shared/images/v4/elementi/mappa-sud.gif", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://1.citynews.stgy.ovh/~shared/images/v2015/icons/badge-apple.svg"], "movies": [], "text": "Sono salite a 44, complessivamente, le persone - residenti fra capoluogo e provincia - risultate positive al tampone rino-faringeo Covid-19. Il dato di 43 contagiati - fornito dalla Prefettura di Agrigento - \u00e8 aggiornato a ieri quando, sempre complessivamente, erano stati effettuati ben 489 test.\n\nLa distribuzione territoriale degli agrigentini che risultano essere infetti \u00e8 la seguente: 2 casi ad Agrigento, 2 a Canicatt\u00ec, 3 a Favara, 3 a Licata, 3 a Menfi, 1 a Montallegro, 3 a Palma di Montechiaro, 6 a Ribera, 1 a Santa Margherita Belice, 1 a Siculiana e 18 a Sciacca. Nell'elenco fornito dalla Prefettura (con il numero di 43 contagiati ndr.) - e aggiornato, appunto, a ieri (domenica ndr.) - manca infatti il caso di Raffadali che \u00e8 stato annunciato sui social dal sindaco Silvio Cuffaro.\n\nRispetto ai dati aggiornati alle ore 18 di sabato 21 marzo, quando di tamponi risultavano esserne stati fatti 465, restano confermati i dati di Sciacca, Menfi, Santa Margherita Belice, Licata, Agrigento, Favara, Montallegro, Canicatt\u00ec. Sono invece aumentati i casi di Palma di Montechiaro che da 2 \u00e8 passata a 3 (ma era stato gi\u00e0 annunciato sui social dal sindaco Stefano Castellino) e quelli di Ribera che da 4 test positivi \u00e8 passata a 6.\n\nIl caso di Siculiana\n\nContestualmente, all'arrivo dei dati della Prefettura di Agrigento, il sindaco di Siculiana, Leonardo Lauricella, ha dato - attraverso i social - la comunicazione: \"Dopo i casi di contagio verificatisi anche in diversi Comuni a noi vicini, oggi \u00e8 la nostra comunit\u00e0 ad esserne interessata. Dalle autorit\u00e0 competenti, infatti, mi \u00e8 stata comunicata la presenza di un soggetto positivo al coronavirus nel nostro Comune. Si tratta di un anziano ultranovantenne ospitato presso la casa di riposo per anziani di Siculiana che in data 20 marzo \u00e8 stato ricoverato presso l'ospedale di Agrigento e sottoposto a tampone faringeo che ha dato esito positivo. Al momento, l'anziano \u00e8 stato trasferito presso la struttura ospedaliera di Marsala dove si attendono gli esiti di un secondo tampone\".\n\nRicoveri e dati ufficiali\n\nDopo il decesso di ieri, all'ospedale \"Giovanni Paolo II\" di Sciacca non risulta pi\u00f9 nessun paziente - affetto da Coronavirus - ricoverato in provincia. Uno invece il paziente ricoverato al Covid hospital di Partinico, due agrigentini risultano ricoverati a Caltagirone, 4 al Sant'Elia di Caltanissetta, 1 a Trapani, 2 ad Enna. A livello siciliano (i dati sono aggiornati all ore 17 del 22 marzo), i tamponi effettuati sono stati 5.580 (4.883 risultavano effettuati il giorno precedente), 596 i positivi (498 il giorno prima), 8 i deceduti (6 il giorno prima), fermi i dimessi: 26. Sempre a livello regionale (dato sempre aggiornato alle ore 17 del 22 marzo) in isolamento domiciliare risultavano esserci 321 persone, 204 invece il giorno precedente. Ricoverati con sintomi, infine, 220 contro i 206 del giorno precedente.\n\nAlle ore 12 di oggi, la Regione Siciliana ha segnalato all'unit\u00e0 di crisi nazionale: 721 i casi positivi, ma attualmente ne risultano 681 perch\u00e9 27 sono gi\u00e0 guariti e 13 deceduti. Questa la divisione degli attuali positivi nelle varie province: Agrigento, 42; Caltanissetta, 28; Catania, 262; Enna, 38; Messina, 115; Palermo, 98; Ragusa, 8; Siracusa, 48; Trapani, 42. Per quanto riguarda i deceduti, a correzione del precedente report, - scrive la Regione - si precisa che i 13 casi sono riferiti alle seguenti province: 5 a Catania, 4 a Enna, 1 ciascuno ad Agrigento, Caltanissetta, Palermo e Siracusa.\n\nIl tuo browser non pu\u00f2 riprodurre il video. Devi disattivare ad-block per riprodurre il video. Spot Il video non pu\u00f2 essere riprodotto: riprova pi\u00f9 tardi. Attendi solo un istante , dopo che avrai attivato javascript . . . Forse potrebbe interessarti , dopo che avrai attivato javascript . . . Devi attivare javascript per riprodurre il video.", "keywords": [], "meta_keywords": ["coronavirus", "prefettura", "dati", "asp"], "tags": ["prefettura", "asp", "dati", "coronavirus"], "authors": [], "publish_date": null, "summary": "", "article_html": "", "meta_description": "Il sindaco Leonardo Lauricella: \"Si tratta di un anziano ultranovantenne ospitato nella casa di riposo per anziani di Siculiana che in data 20 marzo \u00e8 stato ricoverato all'ospedale di Agrigento e sottoposto a tampone faringeo che ha dato esito positivo. L", "meta_lang": "it", "meta_favicon": "http://3.citynews-agrigentonotizie.stgy.ovh/images/v2015/brand/favicon.png", "meta_data": {"title": "Coronavirus, un caso a Siculiana e Ribera passa a +6: salgono a 44 i contagiati nell'Agrigentino", "description": "Il sindaco Leonardo Lauricella: \"Si tratta di un anziano ultranovantenne ospitato nella casa di riposo per anziani di Siculiana che in data 20 marzo \u00e8 stato ricoverato all'ospedale di Agrigento e sottoposto a tampone faringeo che ha dato esito positivo. L", "keywords": "coronavirus, prefettura, dati, asp", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1202214140, affiliate-data=ct=smart-banner&pt=408258, app-argument=http://www.agrigentonotizie.it/cronaca/coronavirus-agrigento-contagi-dati-prefettura-casi-siculiana-ribera.html", "theme-color": "#F2463D", "msapplication-navbutton-color": "#F2463D", "msapplication-TileColor": "#F2463D", "og": {"title": "Coronavirus, un caso a Siculiana e Ribera passa a +6: salgono a 44 i contagiati nell'Agrigentino", "description": "Il sindaco Leonardo Lauricella: \"Si tratta di un anziano ultranovantenne ospitato nella casa di riposo per anziani di Siculiana che in data 20 marzo \u00e8 stato ricoverato all'ospedale di Agrigento e sottoposto a tampone faringeo che ha dato esito positivo. L'anziano \u00e8 stato trasferito a Marsala dove si attendono gli esiti di un secondo tampone\"", "image": {"identifier": "http://www.agrigentonotizie.it/~media/horizontal-hi/53124193676387/coronavirus-tamponi-2.jpg", "width": 1000, "height": 563}, "url": "http://www.agrigentonotizie.it/cronaca/coronavirus-agrigento-contagi-dati-prefettura-casi-siculiana-ribera.html", "site_name": "AgrigentoNotizie", "type": "article"}, "fb": {"app_id": 231048720310682, "pages": 117363480329}}, "canonical_link": "http://www.agrigentonotizie.it/cronaca/coronavirus-agrigento-contagi-dati-prefettura-casi-siculiana-ribera.html"}