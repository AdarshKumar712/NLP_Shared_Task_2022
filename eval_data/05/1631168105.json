{"source_url": "https://web.archive.org", "url": "https://web.archive.org/web/20201122220440id_/https://www.haberler.com/ataturk-devlet-hastanesi-nde-yeni-uygulama-hayata-13311038-haberi/", "title": "Atat\u00fcrk Devlet Hastanesi'nde yeni uygulama hayata ge\u00e7irildi", "top_image": "https://foto.haberler.com/haber/2020/06/10/ataturk-devlet-hastanesi-nde-yeni-uygulama-ha-13311038_amp.jpg", "meta_img": "https://foto.haberler.com/haber/2020/06/10/ataturk-devlet-hastanesi-nde-yeni-uygulama-ha-13311038_amp.jpg", "images": ["https://web.archive.org/static/img/tasarim/bosluk.gif", "https://foto.haberler.com/haber/2020/06/10/ataturk-devlet-hastanesi-nde-yeni-uygulama-ha-13311038_amp.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://foto.haberler.com/haber/2020/06/10/ataturk-devlet-hastanesi-nde-yeni-uygulama-ha-13311038_o.jpg", "https://www.haberler.com/static/images/haberler.com.png"], "movies": [], "text": "Atat\u00fcrk Devlet Hastanesi'nde yeni uygulama hayata ge\u00e7irildi\n\nAtat\u00fcrk Devlet Hastanesi'nde normalle\u015fme ile yeni sistemde hayata ge\u00e7irildi.\n\nAtat\u00fcrk Devlet Hastanesi'nde normalle\u015fme ile yeni sistemde hayata ge\u00e7irildi. Hastalar art\u0131k s\u0131ran\u0131n gelmesini ana giri\u015f kap\u0131s\u0131nda bekleyecek. Polikliniklere giri\u015fler korona vir\u00fcs \u00f6nlemi olarak ana giri\u015ften hastalar\u0131n ate\u015fleri \u00f6l\u00e7\u00fclerek yap\u0131lacak. B\u00f6ylece sosyal izolasyon sa\u011flan\u0131rken polikliniklere giri\u015fte ya\u015fanan hengamenin de art\u0131k \u00f6n\u00fcne ge\u00e7ilecek.\n\nKorona vir\u00fcs salg\u0131n\u0131 i\u00e7in al\u0131nan \u00f6nlemler yava\u015f yava\u015f kald\u0131r\u0131larak normalle\u015fme s\u00fcrecine girilirken Atat\u00fcrk Devlet Hastanesinde de normalle\u015fme s\u00fcrecinde bir dizi yeni uygulamalar hayata ge\u00e7irildi. Bu kapsamda poliklinik giri\u015fleri hastane ana giri\u015fine al\u0131nd\u0131. \u00c7\u0131k\u0131\u015flar ise \u00f6nceki poliklinik giri\u015finden yap\u0131lacak. Tek y\u00f6n sistemi ile hastalar\u0131n poliklinik giri\u015f ve \u00e7\u0131k\u0131\u015flar\u0131nda ya\u015fad\u0131klar\u0131 hengame ortadan kald\u0131r\u0131lm\u0131\u015f ve insanlar\u0131n birbirlerine temaslar\u0131n\u0131n \u00f6n\u00fcne ge\u00e7ilmi\u015f olacak. Ayr\u0131ca poliklinik ana giri\u015fi \u00f6n\u00fcne de oturma koltuklar\u0131 yerle\u015ftirildi. Arada sosyal mesafe kurallar\u0131n\u0131 an\u0131msatan uyar\u0131lar\u0131n bulundu\u011fu ve sadece iki ki\u015finin birbirinden ayr\u0131 olarak oturabilece\u011fi koltuklar ile hastalar, poliklinik randevu s\u0131ras\u0131n\u0131 havadar ortamda bekleyecekler. Yerle\u015ftirilen ekranlar ile de korona vir\u00fcs ise ilgili g\u00fcncel bilgiler s\u0131ras\u0131n\u0131 bekleyen hastalarla payla\u015f\u0131l\u0131rken, video ve slaytlarla vir\u00fcse kar\u015f\u0131 al\u0131nacak \u00f6nlemler ile uyar\u0131larda payla\u015f\u0131lacak. Hasta 182 MHRS2nden randevusunu ald\u0131ktan sonra ana giri\u015fte kurulan bankolardan hasta s\u0131ras\u0131n\u0131 \u00f6\u011frenebilecek, telefonla yada bilgisayardan randevu alamad\u0131ysa bankodan s\u0131ra alabilecek. Daha steril bir hastane i\u00e7in harekete ge\u00e7tiklerini belirten Atat\u00fcrk Devlet Hastanesi Ba\u015fhekimi Opr. Dr. Volkan Temi, tedavi olmak i\u00e7in hastaneye gelen hastalar\u0131n sa\u011fl\u0131klar\u0131n\u0131 korumak amac\u0131yla yeni uygulamaya gittiklerini belirtti. Bu s\u00fcre\u00e7te insanlar\u0131n birbirleriyle temaslar\u0131n\u0131 en aza indireceklerini de dile getiren Opr. Dr. Volkan Temi, tek y\u00f6n uygulamas\u0131n\u0131n hayata ge\u00e7irilmesi i\u00e7in vatanda\u015flar\u0131n mutlaka 182 MHRS \u00fczerinden randevu alarak hastaneye gelmelerinin kendi sa\u011fl\u0131klar\u0131 a\u00e7\u0131s\u0131ndan daha da iyi olaca\u011f\u0131n\u0131 da dile getirdi. - D\u00dcZCE\n\nKaynak: \u0130hlas Haber Ajans\u0131", "keywords": [], "meta_keywords": ["Mustafa Kemal Atat\u00fcrk", "Devlet Hastanesi", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Atat\u00fcrk Devlet Hastanesi'nde yeni uygulama hayata ge\u00e7irildi Atat\u00fcrk Devlet Hastanesi'nde normalle\u015fme ile yeni sistemde hayata ge\u00e7irildi.", "meta_lang": "tr", "meta_favicon": "https://www.haberler.com/static/images/touch-icon-iphone.png", "meta_data": {"description": "Atat\u00fcrk Devlet Hastanesi'nde yeni uygulama hayata ge\u00e7irildi Atat\u00fcrk Devlet Hastanesi'nde normalle\u015fme ile yeni sistemde hayata ge\u00e7irildi.", "keywords": "Mustafa Kemal Atat\u00fcrk, Devlet Hastanesi, G\u00fcncel, Haber", "image": "https://foto.haberler.com/haber/2020/06/10/ataturk-devlet-hastanesi-nde-yeni-uygulama-ha-13311038_amp.jpg", "robots": "max-image-preview:large", "medium": "news", "dateCreated": "2020-06-10T19:29:33+03:00", "dateUpdated": "2020-06-10T21:49:56+03:00", "msapplication-starturl": "https://www.haberler.com", "article": {"id": 13311038, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Mustafa Kemal Atat\u00fcrk, Devlet Hastanesi, G\u00fcncel"}, "og": {"url": "https://www.haberler.com/ataturk-devlet-hastanesi-nde-yeni-uygulama-hayata-13311038-haberi/", "site_name": "Haberler.com", "locale": "tr_TR", "type": "article", "title": "Atat\u00fcrk Devlet Hastanesi'nde yeni uygulama hayata ge\u00e7irildi", "description": "Atat\u00fcrk Devlet Hastanesi'nde normalle\u015fme ile yeni sistemde hayata ge\u00e7irildi.", "image": {"identifier": "https://foto.haberler.com/haber/2020/06/10/ataturk-devlet-hastanesi-nde-yeni-uygulama-ha-13311038_amp.jpg", "secure_url": "https://foto.haberler.com/haber/2020/06/10/ataturk-devlet-hastanesi-nde-yeni-uygulama-ha-13311038_amp.jpg", "width": 1200, "height": 799}}, "fb": {"pages": 130833686950210, "app_id": 1094461860619988, "page_id": 116642265047044}, "twitter": {"url": "https://www.haberler.com/ataturk-devlet-hastanesi-nde-yeni-uygulama-hayata-13311038-haberi/", "card": "summary_large_image", "site": "Haberler", "title": "Atat\u00fcrk Devlet Hastanesi'nde yeni uygulama hayata ge\u00e7irildi", "description": "Atat\u00fcrk Devlet Hastanesi'nde normalle\u015fme ile yeni sistemde hayata ge\u00e7irildi.", "image": "https://foto.haberler.com/haber/2020/06/10/ataturk-devlet-hastanesi-nde-yeni-uygulama-ha-13311038_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "apple-mobile-web-app-status-bar-style": "black", "apple-mobile-web-app-title": "Haberler.com", "msapplication-TileColor": "#ffffff", "msapplication-TileImage": "/static/img/favicons/icon152.png?v=2", "theme-color": "#ffffff", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/ataturk-devlet-hastanesi-nde-yeni-uygulama-hayata-13311038-haberi/"}