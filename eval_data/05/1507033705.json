{"source_url": "https://web.archive.org", "url": "https://web.archive.org/web/20210127045331id_/https://www.open.online/2020/01/28/coronavirus-oms-fiducia-governo-cina-mea-culpa-sottovalutato-rischio-contagio/", "title": "Coronavirus, l\u2019Oms: \u00abRischio globale alto, ma fiducia in Pechino. Pacchi dalla Cina? Nessun pericolo\u00bb", "top_image": "https://www.open.online/wp-content/uploads/2020/01/GOLF_20200127011813590.jpg", "meta_img": "https://www.open.online/wp-content/uploads/2020/01/GOLF_20200127011813590.jpg", "images": ["https://www.open.online/wp-content/uploads/2021/01/ventre-2-400x225.jpg", "https://www.open.online/wp-content/uploads/2020/01/GOLF_20200127011813590.jpg", "https://www.open.online/wp-content/uploads/2021/01/GOLF_20210106165650638_45c16d053eaa5f8abde011181c1a75f1-1155x768-1-400x266.jpg", "https://www.open.online/wp-content/uploads/2020/01/GOLF_20200127011813590-1152x768.jpg", "https://www.open.online/wp-content/uploads/2021/01/GOLF_20210126184935514_a80fb1a717e4f93eaf32c64f924e2e56-400x265.jpg", "https://www.open.online/wp-content/uploads/2021/01/GOLF_20210125162415450_2178ca6cc09275eb56cad3bb7eecf22f-400x267.jpg", "https://www.open.online/wp-content/uploads/2020/11/paypal_banner.jpg", "https://www.open.online/wp-content/uploads/2021/01/GOLF_20210126210222377_8968ecb2ff6e7d34db23c811b3e99c71-400x281.jpg", "https://www.open.online/wp-content/uploads/2021/01/nuova-zelanda-concerto-400x222.jpg"], "movies": [], "text": "Mentre continua a salire il bilancio delle vittime e dei contagi per il coronavirus, con 81 morti e oltre 2.700 casi registrati, il direttore generale dell\u2019Organizzazione mondiale per la sanit\u00e0 (OMS), Tedros Adhanom Ghebreyesus, tenta di rassicurare il pianeta. Ghebreyesus ha espresso \u00abpiena fiducia\u00bb nelle misure adottate dal Governo cinese per contenere l\u2019epidemia, invitando tutti a \u00abrimanere calmi e non reagire in modo sproporzionato\u00bb.\n\nInoltre, si \u00e8 detto contrario alle operazioni di evacuazione dei cittadini stranieri dalla Cina. In precedenza l\u2019Oms aveva ammesso di aver sottovalutato il livello di rischio, classificandolo come \u201cmoderato\u201d anzich\u00e9 \u201calto\u201d nei rapporti del 23-25 gennaio, dopo che il sindaco della citt\u00e0 di Wuhan, epicentro dell\u2019epidemia, avesse minacciato la dimissioni per aver consentito a cinque milioni di residenti di lasciare la citt\u00e0 prima dell\u2019istituzione del cordone sanitario.\n\nPazienti asintomatici\n\nL\u2019Oms invece ha espresso \u00abpreoccupazione\u00bb per lo studio che ha riscontrato la presenza di pazienti asintomatici, ovvero di persone portatori del virus che per\u00f2 non manifestano alcun sintomo, complicando notevolmente la profilassi. \u00abLa materia \u00e8 preoccupante e la stiamo analizzando\u00bb, ha dichiarato il portavoce, Christian Lindmeier, in conferenza stampa a Ginevra.\n\nI pacchi dalla Cina non sono vettori del virus\n\nNiente paura per\u00f2 per i pacchi spediti dalla Cina: riceverli \u00abnon comporta alcun problema per il contagio\u00bb, di coronavirus, ha aggiunto Christian Lindmeier. Il motivo riguarda la durata della spedizione, troppo lunga in media per permettere al virus di sopravvivere: \u00abSe io tossisco sulla mano e passo un telefono, per esempio, ci pu\u00f2 essere contagio \u2013 ha aggiunto Lindmeier.- ma il tempo di sopravvivenza del virus \u00e8 molto, molto ridotto e forse dopo mezzora non pu\u00f2 pi\u00f9 contaminare persone\u00bb.\n\nLeggi anche:", "keywords": [], "meta_keywords": [""], "tags": [], "authors": [], "publish_date": "Tue Jan 28 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "/favicon/apple-touch-icon.png", "meta_data": {"viewport": "width=device-width, initial-scale=1.0", "msapplication-TileColor": "#da532c", "theme-color": "#ffffff", "robots": "index, follow", "googlebot": "index, follow, max-snippet:-1, max-image-preview:large, max-video-preview:-1", "bingbot": "index, follow, max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Coronavirus, l'Oms: \u00abRischio globale alto, ma fiducia in Pechino. Pacchi dalla Cina? Nessun pericolo\u00bb - Open", "description": "Il direttore dell'Oms si trova in queste ore a Pechino per incontrare i funzionari cinesi", "url": "https://www.open.online/2020/01/28/coronavirus-oms-fiducia-governo-cina-mea-culpa-sottovalutato-rischio-contagio/", "site_name": "Open", "image": {"identifier": "https://www.open.online/wp-content/uploads/2020/01/GOLF_20200127011813590.jpg", "secure_url": "https://www.open.online/wp-content/uploads/2020/01/GOLF_20200127011813590.jpg"}}, "article": {"publisher": "https://www.facebook.com/Opengiornaleonline/", "author": "https://www.facebook.com/Opengiornaleonline/", "published_time": "2020-01-28T11:32:22+00:00", "modified_time": "2020-02-11T08:52:42+00:00"}, "fb": {"app_id": 574466270041833}, "twitter": {"card": "summary_large_image", "creator": "@https://twitter.com/open_gol", "site": "@Open_gol"}}, "canonical_link": "https://www.open.online/2020/01/28/coronavirus-oms-fiducia-governo-cina-mea-culpa-sottovalutato-rischio-contagio/"}