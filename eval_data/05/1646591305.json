{"source_url": "https://web.archive.org", "url": "https://web.archive.org/web/20211005021740id_/https://www.rmf24.pl/raporty/raport-koronawirus-z-chin/najnowsze-fakty/news-ke-i-inne-panstwa-przeznacza-6-miliardow-na-walke-z-covid-19,nId,4578894", "title": "KE i inne pa\u0144stwa przeznacz\u0105 6 miliard\u00f3w na walk\u0119 z Covid-19", "top_image": "https://i.iplsc.com/-/000A8CPX8D95YHJ7-C411.jpg", "meta_img": "https://i.iplsc.com/-/000A8CPX8D95YHJ7-C411.jpg", "images": ["https://i.iplsc.com/0007T0Q8S45GRKJY-C0.png", "https://i.iplsc.com/-/000A8CNDKNM4O3DN-C441.jpg", "https://web.archive.org/s/classic/ajax-loader.gif", "https://i.iplsc.com/-/000A8CNMQQKLCUC4-C441.jpg", "https://i.iplsc.com/pap/0009A6098CYXTC6T-C326.jpg", "https://googleads.g.doubleclick.net/pagead/viewthroughconversion/1039293092/?value=0&guid=ON&script=0", "https://web.archive.org/s/classic/img/RMF-FM-logo2.png", "https://i.iplsc.com/zdjecie-ilustracyjne/000A8CPWA88J0EYP-C116-F4.jpg", "https://web.archive.org/s/classic/img/facebook-messenger.png", "https://i.iplsc.com/-/000A8CPX8D95YHJ7-C411.jpg", "https://i.iplsc.com/-/000A8CKT52U3XHLK-C441.jpg"], "movies": ["https://www.youtube.com/embed/ljCJTiTFrzQ"], "text": "Komisja Europejska oraz 40 pa\u0144stw \u015bwiata zobowi\u0105za\u0142o si\u0119 w sobot\u0119 do przeznaczenia \u0142\u0105cznie 6,15 mld euro na walk\u0119 z pandemi\u0105 Covid-19 oraz wsparcie najubo\u017cszych. To wynik konferencji zorganizowanej przez KE i organizacj\u0119 Global Citizen.\n\nZdj\u0119cie ilustracyjne / KHALED ELFIQI / PAP/EPA\n\nPodczas sobotniego spotkania, kt\u00f3rego cz\u0119\u015bci\u0105 by\u0142 transmitowany przez internet oraz telewizje na ca\u0142ym \u015bwiecie koncert m.in. Shakiry i Justina Biebera, najwy\u017csz\u0105 kwot\u0119 zadeklarowa\u0142a KE razem z Europejskim Bankiem Inwestycyjnym (EBI) - 4,9 mld euro. USA zobowi\u0105za\u0142y si\u0119 do przeznaczenia 545 mln USD, Niemcy - 383 mln euro, a Kanada - 300 mln CAD (219 mln euro).\n\n\n\nWideo youtube\n\nPieni\u0105dze maj\u0105 zosta\u0107 przeznaczone na wsp\u00f3lny zakup test\u00f3w, lek\u00f3w i szczepionek na Covid-19, a tak\u017ce wsparcie dla najubo\u017cszych i wykluczonych grup spo\u0142ecznych.\n\n\n\nPrzyw\u00f3dcy pa\u0144stw podkre\u015blali konieczno\u015b\u0107 udost\u0119pnienia szczepionek dla wszystkich mieszka\u0144c\u00f3w wszystkich kraj\u00f3w. To jest test na solidarno\u015b\u0107 - o\u015bwiadczy\u0142a przewodnicz\u0105ca KE Ursula von der Leyen. W podobnym tonie wypowiedzieli si\u0119 r\u00f3wnie\u017c przyw\u00f3dcy Wielkiej Brytanii, W\u0142och i Francji.", "keywords": [], "meta_keywords": [""], "tags": [], "authors": ["Rmf Fm", "Arkadiusz"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/favicon/rmf24-ico-192x192.png", "meta_data": {"viewport": "width=device-width, initial-scale=1", "Author": "RMF FM", "GOOGLEBOT": "NOODP", "robots": "max-image-preview:large", "apple-mobile-web-app-capable": "yes", "Keywords": "Komisja, Europejska, oraz, pa\u0144stw, \u015bwiata, zobowi\u0105za\u0142o, sobot\u0119, przeznaczenia, \u0142\u0105cznie, euro, walk\u0119, pandemi\u0105, Covid19, wsparcie, najubo\u017cszych, wynik, konferencji, zorganizowanej, przez, organizacj\u0119, Global, Citizen", "Description": "KE i inne pa\u0144stwa przeznacz\u0105 6 miliard\u00f3w na walk\u0119 z Covid-19 - RMF24.pl - Komisja Europejska oraz 40 pa\u0144stw \u015bwiata zobowi\u0105za\u0142o si\u0119 w sobot\u0119 do przeznaczenia \u0142\u0105cznie 6,15 mld euro na walk\u0119 z pandemi\u0105 Covid-19 oraz wsparcie najubo\u017cszych. To wynik", "fb": {"app_id": 1114676035299552}, "twitter": {"card": "summary_large_image", "site": "@rmf24", "image": "https://i.iplsc.com/-/000A8CPX8D95YHJ7-C411.jpg"}, "og": {"type": "article", "title": "KE i inne pa\u0144stwa przeznacz\u0105 6 miliard\u00f3w na walk\u0119 z Covid-19", "description": "Komisja Europejska oraz 40 pa\u0144stw \u015bwiata zobowi\u0105za\u0142o si\u0119 w sobot\u0119 do przeznaczenia \u0142\u0105cznie 6,15 mld euro na walk\u0119 z pandemi\u0105 Covid-19 oraz wsparcie najubo\u017cszych. To wynik konferencji zorganizowanej przez KE i organizacj\u0119 Global Citizen.", "image": "https://i.iplsc.com/-/000A8CPX8D95YHJ7-C411.jpg", "url": "https://www.rmf24.pl/raporty/raport-koronawirus-z-chin/najnowsze-fakty/news-ke-i-inne-panstwa-przeznacza-6-miliardow-na-walke-z-covid-19,nId,4578894"}, "news_keywords": "RMF24.pl, Pandemia koronawirusa, Komisja Europejska, Covid-19, koronawirus, raport: pandemia koronawirusa, fakty, najnowsze, \u015bwiat", "article": {"section": "documentation"}}, "canonical_link": "https://www.rmf24.pl/raporty/raport-koronawirus-z-chin/najnowsze-fakty/news-ke-i-inne-panstwa-przeznacza-6-miliardow-na-walke-z-covid-19,nId,4578894"}