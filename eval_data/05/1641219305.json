{"source_url": "https://web.archive.org", "url": "https://web.archive.org/web/20210620060637id_/https://www.haberler.com/denizde-kaybolan-cocugun-cesedi-bulundu-2-13348823-haberi/", "title": "Denizde kaybolan \u00e7ocu\u011fun cesedi bulundu", "top_image": "https://foto.haberler.com/haber/2020/06/22/denizde-kaybolan-cocugun-cesedi-bulundu-13348823_amp.jpg", "meta_img": "https://foto.haberler.com/haber/2020/06/22/denizde-kaybolan-cocugun-cesedi-bulundu-13348823_amp.jpg", "images": ["https://www.haberler.com/static/images/haberler.com.png?v=1", "https://web.archive.org/static/img/tasarim/bosluk.gif", "https://foto.haberler.com/haber/2020/06/22/denizde-kaybolan-cocugun-cesedi-bulundu-13348823_amp.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "data:image/gif;base64,R0lGODlhAQABAAD/ACwAAAAAAQABAAACADs=", "https://web.archive.org/static/haberler-logo-2.png", "https://web.archive.org/static/video-replay-2.png"], "movies": [], "text": "Denizde kaybolan \u00e7ocu\u011fun cesedi bulundu\n\nKendisini dinleyen polislere b\u00f6yle seslendi: Kim \u00f6yle d\u00fc\u015f\u00fcn\u00fcyorsa 1 dakika durmas\u0131n\n\nBa\u015far\u0131l\u0131 bir futbolcuyken neden diplomat oldu? Bakan \u00c7avu\u015fo\u011flu ilk kez a\u00e7\u0131klad\u0131\n\nDenizde kaybolan \u00e7ocu\u011fun cesedi bulundu Adana'n\u0131n Karata\u015f il\u00e7esinde \"Bu alanda denize girmek tehlikeli ve yasakt\u0131r\" uyar\u0131s\u0131n\u0131n yaz\u0131l\u0131 oldu\u011fu tabelan\u0131n bulundu\u011fu yerde denize giren ve kaybolan \u00e7ocu\u011fun cans\u0131z bedeni bulundu Olayda iki karde\u015fi sa\u011f kurtulurken, baba \u00f6l\u00fc olarak bulunmu\u015ftu...\n\nDenizde kaybolan \u00e7ocu\u011fun cesedi bulundu\n\nAdana'n\u0131n Karata\u015f il\u00e7esinde \"Bu alanda denize girmek tehlikeli ve yasakt\u0131r\" uyar\u0131s\u0131n\u0131n yaz\u0131l\u0131 oldu\u011fu tabelan\u0131n bulundu\u011fu yerde denize giren ve kaybolan \u00e7ocu\u011fun cans\u0131z bedeni bulundu\n\nOlayda iki karde\u015fi sa\u011f kurtulurken, baba \u00f6l\u00fc olarak bulunmu\u015ftu\n\nADANA - Adana'n\u0131n Karata\u015f il\u00e7esinde \"Bo\u011fulma tehlikesi. Bu alanda denize girmek tehlikeli ve yasakt\u0131r\" tabelas\u0131n\u0131n bulundu\u011fu yerde d\u00fcn denize giren ve kaybolan \u00e7ocu\u011fun cans\u0131z bedeni bu sabah bulundu.\n\nAl\u0131nan bilgiye g\u00f6re, Habib Karayi\u011fit, Babalar G\u00fcn\u00fc dolay\u0131s\u0131yla \u00e7ocuklar\u0131yla birlikte Karata\u015f il\u00e7esindeki d\u00fcn Orman Plaj\u0131na gitti. Karata\u015f Belediyesinin \"Bo\u011fulma tehlikesi. Bu alanda denize girmek tehlikeli ve yasakt\u0131r\" uyar\u0131s\u0131n\u0131n yaz\u0131l\u0131 oldu\u011fu tabelan\u0131n bulundu\u011fu yerde \u00e7ocuklar denize girdi. Dalgak\u0131ran yap\u0131lan b\u00f6lgede y\u00fczmeye \u00e7al\u0131\u015fan \u00e7ocuklar bo\u011fulma tehlikesi ge\u00e7irince baba Habib Karayi\u011fit \u00e7ocuklar\u0131n\u0131 kurtarmak istedi. Ancak baba da bo\u011fulma tehlikesi ya\u015fay\u0131nca plajdaki vatanda\u015flar baba ile \u00e7ocuklar\u0131n\u0131 kurtarmak i\u00e7in denize girdi.\n\nCelal Ko\u011fa adl\u0131 vatanda\u015f, \u00e7evredekilerin de yard\u0131m\u0131 ile bo\u011fulma tehlikesi ge\u00e7iren \u00e7ocuklardan ikisini k\u0131y\u0131ya \u00e7\u0131karmay\u0131 ba\u015fard\u0131. Denizde kendinden ge\u00e7en baba da, vatanda\u015flar taraf\u0131ndan k\u0131y\u0131ya \u00e7\u0131kar\u0131ld\u0131. Sa\u011fl\u0131k ekiplerinin kontrol etti\u011fi Habib Karayi\u011fit'in hayat\u0131n\u0131 kaybetti\u011fi anla\u015f\u0131ld\u0131. Karayi\u011fit'in cans\u0131z bedeni otopsi i\u00e7in morga kald\u0131r\u0131ld\u0131.\n\nBu arada, olay yerine gelen Sahil G\u00fcvenlik ekipleri ise denizde kaybolan Ali Ercan Karayi\u011fit'i arama \u00e7al\u0131\u015fmas\u0131 ba\u015flatt\u0131. Yap\u0131lan \u00e7al\u0131\u015fmalar sonunda sahil g\u00fcvenlik dalg\u0131\u00e7lar\u0131 \u00e7ocu\u011fu bu sabah saat 06.30 s\u0131ralar\u0131nda bulundu. \u00c7ocu\u011fun cenazesi otopsi i\u00e7in adli t\u0131p kurumu morguna kald\u0131r\u0131ld\u0131. Baba ve o\u011flunun cenazesi yeni tip korona vir\u00fcs testi yap\u0131ld\u0131ktan sonra ailesine teslim edilece\u011fi \u00f6\u011frenildi.\n\nKaynak: \u0130hlas Haber Ajans\u0131", "keywords": [], "meta_keywords": ["Karata\u015f", "bo\u011fulma", "Adana", "Baba", "3. Sayfa", "Adana"], "tags": [], "authors": [], "publish_date": "Mon Jun 22 08:14:00 2020", "summary": "", "article_html": "", "meta_description": "Denizde kaybolan \u00e7ocu\u011fun cesedi bulundu Adana'n\u0131n Karata\u015f il\u00e7esinde 'Bu alanda denize girmek tehlikeli ve yasakt\u0131r' uyar\u0131s\u0131n\u0131n yaz\u0131l\u0131 oldu\u011fu tabelan\u0131n bulundu\u011fu yerde denize giren ve kaybolan \u00e7ocu\u011fun cans\u0131z bedeni bulundu Olayda iki karde\u015fi sa\u011f kurtulurken, baba \u00f6l\u00fc olarak bulunmu\u015ftu...", "meta_lang": "tr", "meta_favicon": "https://www.haberler.com/static/images/touch-icon-iphone.png", "meta_data": {"image": "https://foto.haberler.com/haber/2020/06/22/denizde-kaybolan-cocugun-cesedi-bulundu-13348823_amp.jpg", "description": "Denizde kaybolan \u00e7ocu\u011fun cesedi bulundu Adana'n\u0131n Karata\u015f il\u00e7esinde 'Bu alanda denize girmek tehlikeli ve yasakt\u0131r' uyar\u0131s\u0131n\u0131n yaz\u0131l\u0131 oldu\u011fu tabelan\u0131n bulundu\u011fu yerde denize giren ve kaybolan \u00e7ocu\u011fun cans\u0131z bedeni bulundu Olayda iki karde\u015fi sa\u011f kurtulurken, baba \u00f6l\u00fc olarak bulunmu\u015ftu...", "keywords": "Karata\u015f, bo\u011fulma, Adana, Baba, 3. Sayfa, Adana", "robots": "max-image-preview:large", "medium": "news", "dateCreated": "2020-06-22T08:14:00+03:00", "datePublished": "2020-06-22T08:14:00+03:00", "dateModified": "2020-10-13T20:24:00+03:00", "msapplication-starturl": "https://www.haberler.com", "og": {"url": "https://www.haberler.com/denizde-kaybolan-cocugun-cesedi-bulundu-2-13348823-haberi/", "site_name": "Haberler.com", "locale": "tr_TR", "type": "article", "title": "Denizde kaybolan \u00e7ocu\u011fun cesedi bulundu", "description": "Denizde kaybolan \u00e7ocu\u011fun cesedi bulundu Adana'n\u0131n Karata\u015f il\u00e7esinde 'Bu alanda denize girmek tehlikeli ve yasakt\u0131r' uyar\u0131s\u0131n\u0131n yaz\u0131l\u0131 oldu\u011fu tabelan\u0131n bulundu\u011fu yerde denize giren ve kaybolan \u00e7ocu\u011fun cans\u0131z bedeni bulundu Olayda iki karde\u015fi sa\u011f kurtulurken, baba \u00f6l\u00fc olarak bulunmu\u015ftu...", "image": {"identifier": "https://foto.haberler.com/haber/2020/06/22/denizde-kaybolan-cocugun-cesedi-bulundu-13348823_amp.jpg", "alt": "Denizde kaybolan \u00e7ocu\u011fun cesedi bulundu", "secure_url": "https://foto.haberler.com/haber/2020/06/22/denizde-kaybolan-cocugun-cesedi-bulundu-13348823_amp.jpg", "width": 1200, "height": 675, "type": "image/jpeg"}}, "article": {"author": "Haberler.com", "published_time": "2020-06-22T08:14:00+03:00", "modified_time": "2020-10-13T20:24:00+03:00", "section": "G\u00fcncel", "tag": "Karata\u015f, bo\u011fulma, Adana, Baba, 3. Sayfa, Adana", "content_tier": "free"}, "twitter": {"card": "summary_large_image", "site": "@Haberler", "url": "https://www.haberler.com/denizde-kaybolan-cocugun-cesedi-bulundu-2-13348823-haberi/", "title": "Denizde kaybolan \u00e7ocu\u011fun cesedi bulundu", "description": "Denizde kaybolan \u00e7ocu\u011fun cesedi bulundu Adana'n\u0131n Karata\u015f il\u00e7esinde 'Bu alanda denize girmek tehlikeli ve yasakt\u0131r' uyar\u0131s\u0131n\u0131n yaz\u0131l\u0131 oldu\u011fu tabelan\u0131n bulundu\u011fu yerde denize giren ve kaybolan \u00e7ocu\u011fun cans\u0131z bedeni bulundu Olayda iki karde\u015fi sa\u011f kurtulurken, baba \u00f6l\u00fc olarak bulunmu\u015ftu...", "image": "https://foto.haberler.com/haber/2020/06/22/denizde-kaybolan-cocugun-cesedi-bulundu-13348823_amp.jpg"}, "fb": {"page_id": 116642265047044, "app_id": 1094461860619988}, "viewport": "width=1080, maximum-scale=1, user-scalable=yes, shrink-to-fit=no", "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "msapplication-TileColor": "#ffffff", "msapplication-TileImage": "/static/img/favicons/ms-icon-144x144.png?v=5", "theme-color": "#ffffff", "apple-mobile-web-app-status-bar-style": "black", "apple-mobile-web-app-title": "Haberler.com", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/denizde-kaybolan-cocugun-cesedi-bulundu-2-13348823-haberi/"}