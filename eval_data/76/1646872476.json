{"source_url": "https://web.archive.org", "url": "https://web.archive.org/web/20210626225806id_/https://tr.sputniknews.com/savunma/202006281042340322-milli-savunma-bakani-akardan-kara-kuvvetlerinin-2229-kurulus-yil-donumu-mesaji/", "title": "Milli Savunma Bakan\u0131 Akar'dan Kara Kuvvetleri'nin 2229. kurulu\u015f y\u0131l d\u00f6n\u00fcm\u00fc mesaj\u0131", "top_image": "https://cdntr2.img.sputniknews.com/images/104042/21/1040422181.jpg", "meta_img": "https://cdntr2.img.sputniknews.com/images/104042/21/1040422181.jpg", "images": ["data:image/svg+xml,%3Csvg%20xmlns='http://www.w3.org/2000/svg'%20width='705'%20height='375'%3E%3C/svg%3E", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://web.archive.org/services/counter/?project=&obj_id=1042340322&obj_type=article&action_type=&ts=1624748290", "https://cdntr2.img.sputniknews.com/images/104042/21/1040422181.jpg", "https://cdntr1.img.sputniknews.com/i/avatar-default.png", "https://cdntr1.img.sputniknews.com/img/104042/21/1040422156_0:0:1011:548_1000x541_80_0_0_5e04d3b61a3f0589dd83e05b9b292868.jpg", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E"], "movies": [], "text": "Milli Savunma Bakan\u0131 Akar, \"Kara Kuvvetlerimiz; asil milletimizin sevgisi, g\u00fcveni ve duas\u0131ndan ald\u0131\u011f\u0131 g\u00fc\u00e7le bug\u00fcne kadar oldu\u011fu gibi bundan sonra da kendisine verilecek her t\u00fcrl\u00fc g\u00f6revi ba\u015far\u0131yla yerine getirecek ve \u00fclkemizin gurur kayna\u011f\u0131 olmaya devam edecektir\" dedi.\n\nMilli Savunma Bakan\u0131 Hulusi Akar, Kara Kuvvetleri'nin 2229. kurulu\u015f y\u0131l d\u00f6n\u00fcm\u00fc dolay\u0131s\u0131yla yay\u0131mlad\u0131\u011f\u0131 mesajda, Mete Han taraf\u0131ndan milattan \u00f6nce 209 y\u0131l\u0131nda temelleri at\u0131lan ve T\u00fcrk ordusunun temel unsuru olan Kara Kuvvetlerinin kurulu\u015funun y\u0131l d\u00f6n\u00fcm\u00fcn\u00fc kutlaman\u0131n gururunu ya\u015fad\u0131klar\u0131n\u0131 belirtti.\n\nVatan\u0131n ve milletin g\u00fcvenli\u011fi i\u00e7in yurt i\u00e7i ve d\u0131\u015f\u0131nda, s\u0131n\u0131r \u00f6tesinde bug\u00fcne kadar y\u00fcr\u00fct\u00fclen ter\u00f6rle m\u00fccadele operasyonlar\u0131nda T\u00fcrk Silahl\u0131 Kuvvetlerinin di\u011fer unsurlar\u0131yla uyum i\u00e7erisinde omuz omuza \u00e7al\u0131\u015farak b\u00fcy\u00fck ba\u015far\u0131lar elde eden Kara Kuvvetlerinin; bug\u00fcn de her t\u00fcrl\u00fc tehdit ve tehlikeye kar\u015f\u0131 azim ve kararl\u0131l\u0131kla faaliyetlerine devam etti\u011fini s\u00f6yleyen i\u015faret eden Akar, mesaj\u0131nda \u015funlar\u0131 kaydetti:\n\n\u00a9 AA Milli Savunma Bakan\u0131 Akar: T\u00fcrkler ve K\u00fcrtler et ve t\u0131rnak gibidir\n\nBakan Akar, Kara Kuvvetlerinin kahraman ve fedakar personelini ba\u015far\u0131lar\u0131ndan dolay\u0131 kutlad\u0131\u011f\u0131 mesaj\u0131nda, \u015fu de\u011ferlendirmeyi yapt\u0131: \"Kara Kuvvetlerimiz; asil milletimizin sevgisi, g\u00fcveni ve duas\u0131ndan ald\u0131\u011f\u0131 g\u00fc\u00e7le bug\u00fcne kadar oldu\u011fu gibi bundan sonra da kendisine verilecek her t\u00fcrl\u00fc g\u00f6revi ba\u015far\u0131yla yerine getirecek ve \u00fclkemizin gurur kayna\u011f\u0131 olmaya devam edecektir. Bu kurulu\u015f y\u0131l d\u00f6n\u00fcm\u00fc vesilesiyle; Gazi Mustafa Kemal Atat\u00fcrk ve silah arkada\u015flar\u0131n\u0131, aziz \u015fehitlerimizi, ebediyete intikal eden kahraman gazilerimizi bir kez daha rahmet ve minnetle yad ediyor; hayatta olan kahraman gazilerimize, \u015fehitlerimizin ve gazilerimizin de\u011ferli aile fertlerine sayg\u0131 ve \u015f\u00fckranlar\u0131m\u0131 sunuyorum.\n\nKara Kuvvetleri Komutan\u0131 Orgeneral \u00dcmit D\u00fcndar ba\u015fta olmak \u00fczere, Kara Kuvvetlerimizin bug\u00fcnk\u00fc seviyesine ula\u015fmas\u0131nda eme\u011fi ge\u00e7en muvazzaf ve emekli t\u00fcm personelini kutluyor, kendilerine ve onlara daima destek sa\u011flayan k\u0131ymetli aile fertlerine sa\u011fl\u0131k, ba\u015far\u0131 ve esenlikler diliyorum.\"\n\nMSB'den y\u0131l d\u00f6n\u00fcm\u00fcne \u00f6zel video\n\nMilli Savunma Bakanl\u0131\u011f\u0131 (MSB) da Kara Kuvvetleri Komutanl\u0131\u011f\u0131'n\u0131n kurulu\u015f y\u0131l d\u00f6n\u00fcm\u00fc dolay\u0131s\u0131yla envanterde bulunan silah, ara\u00e7 ile operasyonlar ve tatbikatlara ait g\u00f6rsellerin yer ald\u0131\u011f\u0131 bir video payla\u015ft\u0131.\n\n\u015eanl\u0131 tarihimizin ayr\u0131lmaz par\u00e7as\u0131, kutlu zaferlerimizin mimar\u0131, her zaman g\u00f6revinin ba\u015f\u0131nda ve asil milletimizin emrinde olan T\u00fcrk Kara Kuvvetleri Komutanl\u0131\u011f\u0131m\u0131z\u0131n 2229\u2019uncu kurulu\u015f y\u0131l d\u00f6n\u00fcm\u00fc kutlu olsun! \ud83c\uddf9\ud83c\uddf7#MSB #TSK #KKK pic.twitter.com/F5m9RSd7LQ \u2014 T.C. Mill\u00ee Savunma Bakanl\u0131\u011f\u0131 (@tcsavunma) June 28, 2020\n\n\u200b", "keywords": [], "meta_keywords": ["savunma bakan\u0131 akar", "kara kuvvetleri", "2229. kurulu\u015f y\u0131l d\u00f6n\u00fcm\u00fc", "msb"], "tags": ["kurulu\u015f", "Kara Kuvvetleri", "Video", "F\u0131rat Kalkan\u0131", "Libya", "Zeytin Dal\u0131 Harekat\u0131", "Afganistan", "Irak", "Milli Savunma Bakanl\u0131\u011f\u0131", "Hulusi Akar", "y\u0131l d\u00f6n\u00fcm\u00fc", "Bar\u0131\u015f P\u0131nar\u0131 Harekat\u0131"], "authors": [], "publish_date": null, "summary": "", "article_html": "", "meta_description": "Milli Savunma Bakan\u0131 Akar, \"Kara Kuvvetlerimiz; asil milletimizin sevgisi, g\u00fcveni ve duas\u0131ndan ald\u0131\u011f\u0131 g\u00fc\u00e7le bug\u00fcne kadar oldu\u011fu gibi bundan sonra da kendisine verilecek...", "meta_lang": "tr", "meta_favicon": "https://cdntr2.img.sputniknews.com/i/sputnik.png", "meta_data": {"description": "Milli Savunma Bakan\u0131 Akar, \"Kara Kuvvetlerimiz; asil milletimizin sevgisi, g\u00fcveni ve duas\u0131ndan ald\u0131\u011f\u0131 g\u00fc\u00e7le bug\u00fcne kadar oldu\u011fu gibi bundan sonra da kendisine verilecek...", "keywords": "savunma bakan\u0131 akar, kara kuvvetleri, 2229. kurulu\u015f y\u0131l d\u00f6n\u00fcm\u00fc, msb", "news_keywords": "savunma bakan\u0131 akar, kara kuvvetleri, 2229. kurulu\u015f y\u0131l d\u00f6n\u00fcm\u00fc, msb", "robots": "all", "format-detection": "telephone=no", "analytics": {"site_domain": "tr.sputniknews.com", "article_id": 1042340322, "p_ts": 1593333694, "rubric": "savunma", "tags": "Bar\u0131\u015f P\u0131nar\u0131 Harekat\u0131, F\u0131rat Kalkan\u0131, Zeytin Dal\u0131 Harekat\u0131, Afganistan, Irak, Libya, y\u0131l d\u00f6n\u00fcm\u00fc, kurulu\u015f, Video, Milli Savunma Bakanl\u0131\u011f\u0131, Kara Kuvvetleri, Hulusi Akar"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "site": "@sputnik_TR", "url": "https://tr.sputniknews.com/savunma/202006281042340322-milli-savunma-bakani-akardan-kara-kuvvetlerinin-2229-kurulus-yil-donumu-mesaji/", "title": "Milli Savunma Bakan\u0131 Akar'dan Kara Kuvvetleri'nin 2229. kurulu\u015f y\u0131l d\u00f6n\u00fcm\u00fc mesaj\u0131", "description": "Milli Savunma Bakan\u0131 Akar, \"Kara Kuvvetlerimiz; asil milletimizin sevgisi, g\u00fcveni ve duas\u0131ndan ald\u0131\u011f\u0131 g\u00fc\u00e7le bug\u00fcne kadar oldu\u011fu gibi bundan sonra da kendisine verilecek...", "image": "https://tr.sputniknews.com/sharing_snippet/1042340322.png?1593333694"}, "fb": {"app_id": 1649800968572061, "pages": 325770234130103}, "apple-itunes-app": "app-id=969452947, app-argument=com.sputniknews://article?issuer_id=17&issuer_article_id=1042340322", "google-play-app": "app-id=com.sputniknews.sputnik", "og": {"title": "Milli Savunma Bakan\u0131 Akar'dan Kara Kuvvetleri'nin 2229. kurulu\u015f y\u0131l d\u00f6n\u00fcm\u00fc mesaj\u0131", "url": "https://tr.sputniknews.com/savunma/202006281042340322-milli-savunma-bakani-akardan-kara-kuvvetlerinin-2229-kurulus-yil-donumu-mesaji/", "type": "website", "description": "Milli Savunma Bakan\u0131 Akar, \"Kara Kuvvetlerimiz; asil milletimizin sevgisi, g\u00fcveni ve duas\u0131ndan ald\u0131\u011f\u0131 g\u00fc\u00e7le bug\u00fcne kadar oldu\u011fu gibi bundan sonra da kendisine verilecek...", "image": {"identifier": "https://cdntr2.img.sputniknews.com/images/104042/21/1040422181.jpg", "width": 705, "height": 375}}, "lastmod": "2020-06-28T11:48:53Z", "pubdate": "2020-06-28T11:41:34Z", "url_type": "usual"}, "canonical_link": "https://tr.sputniknews.com/savunma/202006281042340322-milli-savunma-bakani-akardan-kara-kuvvetlerinin-2229-kurulus-yil-donumu-mesaji/"}