{"source_url": "https://web.archive.org", "url": "https://web.archive.org/web/20200121032820id_/https://www.mynet.com/bakan-pakdemirli-cezalar-bugunkune-oranla-cok-daha-agir-olacak-110106379311", "title": "Bakan Pakdemirli: \"Cezalar bug\u00fcnk\u00fcne oranla \u00e7ok daha a\u011f\u0131r olacak\"", "top_image": "https://imgrosetta.mynet.com/file/1585522/700x400.jpg", "meta_img": "https://imgrosetta.mynet.com/file/1585522/700x400.jpg", "images": ["data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw==", "https://img7.mynet.com/mynet-logo.png", "https://imgrosetta.mynet.com/file/1585522/700x400.jpg", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "data:image/gif;base64,R0lGODlhAQABAIABAM7Ozv///yH5BAEKAAEALAAAAAABAAEAAAICRAEAOw=="], "movies": [], "text": "Tar\u0131m ve Orman Bakan\u0131 Bekir Pakdemirli, g\u0131dada taklit ve ta\u011f\u015fi\u015f yapanlara y\u00f6nelik yasal d\u00fczenleme \u00e7al\u0131\u015fmalar\u0131n devam etti\u011fini belirterek, \"Benim g\u00f6nl\u00fcm hapis cezas\u0131n\u0131 ister. Bu hapis cezas\u0131 olabilir, ticaretten men de olabilir. Daha farkl\u0131 \u015feyler olabilir. \u015eundan emin olabilirsiniz; cezalar bug\u00fcnk\u00fcne oranla \u00e7ok daha a\u011f\u0131r olacak\" dedi.\n\nCumhurba\u015fkan\u0131 Recep Tayyip Erdo\u011fan taraf\u0131ndan T\u00fcrkiye Tar\u0131m Orman \u015euras\u0131 sonu\u00e7 bildirgesinde g\u0131dada taklit ve ta\u011f\u015fi\u015f cezalar\u0131n\u0131n cayd\u0131r\u0131c\u0131 seviyeye y\u00fckseltilece\u011fi belirtilmi\u015fti. Tar\u0131m ve Orman Bakan\u0131 Bekir Pakdemirli, AK Parti Grup toplant\u0131s\u0131 \u00f6ncesi, g\u0131dada taklit ve ta\u011f\u015fi\u015f yapanlara y\u00f6nelik yasal d\u00fczenleme \u00e7al\u0131\u015fmalar\u0131na ili\u015fkin sorular\u0131 yan\u0131tlad\u0131.\n\nG\u0131dada ta\u011f\u015fi\u015f ve taklit yapanlara y\u00f6nelik yasal d\u00fczenlemelerin devam etti\u011fini kaydeden Bakan Pakdemirli, \"Bundan sonra herhangi bir gecikme olmadan k\u0131sa aral\u0131klarla bu a\u00e7\u0131klamalar\u0131n hepsini yap\u0131yor olaca\u011f\u0131z. Yasal d\u00fczenleme ile ilgili \u00e7al\u0131\u015fmalar\u0131m\u0131z var. \u015eu an meclis ve k\u00fclliye ile irtibat\u0131m\u0131z devam ediyor. En yak\u0131n zamanda meclise getirmek konusunda gayretimiz s\u00fcr\u00fcyor. Buradaki ana ama\u00e7; hem cayd\u0131r\u0131c\u0131l\u0131\u011f\u0131n artmas\u0131 hem m\u00fceyyidelerin art\u0131r\u0131lmas\u0131 olacak. Benim g\u00f6nl\u00fcm hapis cezas\u0131n\u0131 ister ama bu hapis cezas\u0131 olabilir, ticaretten men olabilir. Daha farkl\u0131 \u015feyler olabilir. Bunlar\u0131n hepsi ilgili kurumlar\u0131n g\u00f6r\u00fc\u015fleri al\u0131narak s\u00fcrd\u00fcr\u00fcl\u00fcyor. Adalet Bakanl\u0131\u011f\u0131 ve di\u011fer bakanl\u0131klar\u0131n g\u00f6r\u00fc\u015fleri al\u0131n\u0131yor. Bu konuda bizim istedi\u011fimiz olmayabilir ama \u015fundan emin olabilirsiniz, cezalar bug\u00fcnk\u00fcne oranla \u00e7ok daha a\u011f\u0131r olacak\" diye konu\u015ftu.\n\n", "keywords": [], "meta_keywords": ["Bakan", "Pakdemirli", "\"Cezalar", "bug\u00fcnk\u00fcne", "oranla", "\u00e7ok", "daha", "a\u011f\u0131r", "olacak\""], "tags": [], "authors": ["G\u00fcncel Haberleri\u0307"], "publish_date": null, "summary": "", "article_html": "", "meta_description": "Tar\u0131m ve Orman Bakan\u0131 Bekir Pakdemirli, g\u0131dada taklit ve ta\u011f\u015fi\u015f yapanlara y\u00f6nelik yasal d\u00fczenleme  \u00e7al\u0131\u015fmalar\u0131n devam etti\u011fini belirterek, \"Benim g\u00f6nl\u00fcm hapis cezas\u0131n\u0131 ister.", "meta_lang": "tr", "meta_favicon": "//s.mynet.com.tr/rosetta/services/haber/production/apple-touch-icon-57x57.png", "meta_data": {"fb": {"pages": "143217525724589,109532732434779", "app_id": 141232139244860}, "description": "Tar\u0131m ve Orman Bakan\u0131 Bekir Pakdemirli, g\u0131dada taklit ve ta\u011f\u015fi\u015f yapanlara y\u00f6nelik yasal d\u00fczenleme  \u00e7al\u0131\u015fmalar\u0131n devam etti\u011fini belirterek, \"Benim g\u00f6nl\u00fcm hapis cezas\u0131n\u0131 ister.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1.0", "keywords": "Bakan, Pakdemirli, \"Cezalar, bug\u00fcnk\u00fcne, oranla, \u00e7ok, daha, a\u011f\u0131r, olacak&quot", "news_keywords": "Bakan, Pakdemirli, \"Cezalar, bug\u00fcnk\u00fcne, oranla, \u00e7ok, daha, a\u011f\u0131r, olacak&quot, Bakan Pakdemirli: \"Cezalar bug\u00fcnk\u00fcne oranla \u00e7ok daha a\u011f\u0131r olacak\"", "og": {"site_name": "Mynet Haber", "locale": "tr", "url": "https://www.mynet.com/bakan-pakdemirli-cezalar-bugunkune-oranla-cok-daha-agir-olacak-110106379311", "type": "article", "title": "Bakan Pakdemirli: \"Cezalar bug\u00fcnk\u00fcne oranla \u00e7ok daha a\u011f\u0131r olacak\"", "description": "Tar\u0131m ve Orman Bakan\u0131 Bekir Pakdemirli, g\u0131dada taklit ve ta\u011f\u015fi\u015f yapanlara y\u00f6nelik yasal d\u00fczenleme  \u00e7al\u0131\u015fmalar\u0131n devam etti\u011fini belirterek, \"Benim g\u00f6nl\u00fcm hapis cezas\u0131n\u0131 ister.", "image": "https://imgrosetta.mynet.com/file/1585522/700x400.jpg"}, "twitter": {"card": "summary_large_image", "site": "@HaberMynet", "title": "Bakan Pakdemirli: \"Cezalar bug\u00fcnk\u00fcne oranla \u00e7ok daha a\u011f\u0131r olacak\"", "description": "Tar\u0131m ve Orman Bakan\u0131 Bekir Pakdemirli, g\u0131dada taklit ve ta\u011f\u015fi\u015f yapanlara y\u00f6nelik yasal d\u00fczenleme  \u00e7al\u0131\u015fmalar\u0131n devam etti\u011fini belirterek, \"Benim g\u00f6nl\u00fcm hapis cezas\u0131n\u0131 ister.", "image": "https://imgrosetta.mynet.com/file/1585522/700x400.jpg"}}, "canonical_link": "https://www.mynet.com/bakan-pakdemirli-cezalar-bugunkune-oranla-cok-daha-agir-olacak-110106379311"}