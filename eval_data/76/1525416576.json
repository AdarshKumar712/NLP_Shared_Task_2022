{"source_url": "https://web.archive.org", "url": "https://web.archive.org/web/20200220170110id_/https://www.haberler.com/tartistigi-esini-bogarak-olduren-koca-tutuklandi-12934319-haberi/", "title": "Tart\u0131\u015ft\u0131\u011f\u0131 e\u015fini bo\u011farak \u00f6ld\u00fcren koca tutukland\u0131", "top_image": "https://foto.haberler.com/haber/2020/02/19/tartistigi-esini-bogarak-olduren-koca-tutukla-12934319_local.jpg", "meta_img": "https://foto.haberler.com/haber/2020/02/19/tartistigi-esini-bogarak-olduren-koca-tutukla-12934319_local.jpg", "images": ["https://foto.haberler.com/haber/2020/02/19/tartistigi-esini-bogarak-olduren-koca-tutukla-12934319_local.jpg", "https://web.archive.org/static/images/haberler_logo_vektor.svg", "https://web.archive.org/static/images/blank.gif", "https://web.archive.org/static/images/sosyal/icons/instagram.png", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://web.archive.org/static/images/sosyal/icons/whatsapp.png", "https://www.haberler.com/static/images/blank.gif", "https://web.archive.org/static/images/footer-logo.png", "https://web.archive.org/static/images/sosyal/icons/facebook.png", "https://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/sosyal/icons/google-news-icon-white.png", "https://web.archive.org/static/images/sosyal/icons/twitter.png"], "movies": [], "text": "19.02.2020 16:16 | Son G\u00fcncelleme: 19.02.2020 16:16\n\nANKARA'n\u0131n \u00c7ubuk il\u00e7esinde fabrikada i\u015f\u00e7i Abdullah Ta\u015finen (38) tart\u0131\u015ft\u0131\u011f\u0131 e\u015fi \u015e\u00fckran Ta\u015finen'i (35) bo\u011farak \u00f6ld\u00fcrd\u00fc. G\u00f6zalt\u0131na al\u0131nan Abdullah Ta\u015finen, \u00e7\u0131kar\u0131ld\u0131\u011f\u0131 mahkemece tutukland\u0131.\n\nCumhuriyet Mahallesi, T\u00fcrk\u00f6ne Sokak'taki apartman\u0131n bodrum kat\u0131nda oturan \u015e\u00fckran ve Abdullah Ta\u015finen \u00e7iftinin k\u0131z\u0131 \u0130.T. (15) d\u00fcn ak\u015fam eve geldi\u011finde annesini yerde hareketsiz buldu ve kom\u015fular\u0131ndan yard\u0131m istedi. Haber verilmesiyle gelen sa\u011fl\u0131k ekibinin yapt\u0131\u011f\u0131 kontrolde \u015e\u00fckran Ta\u015finen'in hayat\u0131n\u0131 kaybetti\u011fi belirlendi. Evde yap\u0131lan incelemenin ard\u0131ndan kad\u0131n\u0131n cesedi, Ankara Adli T\u0131p Kurumu'na kald\u0131r\u0131ld\u0131.\n\nOlay\u0131n ard\u0131ndan fabrikada i\u015f\u00e7i olan Abdullah Ta\u015finen, g\u00f6zalt\u0131na al\u0131nd\u0131. Abdullah Ta\u015finen, sorgusunda 16 y\u0131ll\u0131k e\u015fini \u00e7\u0131kan tart\u0131\u015fmada bo\u011farak \u00f6ld\u00fcrd\u00fc\u011f\u00fcn\u00fc itiraf etti. \u00c7iftin, \u015fiddetli ge\u00e7imsizlik nedeniyle s\u0131k s\u0131k kavga etti\u011fi belirtildi. Polisteki sorgusunun ard\u0131ndan adliyeye sevk edilen Abdullah Ta\u015finen, \u00e7\u0131kar\u0131ld\u0131\u011f\u0131 mahkemece tutukland\u0131.\u00d6len \u015e\u00fckran Ta\u015finen'in cenazesi ise Ankara Adli T\u0131p Kurumu'nda yap\u0131lan otopsinin ard\u0131ndan yak\u0131nlar\u0131na teslim edildi. \u015e\u00fckran Ta\u015finen'in cenazesi, G\u00fcm\u00fc\u015fyayla Mahallesinde d\u00fczenlenen cenaze t\u00f6reniyle topra\u011fa verildi.\n\nG\u00d6R\u00dcNT\u00dc D\u00d6K\u00dcM\u00dc: -Adliye g\u00f6r\u00fcnt\u00fcs\u00fc\n\nHaber-Kamera: M\u00fcfit ONBA\u015eI/\u00c7UBUK(Ankara),\n\nKaynak: DHA", "keywords": [], "meta_keywords": [""], "tags": ["\u00c7ubuk", "ANKARA", "Haber"], "authors": [], "publish_date": null, "summary": "", "article_html": "", "meta_description": "ANKARA'n\u0131n \u00c7ubuk il\u00e7esinde fabrikada i\u015f\u00e7i Abdullah Ta\u015finen (38) tart\u0131\u015ft\u0131\u011f\u0131 e\u015fi \u015e\u00fckran Ta\u015finen'i (35) bo\u011farak \u00f6ld\u00fcrd\u00fc.", "meta_lang": "tr", "meta_favicon": "/touch-icon-iphone.png", "meta_data": {"description": "ANKARA'n\u0131n \u00c7ubuk il\u00e7esinde fabrikada i\u015f\u00e7i Abdullah Ta\u015finen (38) tart\u0131\u015ft\u0131\u011f\u0131 e\u015fi \u015e\u00fckran Ta\u015finen'i (35) bo\u011farak \u00f6ld\u00fcrd\u00fc.", "image": "https://foto.haberler.com/haber/2020/02/19/tartistigi-esini-bogarak-olduren-koca-tutukla-12934319_local.jpg", "medium": "news", "dateCreated": "2020-02-19T16:16:39+03:00", "dateUpdated": "2020-02-19T16:16:39+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Tart\u0131\u015ft\u0131\u011f\u0131 e\u015fini bo\u011farak \u00f6ld\u00fcren koca tutukland\u0131", "description": "ANKARA'n\u0131n \u00c7ubuk il\u00e7esinde fabrikada i\u015f\u00e7i Abdullah Ta\u015finen (38) tart\u0131\u015ft\u0131\u011f\u0131 e\u015fi \u015e\u00fckran Ta\u015finen'i (35) bo\u011farak \u00f6ld\u00fcrd\u00fc.", "url": "https://www.haberler.com/tartistigi-esini-bogarak-olduren-koca-tutuklandi-12934319-haberi/", "image": {"identifier": "https://foto.haberler.com/haber/2020/02/19/tartistigi-esini-bogarak-olduren-koca-tutukla-12934319_local.jpg", "secure_url": "https://foto.haberler.com/haber/2020/02/19/tartistigi-esini-bogarak-olduren-koca-tutukla-12934319_local.jpg", "width": 1274, "height": 675}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/tartistigi-esini-bogarak-olduren-koca-tutuklandi-12934319-haberi/"}