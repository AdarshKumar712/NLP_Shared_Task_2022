{"source_url": "https://web.archive.org", "url": "https://web.archive.org/web/20200531210034id_/https://www.trthaber.com/haber/bilim-teknoloji/hubble-uzay-teleskobu-30-yilini-kutladi-478966.html", "title": "Hubble Uzay Teleskobu 30. y\u0131l\u0131n\u0131 kutlad\u0131", "top_image": "https://www.trthaber.com/resimler/1262000/1263182.jpg", "meta_img": "https://www.trthaber.com/resimler/1262000/1263182.jpg", "images": ["https://web.archive.org/web/20200531210034id_/https:/www.trthaber.com/haber/bilim-teknoloji/resimler/1296000/1297237.jpg", "https://web.archive.org/static/images/twitter.png", "https://web.archive.org/static/images/e-mail.png", "https://web.archive.org/static/images/search-icon.png", "https://web.archive.org/static/images/koronavirus-sitene-ekle-banner-300x250.jpg", "https://web.archive.org/web/20200531210034id_/https:/www.trthaber.com/haber/bilim-teknoloji/resimler/1296000/1296936.jpg", "https://certify.alexametrics.com/atrk.gif?account=ep3uq1FYxz20cv", "https://web.archive.org/static/images/play-button-2.png", "https://web.archive.org/static/images/whatsapp.png", "https://web.archive.org/static/images/linkedin.png", "https://mc.yandex.ru/watch/50115481", "https://www.trthaber.com/resimler/1262000/1263182.jpg", "https://web.archive.org/static/images/google-news-button.png", "https://web.archive.org/static/images/facebook.png", "https://www.trthaber.com/static/images/header-compact-logo.png"], "movies": [], "text": "Hubble Uzay Teleskobu'nun internet sitesinde, 30. y\u0131l dolay\u0131s\u0131yla D\u00fcnya'dan yakla\u015f\u0131k 163 bin \u0131\u015f\u0131k y\u0131l\u0131 uzakl\u0131ktaki Samanyolu G\u00f6kadas\u0131'n\u0131n yak\u0131n\u0131nda y\u0131ld\u0131z olu\u015fturan bir b\u00f6lgenin g\u00f6r\u00fcnt\u00fcs\u00fc payla\u015f\u0131ld\u0131.\n\nPayla\u015f\u0131lan g\u00f6r\u00fcnt\u00fcdeki dev k\u0131rm\u0131z\u0131 bulutsu \u015feklin \"NGC 2014\", daha k\u00fc\u00e7\u00fck mavi olu\u015fumun ise \"NGC 2020\" olarak adland\u0131r\u0131ld\u0131\u011f\u0131 belirtildi.\n\nG\u00f6kbilimciler, g\u00f6r\u00fcnt\u00fcy\u00fc deniz alt\u0131 d\u00fcnyas\u0131na benzedi\u011fi gerek\u00e7esiyle \"Kozmik Resif\" olarak nitelendirdi.\n\n\"En net y\u0131ld\u0131z olu\u015fum b\u00f6lgesi\"\n\nYeni g\u00f6r\u00fcnt\u00fc, Hubble'\u0131n 30 y\u0131ll\u0131k ser\u00fcveni boyunca g\u00f6zlemledi\u011fi en net \"y\u0131ld\u0131z olu\u015fum b\u00f6lgesi\" olarak de\u011ferlendiriliyor.\n\nHubble, uzay g\u00f6zlemine ba\u015flad\u0131\u011f\u0131 1990'dan bu yana \u00e7ekti\u011fi g\u00f6r\u00fcnt\u00fclerle g\u00f6k bilimine \u00f6nemli katk\u0131larda bulunurken, teleskop vas\u0131tas\u0131yla elde edilen veriler kullan\u0131larak ge\u00e7en y\u0131l yakla\u015f\u0131k 1000 makale yay\u0131mlad\u0131.\n\nNASA'n\u0131n, Avrupa Uzay Ajans\u0131 (ESA) ve Uzay Teleskobu Bilim Enstit\u00fcs\u00fc (STScl) ile ortakla\u015fa geli\u015ftirdi\u011fi Hubble Uzay Teleskobu, 1990'dan bu yana d\u00fcnya y\u00f6r\u00fcngesinde uzay g\u00f6zlemleri yap\u0131yor.", "keywords": [], "meta_keywords": ["nasa", "kozmos g\u00f6r\u00fcnt\u00fcs\u00fc", "hubble uzay teleskobu", "30 y\u0131l"], "tags": [], "authors": [], "publish_date": null, "summary": "", "article_html": "", "meta_description": "NASA'n\u0131n Hubble Uzay Teleskobu, uzaya g\u00f6nderili\u015finin 30. y\u0131l\u0131n\u0131 kozmosun yeni bir g\u00f6r\u00fcnt\u00fcs\u00fcyle kutlad\u0131.", "meta_lang": "tr", "meta_favicon": "https://www.trthaber.com/static/favicon.ico", "meta_data": {"fb": {"pages": 127630700588623}, "description": "NASA'n\u0131n Hubble Uzay Teleskobu, uzaya g\u00f6nderili\u015finin 30. y\u0131l\u0131n\u0131 kozmosun yeni bir g\u00f6r\u00fcnt\u00fcs\u00fcyle kutlad\u0131.", "keywords": "nasa, kozmos g\u00f6r\u00fcnt\u00fcs\u00fc, hubble uzay teleskobu, 30 y\u0131l", "og": {"title": "Hubble Uzay Teleskobu 30. y\u0131l\u0131n\u0131 kutlad\u0131", "description": "NASA'n\u0131n Hubble Uzay Teleskobu, uzaya g\u00f6nderili\u015finin 30. y\u0131l\u0131n\u0131 kozmosun yeni bir g\u00f6r\u00fcnt\u00fcs\u00fcyle kutlad\u0131.", "image": "https://www.trthaber.com/resimler/1262000/1263182.jpg"}, "p": {"domain_verify": "d84e2d14ad1b4fe58877beb901e5cdcc"}, "twitter": {"card": "summary_large_image", "site": "@trthaber", "url": "https://www.trthaber.com/haber/bilim-teknoloji/hubble-uzay-teleskobu-30-yilini-kutladi-478966.html", "title": "Hubble Uzay Teleskobu 30. y\u0131l\u0131n\u0131 kutlad\u0131", "description": "NASA'n\u0131n Hubble Uzay Teleskobu, uzaya g\u00f6nderili\u015finin 30. y\u0131l\u0131n\u0131 kozmosun yeni bir g\u00f6r\u00fcnt\u00fcs\u00fcyle kutlad\u0131.", "image": "https://www.trthaber.com/resimler/1262000/1263182.jpg"}}, "canonical_link": ""}