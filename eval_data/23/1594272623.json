{"source_url": "https://web.archive.org", "url": "https://web.archive.org/web/20200516004200id_/https://www.haberler.com/afyonkarahisarli-ogrenciler-bilim-kurulu-13179950-haberi/", "title": "Afyonkarahisarl\u0131 \u00f6\u011frenciler Bilim Kurulu \u00fcyelerinin yerine ge\u00e7ti", "top_image": "https://foto.haberler.com/haber/2020/05/01/afyonkarahisarli-ogrenciler-bilim-kurulu-13179950_o.jpg", "meta_img": "https://foto.haberler.com/haber/2020/05/01/afyonkarahisarli-ogrenciler-bilim-kurulu-13179950_o.jpg", "images": ["https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://foto.haberler.com/haber/2020/05/01/afyonkarahisarli-ogrenciler-bilim-kurulu-13179950_o.jpg", "https://www.facebook.com/tr?id=287433439304759&ev=PageView&noscript=1"], "movies": [], "text": "Afyonkarahisarl\u0131 \u00f6\u011frenciler Bilim Kurulu \u00fcyelerinin yerine ge\u00e7ti Afyonkarahisar Atat\u00fcrk \u0130lkokulu 3-B s\u0131n\u0131f\u0131 \u00f6\u011frencileri, \u00f6\u011fretmenleri ile okul m\u00fcd\u00fcrlerinin de deste\u011fini alarak, Sa\u011fl\u0131k Bakan\u0131 Fahrettin Koca ve Bilim Kurulu \u00fcyesi akademisyenleri 'Afyon A\u011fz\u0131'yla mizahi a\u00e7\u0131dan canland\u0131rd\u0131.\n\nAfyonkarahisar Atat\u00fcrk \u0130lkokulu 3-B s\u0131n\u0131f\u0131 \u00f6\u011frencileri, \u00f6\u011fretmenleri ile okul m\u00fcd\u00fcrlerinin de deste\u011fini alarak, Sa\u011fl\u0131k Bakan\u0131 Fahrettin Koca ve Bilim Kurulu \u00fcyesi akademisyenleri 'Afyon A\u011fz\u0131'yla mizahi a\u00e7\u0131dan canland\u0131rd\u0131. 10 \u00e7ocu\u011fun haz\u0131rlad\u0131\u011f\u0131 video izleyenleri g\u00fcl\u00fcmsetti.\n\nVideoda, Bilim Kurulu \u00fcyesi \u00e7ocuklar, salg\u0131nla m\u00fccadelede uyulmas\u0131 gereken tedbirleri 'Afyon A\u011fz\u0131'yla dile getirip, vatanda\u015flara evde kalmalar\u0131 uyar\u0131s\u0131n\u0131 yineledi.\n\nSa\u011fl\u0131k Bakan\u0131 Fahrettin Koca'y\u0131 canland\u0131ran Abdulkadir Karamemi\u015f, Afyon a\u011fz\u0131yla vatanda\u015flar\u0131 \u015f\u00f6yle uyard\u0131:\n\n\"Sevgili vatanda\u015flar\u0131m\u0131z bug\u00fcnk\u00fc tabloya g\u00f6re \u015funlar\u0131 s\u00f6yleyece\u011fim. O sokak senin bu sokak senin diye gezip durmay\u0131n, evinizde durun. Hayat eve s\u0131\u011far diyoruz ve ba\u015fka bir \u015fey demiyoruz. Ke\u015fkekleri evlerde yiyelim. A\u011fz\u0131 a\u00e7\u0131klar\u0131 kendimiz ediverelim. Bayrama kadar di\u015finizi s\u0131k\u0131verin \u00e7ifte bayram ediverelim, kaymakl\u0131 kaday\u0131flar\u0131 beraber yiyiverelim.\"\n\nSa\u011fl\u0131k Bakan\u0131 Koca'n\u0131n yerine ge\u00e7en Karamemi\u015f'in kendisine Afyonkarahisar'\u0131n me\u015fhur mercimekli b\u00fckmesini ikram eden ki\u015fiyi, 'Bana yakla\u015fma' diye uyarmas\u0131 da izleyenleri g\u00fcl\u00fcmsetti.\n\n\u0130lkokul \u00f6\u011frencilerinden Ramazan Bi\u00e7er de yine Bilim Kurulu \u00fcyelerinden birini canland\u0131rd\u0131. Bi\u00e7er, Afyon a\u011fz\u0131yla \u00e7ok fazla k\u0131p\u0131rdanmamas\u0131 gerekti\u011fine dikkat \u00e7ekerek \u015f\u00f6yle devam etti:\n\n\"Bu vir\u00fcs denen illet hemen ge\u00e7ip gidiverecek. Valla hepinizi g\u00f6r\u00fcyorum pencereden kocaman kocaman emmiler maske falan olmadan soka\u011fa \u00e7\u0131k\u0131veriyor. Az\u0131c\u0131k evde duruverin, soka\u011fa \u00e7\u0131kmay\u0131n. Bu g\u00fcnler ge\u00e7iverecek in\u015fallah.\" - AFYONKARAH\u0130SAR\n\nKaynak: \u0130HA", "keywords": [], "meta_keywords": ["Fahrettin Koca", "Afyon", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Afyonkarahisar Atat\u00fcrk \u0130lkokulu 3-B s\u0131n\u0131f\u0131 \u00f6\u011frencileri, \u00f6\u011fretmenleri ile okul m\u00fcd\u00fcrlerinin de deste\u011fini alarak, Sa\u011fl\u0131k Bakan\u0131 Fahrettin Koca ve Bilim Kurulu \u00fcyesi akademisyenleri 'Afyon A\u011fz\u0131'yla mizahi a\u00e7\u0131dan canland\u0131rd\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Afyonkarahisar Atat\u00fcrk \u0130lkokulu 3-B s\u0131n\u0131f\u0131 \u00f6\u011frencileri, \u00f6\u011fretmenleri ile okul m\u00fcd\u00fcrlerinin de deste\u011fini alarak, Sa\u011fl\u0131k Bakan\u0131 Fahrettin Koca ve Bilim Kurulu \u00fcyesi akademisyenleri 'Afyon A\u011fz\u0131'yla mizahi a\u00e7\u0131dan canland\u0131rd\u0131.", "keywords": "Fahrettin Koca, Afyon, G\u00fcncel, Haber", "image": "https://foto.haberler.com/haber/2020/05/01/afyonkarahisarli-ogrenciler-bilim-kurulu-13179950_o.jpg", "medium": "news", "dateCreated": "2020-05-01T16:00:34+03:00", "dateUpdated": "2020-05-01T16:00:47+03:00", "msapplication-starturl": "https://www.haberler.com", "article": {"id": 13179950, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Fahrettin Koca, Afyon, G\u00fcncel"}, "og": {"url": "https://www.haberler.com/afyonkarahisarli-ogrenciler-bilim-kurulu-13179950-haberi/", "site_name": "Haberler.com", "locale": "tr_TR", "type": "article", "title": "Afyonkarahisarl\u0131 \u00f6\u011frenciler Bilim Kurulu \u00fcyelerinin yerine ge\u00e7ti", "description": "Afyonkarahisar Atat\u00fcrk \u0130lkokulu 3-B s\u0131n\u0131f\u0131 \u00f6\u011frencileri, \u00f6\u011fretmenleri ile okul m\u00fcd\u00fcrlerinin de deste\u011fini alarak, Sa\u011fl\u0131k Bakan\u0131 Fahrettin Koca ve Bilim Kurulu \u00fcyesi akademisyenleri 'Afyon A\u011fz\u0131'yla mizahi a\u00e7\u0131dan canland\u0131rd\u0131.", "image": {"identifier": "https://foto.haberler.com/haber/2020/05/01/afyonkarahisarli-ogrenciler-bilim-kurulu-13179950_o.jpg", "secure_url": "https://foto.haberler.com/haber/2020/05/01/afyonkarahisarli-ogrenciler-bilim-kurulu-13179950_o.jpg", "width": 1200, "height": 700}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/afyonkarahisarli-ogrenciler-bilim-kurulu-13179950-haberi/", "card": "summary_large_image", "site": "Haberler", "title": "Afyonkarahisarl\u0131 \u00f6\u011frenciler Bilim Kurulu \u00fcyelerinin yerine ge\u00e7ti", "description": "Afyonkarahisar Atat\u00fcrk \u0130lkokulu 3-B s\u0131n\u0131f\u0131 \u00f6\u011frencileri, \u00f6\u011fretmenleri ile okul m\u00fcd\u00fcrlerinin de deste\u011fini alarak, Sa\u011fl\u0131k Bakan\u0131 Fahrettin Koca ve Bilim Kurulu \u00fcyesi akademisyenleri 'Afyon A\u011fz\u0131'yla mizahi a\u00e7\u0131dan canland\u0131rd\u0131.", "image": "https://foto.haberler.com/haber/2020/05/01/afyonkarahisarli-ogrenciler-bilim-kurulu-13179950_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/afyonkarahisarli-ogrenciler-bilim-kurulu-13179950-haberi/"}