{"source_url": "https://web.archive.org", "url": "https://web.archive.org/web/20200503103136id_/https://tr.sputniknews.com/turkiye/202004221041889133-bakan-selcuk-ucretsiz-izne-cikartilanlar-icin-destek-basvurulari-basladi/", "title": "Bakan Sel\u00e7uk: \u00dccretsiz izne \u00e7\u0131kart\u0131lanlar i\u00e7in destek ba\u015fvurular\u0131 ba\u015flad\u0131", "top_image": "https://cdntr2.img.sputniknews.com/images/104133/30/1041333077.jpg", "meta_img": "https://cdntr2.img.sputniknews.com/images/104133/30/1041333077.jpg", "images": ["data:image/svg+xml,%3Csvg%20xmlns='http://www.w3.org/2000/svg'%20width='705'%20height='375'%3E%3C/svg%3E", "https://web.archive.org/services/counter/?project=&obj_id=1041889133&obj_type=article&action_type=&ts=1588501896", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://mc.yandex.ru/watch/26863203", "https://cdntr2.img.sputniknews.com/images/104133/30/1041333077.jpg", "https://mc.yandex.ru/watch/27736608", "https://cdntr1.img.sputniknews.com/i/avatar-default.png", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "https://cdntr1.img.sputniknews.com/img/104133/30/1041333071_0:0:1000:542_1000x541_80_0_0_5b118f1d2ba1157692b1c258c9c68f9a.jpg"], "movies": [], "text": "'\u00dccretsiz iznin verildi\u011fi ay\u0131 takip eden ay\u0131n 3'\u00fcne kadar ba\u015fvuru yap\u0131labilecek'\n\nBakan, \"\u0130\u015fverenlerimiz, \u00fccretsiz izne ayr\u0131lan i\u015f\u00e7ilerimize ili\u015fkin bildirimlerini, SGK'n\u0131n https://uyg.sgk.gov.tr/IsverenSistemi adresi \u00fczerinden Covid-19 \u00dccretsiz \u0130zin Ekran\u0131'n\u0131 se\u00e7erek bug\u00fcnden itibaren yapabilirler\" a\u00e7\u0131klamas\u0131 yapt\u0131.\n\nBildirimlerin \u00fccretsiz izin verilen her ay i\u00e7in ayr\u0131 ayr\u0131 olmak \u00fczere, \u00fccretsiz iznin verildi\u011fi ay\u0131 izleyen ay\u0131n 3'\u00fcne kadar yap\u0131laca\u011f\u0131n\u0131 s\u00f6yleyen Sel\u00e7uk, \u00e7al\u0131\u015fanlar\u0131n ayr\u0131ca bir ba\u015fvuru yapmas\u0131na gerek olmad\u0131\u011f\u0131na dikkat \u00e7ekti.\n\nDi\u011fer yandan, 15/03/2020 tarihinden sonra i\u015f akdi feshedilen ancak i\u015fsizlik \u00f6dene\u011fine hak kazanamayanlara da Nakdi \u00dccret Deste\u011fi verilece\u011fini bildiren Sel\u00e7uk, bu i\u015f\u00e7ilerin daha \u00f6nce yapm\u0131\u015f olduklar\u0131 i\u015fsizlik \u00f6dene\u011fi ba\u015fvurusu d\u0131\u015f\u0131nda herhangi bir ba\u015fvuru yapmas\u0131na gerek bulunmad\u0131\u011f\u0131n\u0131 ifade etti. Ancak 15 Mart'tan sonra i\u015ften \u00e7\u0131kar\u0131lan ve i\u015fsizlik \u00f6dene\u011fine ba\u015fvurmam\u0131\u015f olanlar\u0131n, https://esube.iskur.gov.tr adresinden veya e-Devlet arac\u0131l\u0131\u011f\u0131yla i\u015fsizlik \u00f6dene\u011fine ba\u015fvuruda bulunabilece\u011fini belirtti.\n\n'\u0130lgili d\u00f6nemi takip eden ay\u0131n 8'inden iribaren \u00f6denecek'\n\nSel\u00e7uk, Nakdi \u00dccret Deste\u011fi uygulamas\u0131ndan kimlerin yararlanaca\u011f\u0131 konusuna, \"\u00dccretsiz izne ayr\u0131lan, K\u0131sa \u00c7al\u0131\u015fma \u00d6dene\u011fimizden yararlanamayan, 15 Mart'tan sonra i\u015f akdi feshedilen ancak i\u015fsizlik \u00f6dene\u011fine hak kazanmam\u0131\u015f olan ve ya\u015fl\u0131l\u0131k ayl\u0131\u011f\u0131 almayan i\u015f\u00e7ilerimize y\u00f6nelik bir uygulamam\u0131z\" s\u00f6zleriyle a\u00e7\u0131kl\u0131k getirdi.\n\n\"Koronavir\u00fcsle m\u00fccadele s\u00fcrecinde, i\u015f\u00e7ilerimize \u00fccretsiz izinde bulunduklar\u0131 veya i\u015fsiz kald\u0131klar\u0131 s\u00fcre boyunca ayl\u0131k 1.177TL gelir deste\u011fi sa\u011fl\u0131yoruz\" ifadelerini kullanan Sel\u00e7uk, Nakdi \u00dccret Deste\u011finden yararlanan \u00e7al\u0131\u015fanlar\u0131n ve bakmakla y\u00fck\u00fcml\u00fc olduklar\u0131 aile bireylerinin Genel Sa\u011fl\u0131k Sigortal\u0131 say\u0131laca\u011f\u0131n\u0131 an\u0131msatan Bakan Sel\u00e7uk, sigorta primlerinin \u0130\u015fsizlik Fonu'ndan kar\u015f\u0131lanaca\u011f\u0131n\u0131 yineledi.", "keywords": [], "meta_keywords": ["Nakdi \u00dccret Deste\u011fi", "Nakdi \u00dccret Deste\u011fi ba\u015fvurusu", "\u00fccretsiz izin deste\u011fi"], "tags": ["Zehra Z\u00fcmr\u00fct Sel\u00e7uk", "\u00dccretsiz izin"], "authors": [], "publish_date": null, "summary": "", "article_html": "", "meta_description": "Aile, \u00c7al\u0131\u015fma ve Sosyal Hizmetler Bakan\u0131 Zehra Z\u00fcmr\u00fct Sel\u00e7uk, Nakdi \u00dccret Deste\u011fi ba\u015fvuru sisteminin bug\u00fcn a\u00e7\u0131ld\u0131\u011f\u0131n\u0131 duyurdu.", "meta_lang": "tr", "meta_favicon": "https://cdntr2.img.sputniknews.com/i/sputnik.png", "meta_data": {"description": "Aile, \u00c7al\u0131\u015fma ve Sosyal Hizmetler Bakan\u0131 Zehra Z\u00fcmr\u00fct Sel\u00e7uk, Nakdi \u00dccret Deste\u011fi ba\u015fvuru sisteminin bug\u00fcn a\u00e7\u0131ld\u0131\u011f\u0131n\u0131 duyurdu.", "keywords": "Nakdi \u00dccret Deste\u011fi, Nakdi \u00dccret Deste\u011fi ba\u015fvurusu, \u00fccretsiz izin deste\u011fi", "news_keywords": "Nakdi \u00dccret Deste\u011fi, Nakdi \u00dccret Deste\u011fi ba\u015fvurusu, \u00fccretsiz izin deste\u011fi", "robots": "all", "format-detection": "telephone=no", "analytics": {"site_domain": "tr.sputniknews.com", "article_id": 1041889133, "p_ts": 1587569236, "rubric": "turkiye", "tags": "Nakdi \u00dccret Deste\u011fi, Nakdi \u00dccret Deste\u011fi ba\u015fvurusu, \u00fccretsiz izin deste\u011fi"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "site": "@sputnik_TR", "url": "https://tr.sputniknews.com/turkiye/202004221041889133-bakan-selcuk-ucretsiz-izne-cikartilanlar-icin-destek-basvurulari-basladi/", "title": "Bakan Sel\u00e7uk: \u00dccretsiz izne \u00e7\u0131kart\u0131lanlar i\u00e7in destek ba\u015fvurular\u0131 ba\u015flad\u0131", "description": "Aile, \u00c7al\u0131\u015fma ve Sosyal Hizmetler Bakan\u0131 Zehra Z\u00fcmr\u00fct Sel\u00e7uk, Nakdi \u00dccret Deste\u011fi ba\u015fvuru sisteminin bug\u00fcn a\u00e7\u0131ld\u0131\u011f\u0131n\u0131 duyurdu.", "image": "https://tr.sputniknews.com/sharing_snippet/1041889133.png?1587569236"}, "fb": {"app_id": 1649800968572061, "pages": 325770234130103}, "apple-itunes-app": "app-id=969452947, app-argument=com.sputniknews://article?issuer_id=17&issuer_article_id=1041889133", "google-play-app": "app-id=com.sputniknews.sputnik", "og": {"title": "Bakan Sel\u00e7uk: \u00dccretsiz izne \u00e7\u0131kart\u0131lanlar i\u00e7in destek ba\u015fvurular\u0131 ba\u015flad\u0131", "url": "https://tr.sputniknews.com/turkiye/202004221041889133-bakan-selcuk-ucretsiz-izne-cikartilanlar-icin-destek-basvurulari-basladi/", "type": "website", "description": "Aile, \u00c7al\u0131\u015fma ve Sosyal Hizmetler Bakan\u0131 Zehra Z\u00fcmr\u00fct Sel\u00e7uk, Nakdi \u00dccret Deste\u011fi ba\u015fvuru sisteminin bug\u00fcn a\u00e7\u0131ld\u0131\u011f\u0131n\u0131 duyurdu.", "image": {"identifier": "https://cdntr2.img.sputniknews.com/images/104133/30/1041333077.jpg", "width": 700, "height": 440}}, "lastmod": "2020-04-22T18:28:15Z", "pubdate": "2020-04-22T18:27:16Z", "url_type": "usual"}, "canonical_link": "https://tr.sputniknews.com/turkiye/202004221041889133-bakan-selcuk-ucretsiz-izne-cikartilanlar-icin-destek-basvurulari-basladi/"}