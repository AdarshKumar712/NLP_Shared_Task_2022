{"source_url": "https://web.archive.org", "url": "https://web.archive.org/web/20200501073953id_/https://www.trthaber.com/haber/dunya/bm-ozel-temsilcilerinden-kuresel-ateskes-cagrisina-destek-475424.html", "title": "BM \u00f6zel temsilcilerinden k\u00fcresel ate\u015fkes \u00e7a\u011fr\u0131s\u0131na destek", "top_image": "https://www.trthaber.com/resimler/1250000/1250495.jpg", "meta_img": "https://www.trthaber.com/resimler/1250000/1250495.jpg", "images": ["https://web.archive.org/web/20200501073953id_/https:/www.trthaber.com/haber/dunya/resimler/1268000/1269427.jpg", "https://www.trthaber.com/resimler/1250000/1250495.jpg", "https://web.archive.org/static/images/twitter.png", "https://web.archive.org/static/images/e-mail.png", "https://web.archive.org/static/images/search-icon.png", "https://web.archive.org/static/images/korona/koronavirus-grafikleri-banner.gif", "https://web.archive.org/static/images/koronavirus-sitene-ekle-banner-300x250.jpg", "https://certify.alexametrics.com/atrk.gif?account=ep3uq1FYxz20cv", "https://web.archive.org/static/images/play-button-2.png", "https://web.archive.org/static/images/whatsapp.png", "https://web.archive.org/static/images/linkedin.png", "https://mc.yandex.ru/watch/50115481", "https://web.archive.org/static/images/google-news-button.png", "https://web.archive.org/static/images/facebook.png", "https://www.trthaber.com/static/images/header-compact-logo.png", "https://web.archive.org/web/20200501073953id_/https:/www.trthaber.com/haber/dunya/resimler/1268000/1269514.jpg"], "movies": [], "text": "BM'nin Suriye, L\u00fcbnan, Irak, Yemen ve Ortado\u011fu Bar\u0131\u015f\u0131 \u00f6zel temsilcileri taraf\u0131ndan yap\u0131lan ortak a\u00e7\u0131klamada, \u201cBir\u00e7ok taraf Genel Sekreter'in \u00e7a\u011fr\u0131s\u0131na olumlu yan\u0131t verdi, ancak bu s\u00f6zleri eyleme d\u00f6n\u00fc\u015ft\u00fcrmek i\u00e7in daha \u00e7ok \u015fey yap\u0131lmas\u0131 gerekiyor\u201d s\u00f6z\u00fcne yer verildi.\n\nA\u00e7\u0131klamada, Ortado\u011fu\u2019da \u00e7ok fazla insan\u0131n uzun s\u00fcren \u00e7at\u0131\u015fma ve mahrumiyetlere katlanmak zorunda kald\u0131\u011f\u0131na vurgu yap\u0131larak, \u201cOnlar\u0131n ac\u0131lar\u0131 art\u0131k COVID-19 krizi ve bunun muhtemel uzun s\u00fcreli sosyal, ekonomik ve politik etkileriyle daha da artacakt\u0131r\" dedi.\n\nB\u00fct\u00fcn taraflar\u0131n gerginli\u011fi azaltarak kal\u0131c\u0131 bar\u0131\u015f i\u00e7in iyi niyetle ve \u00f6nko\u015fulsuz m\u00fczakereye davet edildi\u011fi a\u00e7\u0131klamada, ayr\u0131ca COVID-19'un yay\u0131lmas\u0131n\u0131 durdurmak i\u00e7in yerel, b\u00f6lgesel ve k\u00fcresel i\u015f birli\u011fi yap\u0131lmas\u0131 istendi.\n\nBM Genel Sekreteri Guterres, 23 Mart\u2019taki bas\u0131n toplant\u0131s\u0131nda, COVID-19 salg\u0131n\u0131yla m\u00fccadele amac\u0131yla d\u00fcnyan\u0131n en savunmas\u0131z sava\u015f b\u00f6lgelerinde insani yard\u0131m koridorlar\u0131 olu\u015fturulabilmesi i\u00e7in k\u00fcresel ate\u015fkes \u00e7a\u011fr\u0131s\u0131nda bulunmu\u015ftu.", "keywords": [], "meta_keywords": ["k\u00fcresel ate\u015fkes \u00e7a\u011fr\u0131s\u0131", "bm \u00f6zel temsilcileri", "antonio guterres"], "tags": [], "authors": [], "publish_date": null, "summary": "", "article_html": "", "meta_description": "Birle\u015fmi\u015f Milletler (BM) \u00f6zel temsilcilerinden, Genel Sekreter Antonio Guterres\u2019in yapt\u0131\u011f\u0131 k\u00fcresel ate\u015fkes \u00e7a\u011fr\u0131s\u0131na destek geldi.", "meta_lang": "tr", "meta_favicon": "https://www.trthaber.com/static/favicon.ico", "meta_data": {"fb": {"pages": 127630700588623}, "description": "Birle\u015fmi\u015f Milletler (BM) \u00f6zel temsilcilerinden, Genel Sekreter Antonio Guterres\u2019in yapt\u0131\u011f\u0131 k\u00fcresel ate\u015fkes \u00e7a\u011fr\u0131s\u0131na destek geldi.", "keywords": "k\u00fcresel ate\u015fkes \u00e7a\u011fr\u0131s\u0131, bm \u00f6zel temsilcileri, antonio guterres", "og": {"title": "BM \u00f6zel temsilcilerinden k\u00fcresel ate\u015fkes \u00e7a\u011fr\u0131s\u0131na destek", "description": "Birle\u015fmi\u015f Milletler (BM) \u00f6zel temsilcilerinden, Genel Sekreter Antonio Guterres\u2019in yapt\u0131\u011f\u0131 k\u00fcresel ate\u015fkes \u00e7a\u011fr\u0131s\u0131na destek geldi.", "image": "https://www.trthaber.com/resimler/1250000/1250495.jpg"}, "p": {"domain_verify": "d84e2d14ad1b4fe58877beb901e5cdcc"}, "twitter": {"card": "summary_large_image", "site": "@trthaber", "url": "https://www.trthaber.com/haber/dunya/bm-ozel-temsilcilerinden-kuresel-ateskes-cagrisina-destek-475424.html", "title": "BM \u00f6zel temsilcilerinden k\u00fcresel ate\u015fkes \u00e7a\u011fr\u0131s\u0131na destek", "description": "Birle\u015fmi\u015f Milletler (BM) \u00f6zel temsilcilerinden, Genel Sekreter Antonio Guterres\u2019in yapt\u0131\u011f\u0131 k\u00fcresel ate\u015fkes \u00e7a\u011fr\u0131s\u0131na destek geldi.", "image": "https://www.trthaber.com/resimler/1250000/1250495.jpg"}}, "canonical_link": ""}