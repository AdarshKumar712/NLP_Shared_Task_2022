{"source_url": "https://www.ilmattino.it", "url": "https://www.ilmattino.it/napoli/cronaca/coronavirus_a_napoli_sette_nuovi_focolai_vomero_casoria_giugliano_pozzuoli_marano_afragola_frattamaggiore_e_frattaminore-5170311.html", "title": "Coronavirus a Napoli, sette nuovi focolai: \u00abTroppi contagi al Vomero e a Casoria\u00bb", "top_image": "https://statics.cedscdn.it/photos/MED/03/11/5170311_1405_ep.jpg", "meta_img": "https://statics.cedscdn.it/photos/MED/03/11/5170311_1405_ep.jpg", "images": ["https://statics.cedscdn.it/photos/THUMB/80/64/5178064_1013_guardia_finanza.jpg", "https://statics.cedscdn.it/photos/THUMB/74/57/5177457_0757_schermata_2020_04_18_alle_07.57.30.jpg", "https://statics.cedscdn.it/photos/THUMB/73/65/5177365_pckg_220158716286132408-20200418.jpg", "https://statics.cedscdn.it/photos/MED/68/61/5176861_1931_thumbnail_2377222.jpg", "https://www.guidalloshopping.com/wp-content/uploads/2020/04/slippers-4905435_1920-300x200.jpg", "https://www.ilmessaggero.it/casa/showcase_img/logo-453.jpg", "https://www.ilmessaggero.it/casa/showcase_img/285966.jpg", "https://statics.cedscdn.it/photos/PANORAMA/03/11/5170311_1405_ep.jpg", "https://www.ilmattino.it/img/logo_tv.png", "https://statics.cedscdn.it/photos/LOW/68/53/5176853_poster_006.jpg", "https://statics.cedscdn.it/photos/LOW/45/35/5174535_1453_0.jpg", "https://caltagironeeditore01.wt-eu02.net/927615140575951/wt.pl?p=328,0", "https://secure-it.imrworldwide.com/cgi-bin/m?ci=ilmessaggero-it&cg=0&cc=0&ts=noscript", "https://statics.cedscdn.it/photos/THUMB/91/71/5169171_0618_test1.jpg", "https://statics.cedscdn.it/photos/THUMB/73/31/5177331_0939_schermata_2020_04_18_alle_09.39.06.jpg", "https://statics.cedscdn.it/photos/MED/03/11/5170311_1405_ep.jpg", "https://statics.cedscdn.it/photos/THUMB/73/76/5177376_pckg_210158716286114307-20200418.jpg", "https://statics.cedscdn.it/photos/LOW/63/78/5176378_43_20200417072347.jpg", "https://www.ilmattino.it/img/logo.png", "https://statics.cedscdn.it/photos/LOW/65/41/5176541_1512_vdl.jpg", "https://statics.cedscdn.it/photos/THUMB/87/89/5168789_1146_coronavirus_mare_spiaggia_ombrelloni_plexiglass_barriere.jpg", "https://statics.cedscdn.it/photos/THUMB/89/25/5168925_0019_app_coronavirus_ristoranti_ultime_notizie_14_aprile_2020.jpg", "https://utils.cedsdigital.it/promo_shop.php?what=img&id_testata=4&ad=dx", "https://www.ilmessaggero.it/img/testatina_casa.jpg", "https://statics.cedscdn.it/photos/LOW/44/81/5174481_1407_ansa.jpg", "https://www.ilmessaggero.it/img/logo_guidalloshopping.png"], "movies": [], "text": "\u00abIl monitoraggio quotidiano dei casi di contagio in Campania fa rilevare la presenza di interi gruppi familiari positivi. La situazione \u00e8 preoccupante in alcune realt\u00e0 della provincia di Napoli, dove nei giorni scorsi si sono registrati comportamenti poco responsabili da parte di gruppi di cittadini\u00bb. In una nota, l'unit\u00e0 di crisi regionale per la realizzazione di misure per la prevenzione e la gestione dell\u2019emergenza epidemiologia da Covid-19 fa il punto sul contagio a Napoli e in Campania: \u00abSi registrano 61 casi a Casoria; 58 a Giugliano; 52 a Pozzuoli; 52 a Marano; 49 ad Afragola; 36 a Frattamaggiore e Frattaminore, per un totale di 308 contagi\u00bb. Da qui l'appello del governatore Vincenzo De Luca: \u00abL'Asl Napoli 2 \u00e8 impegnata in un lavoro straordinario per ricostruire la catena di rapporti avuti dai contagiati, ed evitare la diffusione dell'epidemia, ma \u00e8 necessario avere comportamenti rigorosi, e non i rilassamenti che in quei territori si sono registrati, con centinaia di persone in mezzo alle strade. Invito le forze dell'ordine, le unit\u00e0 dell'Esercito, le polizie municipali a sviluppare il pi\u00f9 rigoroso controllo per contrastare atteggiamenti scorretti\u00bb.\n\n\n\nUltimo aggiornamento: 22:20\n\n\u00a9 RIPRODUZIONE RISERVATA\n\nRiflettori accesi anche sul Vomero: \u00abL'Asl Napoli 1 - avverte ancora De Luca - \u00e8 impegnata a contenere, con i necessari controlli territoriali, un focolaio di contagio che \u00e8 emerso nella citt\u00e0 di Napoli, nell'area del Vomero. \u00c8 urgente anche qui ampliare e rendere rigorosi i controlli. Dovrebbe essere chiaro a tutti che i comportamenti scorretti offendono e danneggiano la stragrande maggioranza dei cittadini che rispetta le regole con grande spirito di sacrificio. Cos\u00ec come dovrebbe essere chiaro che pi\u00f9 si \u00e8 responsabili, prima finisce questa emergenza. \u00c8 evidente che il permanere di situazioni di rischio renderebbe inevitabili misure territoriali di quarantena ancora pi\u00f9 pesanti\u00bb.\u00abDai dati che il Comune riceve ogni giorno dalle competenti autorit\u00e0 sanitarie, non si evince oggi la presenza di un focolaio specifico ma piuttosto una condizione gi\u00e0 evidenziata nei giorni scorsi e cio\u00e8 che il Vomero \u00e8 il quartiere nel quale si \u00e8 verificato il pi\u00f9 alto numero di positivi, seguito dal quartiere Chiaia - precisa, assessore alla salute del Comune di Napoli - inizialmente questa positivit\u00e0 era stata spiegata con la maggiore presenza di professionisti che per lavoro si sono recati in Lombardia e che successivamente, attraverso il contagio ai propri nuclei familiari, aveva contribuito alla diffusione del virus nel quartiere collinare.In questa fase la situazione in citt\u00e0 \u00e8 di certo pi\u00f9 omogenea, con una prevalenza maggiore sicuramente in questi quartieri. Le ipotesi vanno dalla maggiore domiciliazione del personale sanitario, al maggior numero di tamponi eseguiti ma queste ipotesi possono essere avvalorate esclusivamente da studi epidemiologici, che il Comune di Napoli ha richiesto anche attraverso gli esperti chiamati al tavolo per lo studio epidemiologico, di recente istituzione\u00bb.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "\u00abIl\u00a0monitoraggio quotidiano dei casi\u00a0di contagio in Campania fa rilevare la presenza di interi gruppi familiari positivi.\u00a0La situazione \u00e8 preoccupante in alcune realt\u00e0 della provincia di...", "meta_lang": "it", "meta_favicon": "", "meta_data": {"viewport": "width=device-width", "description": "\u00abIl\u00a0monitoraggio quotidiano dei casi\u00a0di contagio in Campania fa rilevare la presenza di interi gruppi familiari positivi.\u00a0La situazione \u00e8 preoccupante in alcune realt\u00e0 della provincia di...", "robots": "index,follow", "article": {"content_tier": "metered"}, "pay": 0, "og": {"type": "article", "title": "Coronavirus a Napoli, sette nuovi focolai: \u00abTroppi contagi al Vomero e a Casoria\u00bb", "url": "https://www.ilmattino.it/napoli/cronaca/coronavirus_a_napoli_sette_nuovi_focolai_vomero_casoria_giugliano_pozzuoli_marano_afragola_frattamaggiore_e_frattaminore-5170311.html", "image": "https://statics.cedscdn.it/photos/MED/03/11/5170311_1405_ep.jpg", "description": "\u00abIl\u00a0monitoraggio quotidiano dei casi\u00a0di contagio in Campania fa rilevare la presenza di interi gruppi familiari positivi.\u00a0La situazione \u00e8 preoccupante in alcune realt\u00e0 della provincia di..."}, "fb": {"pages": 210639995470, "app_id": 2484655151607357}, "twitter": {"card": "summary_large_image", "url": "https://www.ilmattino.it/napoli/cronaca/coronavirus_a_napoli_sette_nuovi_focolai_vomero_casoria_giugliano_pozzuoli_marano_afragola_frattamaggiore_e_frattaminore-5170311.html", "site": "@mattinodinapoli", "title": "Coronavirus a Napoli, sette nuovi focolai: \u00abTroppi contagi al Vomero e a Casoria\u00bb", "description": "\u00abIl\u00a0monitoraggio quotidiano dei casi\u00a0di contagio in Campania fa rilevare la presenza di interi gruppi familiari positivi.\u00a0La situazione \u00e8 preoccupante in alcune realt\u00e0 della provincia di...", "image": "https://statics.cedscdn.it/photos/MED/03/11/5170311_1405_ep.jpg"}}, "canonical_link": "https://www.ilmattino.it/napoli/cronaca/coronavirus_a_napoli_sette_nuovi_focolai_vomero_casoria_giugliano_pozzuoli_marano_afragola_frattamaggiore_e_frattaminore-5170311.html"}