{"source_url": "https://web.archive.org", "url": "https://web.archive.org/web/20200923001319id_/https://www.macitynet.it/seat-effettua-test-su-15-000-dipendenti-per-rientrare-al-lavoro/", "title": "Seat effettua test su 15.000 dipendenti per rientrare al lavoro", "top_image": "https://www.macitynet.it/wp-content/uploads/2020/04/seattestcorn.jpg", "meta_img": "https://www.macitynet.it/wp-content/uploads/2020/04/seattestcorn.jpg", "images": ["https://www.macitynet.it/wp-content/uploads/2019/12/aukey-caricatore-usb-1280x1280-100x70.jpg", "https://www.macitynet.it/wp-content/uploads/2020/06/apple-watch-and-watchos-100x70.jpg", "https://www.macitynet.it/wp-content/uploads/2020/07/risultati-apple-terzo-2020-ico-100x70.jpg", "https://www.macitynet.it/wp-content/uploads/2020/07/betaios14-100x70.jpg", "https://www.facebook.com/tr?id=229769860915789&ev=PageView\r\n&noscript=1", "https://www.macitynet.it/wp-content/uploads/2019/02/spam-tensor-flow-100x70.jpg", "https://www.macitynet.it/wp-content/uploads/2020/09/amazonmusichdmacitynet-100x70.jpg", "https://www.macitynet.it/wp-content/uploads/2020/06/iconabigsur1200-100x70.jpg", "https://www.macitynet.it/wp-content/uploads/2020/09/pro-ject-debut-carbon-evo-ico-100x70.jpg", "https://www.macitynet.it/wp-content/uploads/2020/07/aggiornamentiios-100x70.jpg", "https://www.macitynet.it/wp-content/uploads/2018/04/macitynet-mobile.png", "https://www.macitynet.it/wp-content/uploads/2020/09/schermata-2020-09-15-alle-19-42-01-100x70.jpg", "https://www.macitynet.it/wp-content/uploads/2020/07/macos-11-big-sur-100x70.jpg", "https://www.macitynet.it/wp-content/uploads/2020/04/seattestcorn-696x479.jpg", "https://www.macitynet.it/wp-content/uploads/2020/04/seattestpcr2-1600x995.jpg", "https://www.macitynet.it/wp-content/uploads/2020/09/trendevice-sconti-autunno-2020-ico-100x70.jpg", "https://www.macitynet.it/wp-content/uploads/2020/09/ios14diecicose00000-100x70.jpg", "https://www.macitynet.it/wp-content/uploads/2020/04/iphone-arriva-italia-ritorno-dell-iphone-economico-apple-speciale-v6-48251-1280x16-1-100x70.jpg", "https://www.macitynet.it/wp-content/uploads/2018/06/ssd-per-mac-i-migliori-100x70.jpg", "https://www.macitynet.it/wp-content/uploads/2020/09/ios14altrediecicose00000-100x70.jpg", "https://www.macitynet.it/wp-content/uploads/2013/07/masterizzazionemac-100x70.jpg", "https://www.macitynet.it/wp-content/uploads/2020/09/firefox-ios-ico-1200-22-sett20-100x70.jpg", "https://www.macitynet.it/wp-content/uploads/2020/09/evento-apple-15-settembre-100x70.jpg", "https://www.macitynet.it/wp-content/uploads/2020/04/seat-link-2.jpg", "https://www.macitynet.it/wp-content/uploads/2019/09/apple-iphone-12-pro-max-leak-e1590590635999-100x70.jpg", "https://www.facebook.com/tr?id=1439035283050299&ev=PageView&noscript=1", "https://www.macitynet.it/wp-content/uploads/2020/09/iphoneinricarica-100x70.jpeg", "https://www.macitynet.it/wp-content/uploads/2020/08/imac-21-agosto-ico-100x70.jpg", "https://www.macitynet.it/wp-content/uploads/2019/10/catalina-icona-1200-100x70.jpg", "https://www.macitynet.it/wp-content/uploads/2020/01/300x250-macitynet-offerte.gif", "https://www.macitynet.it/wp-content/uploads/2020/06/vecchiioipad-100x70.jpg", "https://www.macitynet.it/wp-content/uploads/2020/02/alimentatoreaukey-100x70.jpg", "https://www.macitynet.it/wp-content/uploads/2020/09/20200908161146-48875-100x70.jpg", "https://www.macitynet.it/wp-content/uploads/2019/12/576529-16x9-lg-100x70.jpg", "https://www.macitynet.it/wp-content/uploads/2018/10/amazonofferteamazon.jpg", "https://www.macitynet.it/wp-content/uploads/2020/09/phil-spencer-microsoft-xbox-ico-100x70.jpg", "https://www.macitynet.it/wp-content/uploads/2018/11/cavoangolato00002-100x70.jpg", "https://www.macitynet.it/wp-content/uploads/2020/08/nuovo-imac-27-100x70.jpg", "https://www.macitynet.it/wp-content/uploads/2020/04/seattestcorn.jpg", "https://www.macitynet.it/wp-content/uploads/2020/09/eventosettembre2020apple00002-100x70.jpg", "https://www.macitynet.it/wp-content/uploads/2020/09/applewatch6tableicona-100x70.jpg", "https://www.macitynet.it/wp-content/uploads/2020/02/sandisk-ultra-dual-drive-luxe-usb-c-11-100x70.jpg", "https://www.macitynet.it/wp-content/uploads/2020/04/produzionemasherineseat.jpg", "https://www.macitynet.it/wp-content/uploads/2020/05/macbook-se-in-sconto-218x150.jpg", "https://www.macitynet.it/wp-content/uploads/2020/09/lavaggiomanu-100x70.jpg", "https://www.macitynet.it/wp-content/uploads/2020/09/icona-100x70.jpg", "https://www.macitynet.it/wp-content/uploads/2018/04/macitynet-logo.png"], "movies": [], "text": "SEAT riprender\u00e0 gradualmente le attivit\u00e0 a partire dal 27 aprile. Tra le misure di salute e sicurezza adottate, riferisce di avere concordato con i rappresentanti sindacali l\u2019effettuazione del test PCR (polymerase chain reaction) ai suoi 15.000 dipendenti per rilevare eventuali casi di SARS-CoV-2 al fine di garantire la salute del proprio organico. I test PCR costituiscono a detta del produttore il metodo diagnostico pi\u00f9 affidabile per l\u2019identificazione del virus COVID-19.\n\nSEAT \u00e8 la prima azienda in Spagna a effettuare questo tipo di test. In particolare, verranno eseguiti oltre 3.000 test PCR a settimana ai dipendenti delle aree di produzione di SEAT Martorell, SEAT Barcelona, SEAT Componentes e CROS, nonch\u00e9 al gruppo di professionisti dell\u2019azienda, e saranno inoltre estesi ad altre societ\u00e0 del Gruppo Volkswagen in Spagna. SEAT ha iniziato i test venerd\u00ec 24 aprile presso le tre unit\u00e0 diassistenza CARS (Martorell), SEAT Barcelona e SEAT Componentes.\n\nUn laboratorio accreditato dal Ministero della Salute e dalla Generalitat de Catalunya analizzer\u00e0 i test senza che ci\u00f2 influisca sull\u2019attivit\u00e0 di sanit\u00e0 pubblica; il lavoro sar\u00e0 coordinato dal Servizio Medico di SEAT, sotto la supervisione del Dr. Bonaventura Clotet, direttore di IrsiCaixa e membro del comitato scientifico SEAT. Questi test fanno parte di un pacchetto completo di misure preventive volte a salvaguardare la salute e la sicurezza dei dipendenti della casa automobilistica.\n\nCarsten Isensee, Presidente e Vicepresidente Financee IT di SEAT, ha assicurato che \u201cuna volta superata la fase pi\u00f9 difficile delCOVID-19, affrontiamo la prima tappa del ritorno alla normalit\u00e0 senza abbassare la guardia. \u00c8 essenziale applicare misure di salute e sicurezza rigorose per garantire che il ritorno al lavoro avvenga in modo completamente sicuro. Con la decisione di SEAT di investire nel programma di test PCR, stiamo anche aiutando le autorit\u00e0 sanitarie a comprendere l\u2019entit\u00e0 della pandemia\u201d.\n\nIl Dott. Bonaventura Clotet ha sottolineato che \u201ceffettuare i test sututti i dipendenti \u00e8 il modo migliore per ridurre al minimo il contagio. Inoltre, da un punto di vista epidemiologico, si tratta diuna grande opportunit\u00e0 per arricchire le conoscenze scientifiche in merito al COVID-19, poich\u00e9 lo staff di SEAT costituisce un campione ampio e rappresentativo della societ\u00e0 e i risultati del test, trattati in maniera anonima e riservata, costituiranno la base di uno studio scientifico nell\u2019ambito del comitato scientifico della SEAT Healthy Company\u201d.\n\nUna ripresa graduale dell\u2019attivit\u00e0\n\nLuned\u00ec 27 aprile, SEAT riprender\u00e0 la produzione negli stabilimenti di Martorell, Barcellona e Componentes. Il ritorno all\u2019attivit\u00e0 verr\u00e0 effettuato gradualmente per poter applicare le necessarie misure a tutela di salute e sicurezza. L\u2019azienda spieha che decisione vuole contribuire a riattivare l\u2019occupazione inS EAT e nelle societ\u00e0 fornitrici \u201cper limitare l\u2019impatto economico della crisi sanitaria\u201d ed per questo che ha contattato i principali fornitori per coordinare il riavvio dell\u2019attivit\u00e0.\n\nPer le settimane del 27 aprile e 4 maggio, in SEAT Martorell \u00e8 previsto un turno di produzione in ciascuna delle tre linee (in cui vengono prodotte SEAT Ibiza, Arona, Leon e Audi A1), a circa un terzo della capacit\u00e0. Complessivamente, in queste prime due settimane la societ\u00e0 produrr\u00e0 circa 325 auto al giorno. A partire dall\u201911 maggio, ciascuna delle linee lavorer\u00e0 su due turni, sempre a un terzo del ritmo normale di produzione, consentendo laproduzione di circa 650 auto al giorno. SEAT prevede di tornare al ritmo diproduzione precedente alla crisi nel mese di giugno, in base all\u2019evoluzione del COVID-19 e dei suoi effetti sull\u2019attivit\u00e0 commerciale.\n\nNuove misure di salute e sicurezza\n\nIl ritorno all\u2019attivit\u00e0 verr\u00e0 effettuato dando priorit\u00e0 alla tutela della salute e della sicurezza dell\u2019intera forza lavoro. Per fare ci\u00f2, l\u2019azienda ha elaborato un piano per la graduale ripresadell\u2019attivit\u00e0 la cui premessa principale \u00e8 garantire la protezione di tutti i dipendenti contro il COVID-19; questo comprende informazioni, misure organizzative, preventive e sanitarie, nonch\u00e9 alcune misure specifiche per i lavoratori che possono essere particolarmente a rischio, e indicazioni di chi non dovrebbe andare a lavorare nelle prime fasi.\n\n\u00c8 stato progettato un preciso protocollo sanitario, in collaborazione con il servizio di prevenzione congiunta per le societ\u00e0 del Gruppo Volkswagen in Spagna e i rappresentanti sindacali in base al quale, oltre ai test PCR, le linee di produzione saranno adattate per garantire che tutti i dipendenti possano mantenere la distanza di sicurezza prescritta di due metri e, se le caratteristiche del luogo di lavoro non lo consentono, saranno fornite misure aggiuntive per garantire la salute e la sicurezza delle persone. Inoltre, tutti i lavoratori riceveranno maschere chirurgiche e avranno a disposizione gel igienizzante, e le strutture saranno accuratamente sanificate prima e dopo ogni turno di produzione.\n\nFinch\u00e9 questo protocollo per proteggere la salute dei lavoratori rester\u00e0in vigore, i livelli di produzione pre-crisi non potranno essere ristabiliti. Per questo motivo, la direzione SEAT e i rappresentanti sindacali stanno negoziando un piano di regolamento sull\u2019occupazione temporanea (ERTE) per motivi organizzativi per il personale di produzione. La durata massima di ERTE \u00e8 di otto settimane, fino a quando la produzione riprender\u00e0 con ritmi e volumi precedenti all\u2019inizio della pandemia.\n\nIl personale non direttamente coinvolto nella produzione sar\u00e0 escluso dall\u2019ERTE. Fino al definitivo ritorno alla normalit\u00e0, ove possibile, l\u2019azienda fa sapere che dar\u00e0 la priorit\u00e0 al telelavoro, in particolare per i dipendenti con bambini di et\u00e0 inferiore ai 14 anni. Da met\u00e0 aprile, i dipendenti non impegnati nella produzione hanno ripreso gradualmente a tornare sul posto di lavoro, rientroche sar\u00e0 completato nelle prossime settimane.\n\nSEAT produce materiale sanitario\n\nIn queste ultime settimane caratterizzate dallamancata produzione a causa del Coronavirus, il produttore ha attuato dei provvedimenti e una serie di iniziative per aiutare a mitigare gli effetti della pandemia. L\u2019azienda ha adattato la linea in cui viene realizzato il sotto-telaio di SEAT Leon per produrre respiratori di emergenza in risposta alle esigenze sanitarie causate dalla crisi COVID-19. Ne sono state prodotte oltre 600 unit\u00e0 in una settimana, e la produzione \u00e8 terminata venerd\u00ec scorso in seguito al decongestionamento delle Unit\u00e0 di Terapia Intensiva.\n\nInoltre, in collaborazione con altre societ\u00e0, la casa automobilistica si \u00e8 impegnata nella produzione di mascherine chirurgiche realizzate con i filtri utilizzati nelle cabine di verniciatura presso lo stabilimento di Martorell. Migliaia di unit\u00e0 sono state prodotte e distribuite finora a ospedali, forze dell\u2019ordine e altre organizzazioni. L\u2019Agenzia spagnola per i medicinali e i prodotti sanitari ha autorizzato temporaneamente l\u2019uso di queste mascherine,fino a quando sussister\u00e0 la situazione di emergenza sanitaria derivata dal COVID-19.\n\nTutti gli articoli di macitynet che parlano della pandemia coronavirus e degli impatti sul mondo della tecnologia, del lavoro e della scuola a distanza, oltre che sulle soluzioni per comunicare da remoto si parte da questa pagina.", "keywords": [], "meta_keywords": [""], "tags": ["iPad", "iPhone 8 Plus", "Mac ARM", "Google", "Cucina", "Assistente Google", "HomeKit", "iPad 2", "si parte da questa pagina", "Mac Pro", "iPAd Air 3", "Apple TV", "iPad Pro 2018", "Tutorial iPhone e iPad", "Seat", "Giardino", "iPhone 11 Pro", "Alexa", "Zigbee", "Coronavirus", "iPhone 8", "Sony", "Automotive", "Huawei", "Microsoft", "iOS 14", "Salotto", "Adobe", "iPhone X", "iPhone XR", "MacBook Pro", "Mac mini", "MacBook Air", "iPadOS", "iPhone XS Max", "iPad 3 _ nuovo iPad", "iPhone 11", "Canon", "SARS-CoV-2", "iPad 4 _ iPad Retina", "Panasonic", "LG", "iPad 2018", "iPhone 6s Plus", "iPad mini Retina", "iPad 2017", "Samsung", "iPad Pro", "Z-wave", "iPhone 6s", "iPad Air 2", "iPhone XS", "iPhone 7", "Apple Watch", "macOS Big Sur", "iPad 5 _ iPad Air", "iMac", "iPhone 6", "MacBook", "iPhone 6 Plus", "iPad mini", "Apple", "iPad mini 3", "iPhone 7 Plus"], "authors": ["Mauro Notarianni"], "publish_date": "Fri Apr 24 19:44:03 2020", "summary": "", "article_html": "", "meta_description": "Per riprendere gradualmente la produzione dal prossimo 27 aprile, SEAT realizzer\u00e0 oltre 3.000 test ai dipendenti la settimana", "meta_lang": "it", "meta_favicon": "https://www.macitynet.it/wp-content/uploads/2018/04/macitynet-favicon.png", "meta_data": {"viewport": "width=device-width, initial-scale=1.0", "description": "Per riprendere gradualmente la produzione dal prossimo 27 aprile, SEAT realizzer\u00e0 oltre 3.000 test ai dipendenti la settimana", "robots": "index, follow, max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Seat effettua test su 15.000 dipendenti per rientrare al lavoro - Macitynet.it", "description": "Per riprendere gradualmente la produzione dal prossimo 27 aprile, SEAT realizzer\u00e0 oltre 3.000 test ai dipendenti la settimana", "url": "https://www.macitynet.it/seat-effettua-test-su-15-000-dipendenti-per-rientrare-al-lavoro/", "site_name": "Macitynet.it", "image": {"identifier": "https://www.macitynet.it/wp-content/uploads/2020/04/seattestcorn.jpg", "width": 1200, "height": 826}}, "article": {"publisher": "https://www.facebook.com/Macitynet.it/", "published_time": "2020-04-24T19:44:03+00:00", "modified_time": "2020-04-24T15:03:17+00:00"}, "twitter": {"card": "summary", "creator": "@macitynet", "site": "@macitynet"}, "generator": "WordPress 5.5.1", "onesignal": "wordpress-plugin", "verify-admitad": "d672fd1d9a", "google-site-verification": "UqELH0Z9Dsl1NqixDq2i-sexORKimBHjuKqxmXD1eDU", "msapplication-TileImage": "https://www.macitynet.it/wp-content/uploads/2017/06/macitynet_ico-300x300.png"}, "canonical_link": "https://www.macitynet.it/seat-effettua-test-su-15-000-dipendenti-per-rientrare-al-lavoro/"}