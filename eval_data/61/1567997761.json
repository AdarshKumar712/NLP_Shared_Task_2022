{"source_url": "https://web.archive.org", "url": "https://web.archive.org/web/20200406142626id_/https://www.evrensel.net/haber/401267/izenerji-iscisi-aydogan-adagumeli-koronavirusten-dolayi-yasamini-yitirdi", "title": "\u0130ZENERJ\u0130 i\u015f\u00e7isi Aydo\u011fan Adag\u00fcmeli koronavir\u00fcsten dolay\u0131 ya\u015fam\u0131n\u0131 yitirdi", "top_image": "https://www.evrensel.net/wm/ege/fb/upload/dosya/159375.jpg", "meta_img": "https://www.evrensel.net/wm/ege/fb/upload/dosya/159375.jpg", "images": ["https://www.evrensel.net/upload/yazar/cache/100x100/yazar_e8298fe29bb34f1280c4f33ea90d5bb71c4d6aa2.jpg", "https://www.evrensel.net/images/370/upload/dosya/159388.jpg", "https://www.evrensel.net/upload/yazar/cache/100x100/yazar_55798e280ec918a4b2eb396a239de2adc349bd3a.jpg", "https://www.evrensel.net/upload/dosya/cache/255x170/117682.jpg", "https://www.evrensel.net/upload/yazar/cache/100x100/yazar_bc31e1bfd198a4f4467d12be8a39d3c208728fb3.jpg", "https://www.evrensel.net/upload/yazar/cache/100x100/yazar_57315a52a9499ab50387edaf0ff05a375f572603.jpg", "https://www.evrensel.net/upload/dosya/cache/255x170/159441.jpg", "https://www.evrensel.net/upload/yazar/cache/100x100/yazar_ca28b50804531edda3660e5a33a5b574fc419053.png", "https://www.evrensel.net/images/370/upload/dosya/159403.jpg", "https://www.evrensel.net/upload/dosya/cache/255x170/159388.jpg", "https://www.evrensel.net/upload/yazar/cache/100x100/yazar_85d9263f88d2a08ecbcf182bfd9835e5b5601f76.jpg", "https://www.evrensel.net/upload/dosya/cache/255x170/155392.jpg", "https://www.evrensel.net/upload/yazar/cache/100x100/yazar_c398a4f66a7de15fc9d641946e33098f135f8bd8.jpg", "https://www.evrensel.net/images/370/upload/dosya/159443.jpg", "https://www.evrensel.net/images/370/upload/dosya/159412.jpg", "https://www.evrensel.net/upload/yazar/cache/100x100/yazar_e27d7f325b94586604c639504eb433ba9e9a4498.jpg", "https://www.evrensel.net/upload/dosya/cache/255x170/159394.jpg", "https://www.evrensel.net/images/370/upload/dosya/124211.jpg", "https://www.evrensel.net/upload/muhabir/muhabir_a2ad96e2205759e0658caf1782408b6a7893499c.jpg", "https://www.evrensel.net/images/370/upload/dosya/159396.jpg", "https://www.evrensel.net/upload/muhabir/muhabir_f29337dc1309545357de9215dd6c1e666f84c5ad.jpg", "https://www.evrensel.net/images/370/upload/dosya/122876.jpg", "https://www.evrensel.net/ege/images/evrensel-ege-sayfalari.jpg", "https://www.evrensel.net/upload/dosya/cache/255x170/159447.jpg", "https://www.evrensel.net/upload/dosya/cache/90x60/159351.jpg", "https://www.evrensel.net/images/840/upload/dosya/159375.jpg", "https://www.evrensel.net/upload/dosya/cache/255x170/140530.jpg", "https://www.evrensel.net/upload/muhabir/muhabir_ed2085b6591319b8b362827d5ba5600766709b46.jpg", "https://www.evrensel.net/images/370/upload/dosya/159431.jpg", "https://www.evrensel.net/upload/yazar/cache/100x100/yazar_abc6d4619949f4fe40fcf1c475178b3943c6674b.jpg", "https://www.evrensel.net/upload/yazar/cache/100x100/yazar_5f757508659e64ca98ca7b02430a1494ec1c66ec.jpg", "https://www.evrensel.net/images/370/upload/dosya/156723.jpg", "https://www.evrensel.net/images/370/upload/dosya/159411.jpg", "https://www.evrensel.net/images/370/upload/dosya/159397.jpg", "https://www.evrensel.net/images/370/upload/dosya/144062.jpg", "https://www.evrensel.net/wm/ege/fb/upload/dosya/159375.jpg", "https://www.evrensel.net/upload/dosya/cache/255x170/159451.jpg", "https://www.evrensel.net/upload/fotograf/fotograf_aacafc02b894d14d3b6bb5e06ca23545b408b9d3.jpg", "https://www.evrensel.net/upload/dosya/159375.jpg"], "movies": [], "text": "Bir s\u00fcredir yo\u011fun bak\u0131mda koronavir\u00fcs (Kovid-19) tedavisi g\u00f6ren \u0130zmir B\u00fcy\u00fck\u015fehir Belediyesi\u2019ne ba\u011fl\u0131 \u0130ZENERJ\u0130 \u015firketinde kadrolu Park ve Bah\u00e7eler Dairesinde \u00e7al\u0131\u015fan Aydo\u011fan Adag\u00fcmeli ya\u015fam\u0131n\u0131 yitirdi. 42 ya\u015f\u0131nda kronik rahats\u0131zl\u0131klar\u0131 olan Aydo\u011fan Adag\u00fcmeli idari izindeyken yakaland\u0131\u011f\u0131 salg\u0131ndan dolay\u0131 10\u2019dan fazla yo\u011fun bak\u0131mda tedavi alt\u0131ndayken ya\u015fam\u0131n\u0131 yitirdi.\n\nGenel-\u0130\u015f \u0130zmir 2 No\u2019lu \u015eube \u00fcyesi olan Aydo\u011fan Adag\u00fcmeli hakk\u0131nda a\u00e7\u0131klama yapan \u015fube ba\u015fkan\u0131 Arif Y\u0131ld\u0131z, Adag\u00fcmeli\u2019nin \u015feker, tansiyon ve epilepsi hastas\u0131 oldu\u011funun s\u00f6yleyerek, \u201c\u00dcz\u00fcc\u00fc bir haber vir\u00fcs gen\u00e7 ya\u015fl\u0131 demiyor ve insanlar\u0131 aram\u0131zdan al\u0131yor. Ailesi, yak\u0131nlar\u0131na ve \u00e7al\u0131\u015fma arkada\u015flar\u0131m\u0131za ba\u015fsa\u011fl\u0131\u011f\u0131 diliyorum\u201d dedi.\n\nSOKA\u011eA \u00c7IKMAYIN D\u0130YEN \u0130KT\u0130DAR BUNUN KO\u015eULLARINI SA\u011eLAMALI\n\nVir\u00fcs\u00fcn yay\u0131larak devam etti\u011fini ve \u0130zmir\u2019in T\u00fcrkiye\u2019de ikinci s\u0131rada oldu\u011funu s\u00f6yleyen Y\u0131ld\u0131z, \u201cBizim talebimiz zorunlu hizmetlerin d\u0131\u015f\u0131nda soka\u011fa \u00e7\u0131k\u0131lmamas\u0131. \u0130ktidar i\u015f\u00e7iden kesilen i\u015fsizlik fonundan paray\u0131 i\u015fverenlere te\u015fvik olarak kullan\u0131rken i\u015f\u00e7ilere hi\u00e7bir \u015fey yok. Soka\u011fa \u00e7\u0131kmay\u0131n diyen iktidar bunun ko\u015fullar\u0131 sa\u011flamal\u0131. \u0130nsanlar\u0131n en az\u0131ndan temel ihtiya\u00e7lar\u0131n\u0131 2-3 ay kar\u015f\u0131lamal\u0131, bor\u00e7lar\u0131n\u0131 \u00f6telemeli ve ondan sonra soka\u011fa \u00e7\u0131kmama \u00e7a\u011fr\u0131s\u0131 yap\u0131lmal\u0131\u201d diyerek al\u0131nan \u00f6nlemlerin yetersiz oldu\u011funu dile getirdi. Konuyla ilgili bas\u0131na yaz\u0131l\u0131 a\u00e7\u0131klama yapan \u0130zmir B\u00fcy\u00fck\u015fehir Belediyesi ise, ba\u015fsa\u011fl\u0131\u011f\u0131 mesaj\u0131 verdi.\n\n\u0130zmir B\u00fcy\u00fck\u015fehir Belediye Ba\u015fkan\u0131 Tun\u00e7 Soyer de a\u00e7\u0131klamada, \u201cBu k\u00fcresel salg\u0131n nedeniyle bir \u00e7al\u0131\u015fma arkada\u015f\u0131m\u0131z\u0131 kaybetmenin ac\u0131s\u0131 ve \u00fcz\u00fcnt\u00fcs\u00fcn\u00fc ya\u015f\u0131yoruz. Kendisine Allah\u2019tan rahmet, ailesi, yak\u0131nlar\u0131na, \u00e7al\u0131\u015fma arkada\u015flar\u0131na ba\u015fsa\u011fl\u0131\u011f\u0131 diliyorum\u201d dedi. (\u0130zmir/EVRENSEL)\n\nKoronavir\u00fcs nedeniyle 20 ya\u015f alt\u0131na soka\u011fa \u00e7\u0131kma yasa\u011f\u0131 | T\u00fcm geli\u015fmeler (3 Nisan)", "keywords": [], "meta_keywords": [""], "tags": [], "authors": ["Evrensel Gazetesi"], "publish_date": null, "summary": "", "article_html": "", "meta_description": "Bir s\u00fcredir yo\u011fun bak\u0131mda koronavir\u00fcs (Kovid-19) tedavisi g\u00f6ren \u0130zmir B\u00fcy\u00fck\u015fehir Belediyesi\u2019ne ba\u011fl\u0131 \u0130ZENERJ\u0130 \u015firketi Park ve Bah\u00e7eler Dairesinde \u00e7al\u0131\u015fan Aydo\u011fan Adag\u00fcmeli ya\u015fam\u0131n\u0131 yitirdi.", "meta_lang": "tr", "meta_favicon": "https://www.evrensel.net/tema/evrensel16/img/apple-touch-icon.png", "meta_data": {"title": "\u0130ZENERJ\u0130 i\u015f\u00e7isi Aydo\u011fan Adag\u00fcmeli koronavir\u00fcsten dolay\u0131 ya\u015fam\u0131n\u0131 yitirdi", "description": "Bir s\u00fcredir yo\u011fun bak\u0131mda koronavir\u00fcs (Kovid-19) tedavisi g\u00f6ren \u0130zmir B\u00fcy\u00fck\u015fehir Belediyesi\u2019ne ba\u011fl\u0131 \u0130ZENERJ\u0130 \u015firketi Park ve Bah\u00e7eler Dairesinde \u00e7al\u0131\u015fan Aydo\u011fan Adag\u00fcmeli ya\u015fam\u0131n\u0131 yitirdi.", "og": {"type": "website", "site_name": "Evrensel.net", "url": "https://www.evrensel.net/haber/401267/izenerji-iscisi-aydogan-adagumeli-koronavirusten-dolayi-yasamini-yitirdi?a=f380f", "title": "\u0130ZENERJ\u0130 i\u015f\u00e7isi Aydo\u011fan Adag\u00fcmeli koronavir\u00fcsten dolay\u0131 ya\u015fam\u0131n\u0131 yitirdi", "description": "Bir s\u00fcredir yo\u011fun bak\u0131mda koronavir\u00fcs (Kovid-19) tedavisi g\u00f6ren \u0130zmir B\u00fcy\u00fck\u015fehir Belediyesi\u2019ne ba\u011fl\u0131 \u0130ZENERJ\u0130 \u015firketi Park ve Bah\u00e7eler Dairesinde \u00e7al\u0131\u015fan Aydo\u011fan Adag\u00fcmeli ya\u015fam\u0131n\u0131 yitirdi.", "image": {"identifier": "https://www.evrensel.net/wm/ege/fb/upload/dosya/159375.jpg", "height": 628, "width": 1200}}, "twitter": {"card": "summary_large_image", "site": "@evrenselgzt", "image": "https://www.evrensel.net/wm/ege/tw/upload/dosya/159375.jpg", "dnt": "on", "app": {"name": {"googleplay": "evrensel"}, "id": {"googleplay": "net.evrensel.android"}}}, "viewport": "width=device-width, initial-scale=1, shrink-to-fit=no", "author": "Evrensel Gazetesi", "apple-mobile-web-app-title": "Evrensel", "application-name": "Evrensel", "msapplication-TileColor": "#aa1218", "theme-color": "#aa1218", "msapplication-TileImage": "https://www.evrensel.net/app/evrensel-mobil-logo-144.png", "apple-itunes-app": "app-id=984477039, affiliate-data=1000l35432, app-argument=https://www.evrensel.net", "ia": {"rules_url": "https://www.evrensel.net/rules.json"}, "fb": {"pages": 360933977920, "app_id": 1124553000937864}}, "canonical_link": "https://www.evrensel.net/haber/401267/izenerji-iscisi-aydogan-adagumeli-koronavirusten-dolayi-yasamini-yitirdi"}