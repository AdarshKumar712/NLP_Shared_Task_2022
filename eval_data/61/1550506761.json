{"source_url": "https://web.archive.org", "url": "https://web.archive.org/web/20210124022759id_/https://it.sputniknews.com/mondo/202003178868766-coronavirus-usa-trump-ammette-la-situazione-non-e-sotto-controllo/", "title": "Coronavirus USA, Trump ammette: \u2018La situazione non \u00e8 sotto controllo\u2019", "top_image": "https://cdnit1.img.sputniknews.com/images/877/35/8773540.jpg", "meta_img": "https://cdnit1.img.sputniknews.com/images/877/35/8773540.jpg", "images": ["https://cdnit1.img.sputniknews.com/img/877/35/8773556_0:386:3072:2048_1000x541_80_0_0_800229e6119276867823ad90eaa18388.jpg", "https://cdnit1.img.sputniknews.com/images/877/35/8773540.jpg", "https://cdnit1.img.sputniknews.com/i/avatar-default.png", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://web.archive.org/services/counter/?project=&obj_id=8868766&obj_type=article&action_type=&ts=1611455279", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E"], "movies": [], "text": "Donald Trump a denti stretti ha dovuto ammettere che Covid-19 \u00e8 un \"nemico invisibile\" che negli USA non \u00e8 sotto controllo. Ammette la possibile recessione economica e Wall Street si lascia cadere.\n\nTranquilli va tutto bene, non ho bisogno di fare il tampone. Il presidente degli USA Donald Trump per giorni ha minimizzato, tranquillizzato la popolazione, ostentato sicurezza ma si \u00e8 dovuto arrendere all\u2019evidenza e fare prima il tampone e poi ammettere che la situazione negli USA non \u00e8 poi cos\u00ec sotto controllo.\n\nLo ha ammesso ufficialmente durante una conferenza stampa tenuta alla Casa Bianca in cui ha definito Covid-19, secondo lo stile americano, un \u201cnemico invisibile\u201d.\n\nE poi ha aggiunto che la pandemia negli USA potrebbe finire tra i mesi di luglio e di agosto del 2020.\n\nTrump ammette d'essere stato colto di sorpresa\n\n\u201cSiamo stati colti di sorpresa da questo (nuovo, ndr) coronavirus, \u00e8 cos\u00ec contagioso\u2026\u201d, ha detto Trump durante la conferenza stampa dalla White House.\n\nPer\u00f2 aggiunge che la risposta \u00e8 stata \u201caggressiva\u201d e aggiunge ancora che il problema pi\u00f9 grave riguarda le persone anziane.\n\nTrump, per la prima volta, ammette anche che potrebbe rendersi necessario un coprifuoco a livello nazionale nel prossimo futuro.\n\nEconomia USA verso la recessione\n\nTrump prepara la nazione ad affrontare una possibile recessione e afferma anche che le compagnie aeree saranno sostenute al 100% per evitare il loro fallimento, in un Paese dove il trasporto aereo \u00e8 vitale come lo \u00e8 il trasporto ferroviario delle persone in Italia.\n\nE Wall Street crolla e poi sprofonda\n\nTrump ammette a denti stretti l\u2019evidenza che aveva provato a \u201cnascondere\u201d, e la Borsa di New York chiude con uno dei ribassi pi\u00f9 pesanti degli ultimi anni a -12,93%.\n\nAnche del listino Nasdaq 100 si ode il tonfo a -12,32% e l\u2019indice S&P 500 a Wall Street, crolla a -11,98% in un'altra giornata nera per le borse mondiali.", "keywords": [], "meta_keywords": ["nuovo coronavirus", "donald trump", "covid-19", "coronavirus usa"], "tags": ["Coronavirus", "Donald Trump", "\u0421ovid-19 Contagiati: Guariti: Deceduti:", "USA"], "authors": [], "publish_date": null, "summary": "", "article_html": "", "meta_description": "Donald Trump a denti stretti ha dovuto ammettere che Covid-19 \u00e8 un \"nemico invisibile\" che negli USA non \u00e8 sotto controllo. Ammette la possibile recessione economica e...", "meta_lang": "it", "meta_favicon": "https://cdnit2.img.sputniknews.com/i/sputnik.png", "meta_data": {"description": "Donald Trump a denti stretti ha dovuto ammettere che Covid-19 \u00e8 un \"nemico invisibile\" che negli USA non \u00e8 sotto controllo. Ammette la possibile recessione economica e...", "keywords": "nuovo coronavirus, donald trump, covid-19, coronavirus usa", "news_keywords": "nuovo coronavirus, donald trump, covid-19, coronavirus usa", "robots": "all", "format-detection": "telephone=no", "analytics": {"site_domain": "it.sputniknews.com", "article_id": 8868766, "p_ts": 1584438720, "rubric": "mondo", "tags": "USA, Donald Trump, Coronavirus"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://it.sputniknews.com/mondo/202003178868766-coronavirus-usa-trump-ammette-la-situazione-non-e-sotto-controllo/", "title": "Coronavirus USA, Trump ammette: \u2018La situazione non \u00e8 sotto controllo\u2019", "description": "Donald Trump a denti stretti ha dovuto ammettere che Covid-19 \u00e8 un \"nemico invisibile\" che negli USA non \u00e8 sotto controllo. Ammette la possibile recessione economica e...", "image": "https://it.sputniknews.com/sharing_snippet/8868766.png?1584438720"}, "fb": {"app_id": 1409863732677638, "pages": 324666424252827}, "apple-itunes-app": "app-id=969452947, app-argument=com.sputniknews://article?issuer_id=38&issuer_article_id=8868766", "google-play-app": "app-id=com.sputniknews.sputnik", "og": {"title": "Coronavirus USA, Trump ammette: \u2018La situazione non \u00e8 sotto controllo\u2019", "url": "https://it.sputniknews.com/mondo/202003178868766-coronavirus-usa-trump-ammette-la-situazione-non-e-sotto-controllo/", "type": "website", "description": "Donald Trump a denti stretti ha dovuto ammettere che Covid-19 \u00e8 un \"nemico invisibile\" che negli USA non \u00e8 sotto controllo. Ammette la possibile recessione economica e...", "image": {"identifier": "https://cdnit1.img.sputniknews.com/images/877/35/8773540.jpg", "width": 705, "height": 375}}, "lastmod": "2020-03-17T10:23:09Z", "pubdate": "2020-03-17T10:52:00Z", "url_type": "usual"}, "canonical_link": "https://it.sputniknews.com/mondo/202003178868766-coronavirus-usa-trump-ammette-la-situazione-non-e-sotto-controllo/"}