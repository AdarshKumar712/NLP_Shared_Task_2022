{"source_url": "http://www.leccotoday.it", "url": "http://www.leccotoday.it/cronaca/funerale-chiara-papini.html", "title": "Settecento persone per l'ultimo saluto a Chiara al \"Rigamonti-Ceppi\": \u00abSiete ragazzi speciali, ricordatelo\u00bb", "top_image": "http://www.leccotoday.it/~media/horizontal-hi/53305817738732/funerale-chiara-papini-stadio-rigamonti-ceppi-25-maggio-202020.jpg", "meta_img": "http://www.leccotoday.it/~media/horizontal-hi/53305817738732/funerale-chiara-papini-stadio-rigamonti-ceppi-25-maggio-202020.jpg", "images": ["http://1.citynews.stgy.ovh/~shared/images/v2015/brands/today-logo.svg", "http://3.citynews-leccotoday.stgy.ovh/~media/square-low/14065613707091/matteo-bonacina-2.jpg", "http://www.leccotoday.it/~media/horizontal-hi/53305817738732/funerale-chiara-papini-stadio-rigamonti-ceppi-25-maggio-202020.jpg", "http://3.citynews.stgy.ovh/~shared/images/v2015/icons/badge-google.png", "http://1.citynews-citynews.stgy.ovh/images/cn-horizontal-simple-full-10years.png", "http://www.leccotoday.it/~shared/do/~/count/?HE45puRQiSGycAZgW1kdUwTyuLtNbj02f__Enf9R5WL6AxA2PPO1kLgkVq56CfLe-gbFlW3tmGTXEIo9R_renpwvN7CNqacmj5WcZfr8x9Huz0GrBAJ-02Oowt2olekdmXmz2KKFVMTXukCMW0AAFIGxsPXgFAjaQLyxbW7N4cz5CAj", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://1.citynews.stgy.ovh/~shared/images/v4/elementi/mappa-nord.gif", "http://1.citynews.stgy.ovh/~shared/images/v2015/icons/badge-apple.svg"], "movies": [], "text": "Sono state le note di \"Knockin' on Heaven's Door\" ad accogliere l'ingresso della bara della giovane Chiara Papini al \"Rigamonti-Ceppi\". Le esequie della 19enne travolta e uccisa da un 22enne nella tarda serata di mercoled\u00ec 20 mentre attraversava la strada in via Papa Giovanni XXIII sono state, infatti, eccezionalmente celebrate all'interno del capiente impianto calcistico cittadino: sarebbe stato impossibile, infatti, accogliere all'Oratorio del rione di Castello le circa settecento persone che si sono assiepate nei quattro settori dello stadio comunale. All'ingresso \u00e8 stato anche distribuito del gel igienizzante, passaggio fondamentale dettato dalla normativa anti-Covid in vigore.\n\nToccante e assolutamente inedita la cerimonia solenne, officiata da don Mario Fumagalli, parroco di Castello, dagli ex sacerdoti della comuniti\u00e0, da don Egidio Casalone, don Paolo Maria Ventura e dal prevosto don Davide Milani. Presenti anche il sindaco di Lecco Virginio Brivio, il direttore generale Paolo Favini e la direttrice medica Maria Grazia Colombo dell'Asst, oltre, ovviamente, ai famigliari di Chiara, pap\u00e0 Gianfranco, mamma Maria e il fratello Fabio su tutti.\n\nIl tuo browser non pu\u00f2 riprodurre il video. Devi disattivare ad-block per riprodurre il video. Play Replay Play Replay Pausa Disattiva audio Disattiva audio Disattiva audio Attiva audio Indietro di 10 secondi Avanti di 10 secondi Spot Attiva schermo intero Disattiva schermo intero Skip Il video non pu\u00f2 essere riprodotto: riprova pi\u00f9 tardi. Attendi solo un istante , dopo che avrai attivato javascript . . . Forse potrebbe interessarti , dopo che avrai attivato javascript . . . Devi attivare javascript per riprodurre il video.\n\n\u00abSiete dei ragazzi speciali\u00bb\n\nAl termine della cerimonia hanno preso la parola amici e amiche di Chiara, il presidente del locale gruppo Aido, commosso dalla della famiglia di donare gli organi, Carla Silva, allenatrice della sezione nuoto della Canottieri Lecco, e un amico di famiglia, che ha letto una toccante lettera scritta da Maria, Gianfranco e Fabio, legando spesso e volentieri Chiara alla \"sua\" amata Grecia. Dopo l'uscita della bara la mamma di Chiara ha voluto salutare e ringraziare personalmente tutte le persone intervenute, per poi prendere la parola e dire delle semplici, ma toccanti parole: \u00abSe siete qui \u00e8 perch\u00e8 vi aveva voluto nella sua vita, senza fare alcun tipo di distinzione. Siete delle persone speciali e vi sprono a comportarvi come tali, mi rivolgo soprattutto ai pi\u00f9 giovani tra i presenti\u00bb.", "keywords": [], "meta_keywords": ["funerale", ""], "tags": ["funerale"], "authors": [], "publish_date": null, "summary": "", "article_html": "", "meta_description": "L'impianto calcistico comunale ha ospitato eccezionalmente le esequie della giovane, travolta e uccisa nella tarda serata di mercoled\u00ec", "meta_lang": "it", "meta_favicon": "http://3.citynews-leccotoday.stgy.ovh/images/v2015/brand/favicon.png", "meta_data": {"title": "Settecento persone per l'ultimo saluto a Chiara al \"Rigamonti-Ceppi\": \u00abSiete ragazzi speciali, ricordatelo\u00bb", "description": "L'impianto calcistico comunale ha ospitato eccezionalmente le esequie della giovane, travolta e uccisa nella tarda serata di mercoled\u00ec", "keywords": "funerale,", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1203257654, affiliate-data=ct=smart-banner&pt=408258, app-argument=http://www.leccotoday.it/cronaca/funerale-chiara-papini.html", "theme-color": "#3277C7", "msapplication-navbutton-color": "#3277C7", "msapplication-TileColor": "#3277C7", "og": {"title": "Settecento persone per l'ultimo saluto a Chiara al \"Rigamonti-Ceppi\": \u00abSiete ragazzi speciali, ricordatelo\u00bb", "description": "L'impianto calcistico comunale ha ospitato eccezionalmente le esequie della giovane, travolta e uccisa nella tarda serata di mercoled\u00ec", "image": {"identifier": "http://www.leccotoday.it/~media/horizontal-hi/53305817738732/funerale-chiara-papini-stadio-rigamonti-ceppi-25-maggio-202020.jpg", "width": 1000, "height": 563}, "url": "http://www.leccotoday.it/cronaca/funerale-chiara-papini.html", "site_name": "LeccoToday", "type": "article"}, "fb": {"app_id": 1448366462060583, "pages": 736482493042938}, "article": {"author": "https://www.facebook.com/Bona93"}}, "canonical_link": "http://www.leccotoday.it/cronaca/funerale-chiara-papini.html"}