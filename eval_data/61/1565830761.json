{"source_url": "https://web.archive.org", "url": "https://web.archive.org/web/20210122012323id_/https://pl.sputniknews.com/swiat/2020040112181016-koronawirus-lotniskowiec-theodore-roosevelt-ewakuacja-usa-sputnik/", "title": "Koronawirus na lotniskowcu \u201eTheodore Roosevelt\u201d: za\u0142oga zostanie ewakuowana", "top_image": "https://cdnpl1.img.sputniknews.com/images/135/54/1355492.jpg", "meta_img": "https://cdnpl1.img.sputniknews.com/images/135/54/1355492.jpg", "images": ["data:image/svg+xml,%3Csvg%20xmlns='http://www.w3.org/2000/svg'%20width='705'%20height='375'%3E%3C/svg%3E", "https://cdnpl1.img.sputniknews.com/images/135/54/1355492.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdnpl1.img.sputniknews.com/i/avatar-default.png", "https://cdnpl1.img.sputniknews.com/img/135/54/1355498_163:631:2783:2048_1000x541_80_0_0_280a8c106b8cfebc43c0a6b991a8673e.jpg", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "https://web.archive.org/services/counter/?project=&obj_id=12181016&obj_type=article&action_type=&ts=1611278602"], "movies": [], "text": "Wcze\u015bniej pojawi\u0142a si\u0119 informacja, \u017ce lotniskowiec USS Theodore Roosevelt, pe\u0142ni\u0105cy zadania na Oceanie Spokojnym, w trybie pilnym zosta\u0142 skierowany do bazy na wyspie Guam w zwi\u0105zku ze wzrostem liczby os\u00f3b na pok\u0142adzie zara\u017conych koronawirusem.\n\nZ okr\u0119tu ewakuowano ju\u017c oko\u0142o tysi\u0105ca os\u00f3b. W ci\u0105gu najbli\u017cszych kilku dni oczekujemy, \u017ce na l\u0105d zejdzie 2700 os\u00f3b. Chc\u0119 zauwa\u017cy\u0107, \u017ce nie mo\u017cemy i nie b\u0119dziemy ewakuowa\u0107 ca\u0142ej za\u0142ogi ze statku \u2013 o\u015bwiadczy\u0142 w \u015brod\u0119 pe\u0142ni\u0105cy obowi\u0105zki sekretarza marynarki wojennej USA Thomas Modly.\n\nWed\u0142ug medialnych doniesie\u0144 wcze\u015bniej kapitan lotniskowca zwr\u00f3ci\u0142 si\u0119 z pro\u015bb\u0105 do kierownictwa o ewakuowanie 4 tysi\u0119cy os\u00f3b.\n\n\u201eMamy 93 pozytywne wyniki test\u00f3w, 86 os\u00f3b z objawami i siedmiu bez objaw\u00f3w, 593 negatywnych wynik\u00f3w. Sprawdzili\u015bmy oko\u0142o 24% za\u0142ogi. Poddali\u015bmy te\u017c testom 1273 osoby, kt\u00f3rych wynik\u00f3w jeszcze nie znamy\u201d \u2013 podkre\u015bli\u0142.\n\nWed\u0142ug niego w tej chwili \u017caden cz\u0142onek za\u0142ogi nie zdradza powa\u017cnych objaw\u00f3w choroby i nie wymaga hospitalizacji. Na lotniskowcu przeprowadzane s\u0105 wszystkie konieczne czynno\u015bci, kapitan dostaje wszystko, o co prosi \u2013 zapewni\u0142 Modly. \u201e Je\u015bli b\u0119dzie kryzys , statek si\u0119 wycofa\u201d \u2013 doda\u0142.\n\nCz\u0119\u015b\u0107 za\u0142ogi tak czy inaczej musi pozostawa\u0107 na pok\u0142adzie w celu wsparcia jego system\u00f3w i ochrony\u201d \u2013 powiedzia\u0142 Modly.\n\n11 marca \u015awiatowa Organizacja Zdrowia (WHO) og\u0142osi\u0142a pandemi\u0119 nowego koronawirusa COVID-19. Wed\u0142ug najnowszych danych WHO na \u015bwiecie zarejestrowano ju\u017c ponad 820 tys. przypadk\u00f3w zara\u017cenia tym wirusem, zmar\u0142o ponad 40 tys. os\u00f3b. Stany Zjednoczone s\u0105 na pierwszym miejscu na \u015bwiecie pod wzgl\u0119dem liczby potwierdzonych przypadk\u00f3w zaka\u017cenia koronawirusem: ponad 160 tysi\u0119cy.", "keywords": [], "meta_keywords": ["pandemia koronawirusa", "koronawirus ile", "lotniskowiec USS Theodore Roosevelt"], "tags": ["ewakuacja", "lotniskowiec", "koronawirus", "Koronawirus Liczba zaka\u017conych: Liczba os\u00f3b, kt\u00f3re wyzdrowia\u0142y: Liczba ofiar \u015bmiertelnych:"], "authors": [], "publish_date": null, "summary": "", "article_html": "", "meta_description": "Dow\u00f3dztwo marynarki wojennej USA planuje zezwoli\u0107 2700 cz\u0142onkom za\u0142ogi lotniskowca USS \u201eTheodore Roosevelt\u201d zej\u015bcie na l\u0105d. Jak poinformowano, liczba personelu...", "meta_lang": "pl", "meta_favicon": "https://cdnpl2.img.sputniknews.com/i/sputnik.png", "meta_data": {"description": "Dow\u00f3dztwo marynarki wojennej USA planuje zezwoli\u0107 2700 cz\u0142onkom za\u0142ogi lotniskowca USS \u201eTheodore Roosevelt\u201d zej\u015bcie na l\u0105d. Jak poinformowano, liczba personelu...", "keywords": "pandemia koronawirusa, koronawirus ile, lotniskowiec USS Theodore Roosevelt", "news_keywords": "pandemia koronawirusa, koronawirus ile, lotniskowiec USS Theodore Roosevelt", "robots": "all", "format-detection": "telephone=no", "analytics": {"site_domain": "pl.sputniknews.com", "article_id": 12181016, "p_ts": 1585771320, "rubric": "swiat", "tags": "koronawirus, ewakuacja, lotniskowiec"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://pl.sputniknews.com/swiat/2020040112181016-koronawirus-lotniskowiec-theodore-roosevelt-ewakuacja-usa-sputnik/", "title": "Koronawirus na lotniskowcu \u201eTheodore Roosevelt\u201d: za\u0142oga zostanie ewakuowana", "description": "Dow\u00f3dztwo marynarki wojennej USA planuje zezwoli\u0107 2700 cz\u0142onkom za\u0142ogi lotniskowca USS \u201eTheodore Roosevelt\u201d zej\u015bcie na l\u0105d. Jak poinformowano, liczba personelu...", "image": "https://pl.sputniknews.com/sharing_snippet/12181016.png?1585771320"}, "fb": {"app_id": 102846830059534, "pages": 998778393644558}, "apple-itunes-app": "app-id=969452947, app-argument=com.sputniknews://article?issuer_id=36&issuer_article_id=12181016", "google-play-app": "app-id=com.sputniknews.sputnik", "og": {"title": "Koronawirus na lotniskowcu \u201eTheodore Roosevelt\u201d: za\u0142oga zostanie ewakuowana", "url": "https://pl.sputniknews.com/swiat/2020040112181016-koronawirus-lotniskowiec-theodore-roosevelt-ewakuacja-usa-sputnik/", "type": "website", "description": "Dow\u00f3dztwo marynarki wojennej USA planuje zezwoli\u0107 2700 cz\u0142onkom za\u0142ogi lotniskowca USS \u201eTheodore Roosevelt\u201d zej\u015bcie na l\u0105d. Jak poinformowano, liczba personelu...", "image": {"identifier": "https://cdnpl1.img.sputniknews.com/images/135/54/1355492.jpg", "width": 705, "height": 375}}, "lastmod": "2020-04-01T22:02:54Z", "pubdate": "2020-04-01T22:02:00Z", "url_type": "usual"}, "canonical_link": "https://pl.sputniknews.com/swiat/2020040112181016-koronawirus-lotniskowiec-theodore-roosevelt-ewakuacja-usa-sputnik/"}