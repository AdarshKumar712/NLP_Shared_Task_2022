{"source_url": "https://web.archive.org", "url": "https://web.archive.org/web/20200428040430id_/https://wrealu24.pl/msza-tradycyjna-na-swiecie-w-2019-roku/", "title": "Msza tradycyjna na \u015bwiecie w 2019 roku", "top_image": "https://wrealu24.pl/wp-content/uploads/2019/05/54517087_2310788135831649_4461331329497169920_n-676x640.jpg", "meta_img": "https://wrealu24.pl/wp-content/uploads/2019/05/54517087_2310788135831649_4461331329497169920_n-676x640.jpg", "images": ["https://wrealu24.pl/wp-content/uploads/2017/09/wRealu-e1504623978800.png", "https://wrealu24.pl/wp-content/uploads/2020/04/Przedsi\u0119biorca-700x466.jpg", "https://www.paypalobjects.com/pl_PL/i/scr/pixel.gif", "https://wrealu24.pl/wp-content/uploads/2020/04/Bodak2020-499x466.jpg", "https://wrealu24.pl/wp-content/uploads/2019/05/54517087_2310788135831649_4461331329497169920_n-676x640.jpg", "https://secure.gravatar.com/avatar/70550bef8e79476d8404a85ccae9e16b?s=60&d=mm&r=g", "https://secure.gravatar.com/avatar/70550bef8e79476d8404a85ccae9e16b?s=200&d=mm&r=g", "https://wrealu24.pl/wp-content/uploads/2017/08/mszatradycyjna.plimages201706mszatradycyjna-300x188.jpg", "https://new.wrealu24.pl/wp-content/uploads/2017/09/WESPRZYJ-NAS.png", "https://wrealu24.pl/wp-content/uploads/2019/05/54517087_2310788135831649_4461331329497169920_n-150x150.jpg", "https://wrealu24.pl/wp-content/uploads/2020/04/Bosak2020-rodzina-700x466.jpg"], "movies": [], "text": "Jak w zesz\u0142ym roku, publikujemy jedyny w swoim rodzaju bilans dotycz\u0105cy Mszy tradycyjnej, dostarczony przez przewodnicz\u0105cego Paix Liturgique, Christian\u2019a Marquant. W 2018 roku poda\u0142 on w formie trzech wywiad\u00f3w (Listy 678, 682, 684) jak najdok\u0142adniejsze liczby co do obecno\u015bci Mszy tradycyjnej na \u015bwiecie, jak r\u00f3wnie\u017c co do kap\u0142an\u00f3w i wiernych z ni\u0105 zwi\u0105zanych. Jak to wygl\u0105da w 2019 roku?\n\nPodj\u0119cie si\u0119 publikacji panoramy liturgii tradycyjnej w \u015bwiecie, jak to zrobili\u015bmy w zesz\u0142ym roku, by\u0142o przedsi\u0119wzi\u0119ciem ambitnym i ryzykownym, ze wzgl\u0119du na to, \u017ce z tego co wiemy, nie by\u0142o wcze\u015bniej podobnej pr\u00f3by ukazania tej rzeczywisto\u015bci. Oto dlaczego od ukazania si\u0119 pierwszego wywiadu na ten temat, zach\u0119ca\u0142em wszystkich, kt\u00f3rzy mogliby podzieli\u0107 si\u0119 z nami swoimi uwagami i nowymi informacjami, aby pomogli nam przedstawi\u0107 jak najszybciej dok\u0142adniejsze opracowanie, ni\u017c to kt\u00f3re zrealizowali\u015bmy wcze\u015bniej i kt\u00f3rego niedoskona\u0142o\u015bci dostrzegali\u015bmy jako pierwsi. Mo\u017cna powiedzie\u0107, \u017ce promowa\u0142em ide\u0119 wikibilansu Mszy tradycyjnej\u2026\n\nTak wi\u0119c wielu korespondent\u00f3w przekaza\u0142o nam informacje wymagaj\u0105ce poprawek, o kt\u00f3rych wspomn\u0119 jeszcze p\u00f3\u017aniej. Jednak nie dostali\u015bmy, ani od przyjaci\u00f3\u0142 ani od przeciwnik\u00f3w, niczego, co podwa\u017ca\u0142oby powa\u017cnie nasz\u0105 prac\u0119. Zach\u0119ci\u0142o to nas do ponowienia tej pracy.\n\nTak, jak w zesz\u0142ym roku, b\u0119d\u0119 si\u0119 trzyma\u0142 tego samego schematu:\n\n\u2013 na koniec za\u015b liczb\u0119 wiernych, kt\u00f3rzy pragn\u0105 \u017cy\u0107 Wiar\u0105 katolick\u0105 z rytmem liturgii tradycyjnej\n\nRozw\u00f3j liturgii tradycyjnej w krajach \u015bwiata: wzrost o 10%\n\nPod koniec 2018 roku poinformowali\u015bmy, \u017ce liturgia tradycyjna by\u0142a odprawiana w 80 r\u00f3\u017cnych krajach, nie licz\u0105c prowincji i departament\u00f3w zamorskich takich kraj\u00f3w, jak Francja czy Wielka Brytania. Nie zaprzecza\u0142em oczywi\u015bcie, \u017ce istnia\u0142y znacz\u0105ce r\u00f3\u017cnice mi\u0119dzy poszczeg\u00f3lnymi krajami, gdzie by\u0142 odprawiany usus antiquior, ale by\u0142 on rzeczywi\u015bcie obecny w przynajmniej 80 krajach r\u00f3\u017cnych wielko\u015bci na wszystkich kontynentach.\n\nI to w\u0142a\u015bnie na ten temat zabra\u0142a g\u0142os wi\u0119kszo\u015b\u0107 z tych, kt\u00f3rzy zareagowali na nasze opracowanie, wskazuj\u0105c na liczne kraje przez nas pomini\u0119te, gdzie by\u0142a obecna liturgia tradycyjna. Z drugiej strony natomiast poinformowano nas, \u017ce liturgia tradycyjna nie by\u0142a ju\u017c odprawiana na Wybrze\u017cu Ko\u015bci S\u0142oniowej, co by\u0142o jedynym takim przypadkiem.\n\nPod koniec 2019 roku, bior\u0105c pod uwag\u0119 poprawki, kt\u00f3re zosta\u0142y nam wskazane oraz kolejne kraje, o kt\u00f3rych dowiedzieli\u015bmy si\u0119, \u017ce rozpocz\u0119\u0142y si\u0119 w nich tradycyjne celebracje, dochodzimy do liczby 88 kraj\u00f3w \u2013 88 kt\u00f3re znamy (wi\u0119c dziewi\u0119\u0107 wi\u0119cej i jeden mniej), gdzie jest obecnie regularnie odprawiany usus antiquior, a wi\u0119c o 10% wi\u0119cej, w por\u00f3wnaniu do liczby podanej przez nas rok temu (1).\n\n9 kraj\u00f3w, kt\u00f3re zosta\u0142y dodane do naszej listy z 2018 roku to: Bo\u015bnia, Burkina-Faso, co jest niezwykle zdumiewaj\u0105ce, Zjednoczone Emiraty Arabskie, Gruzja, Jersey, Montenegro, Rumunia, Serbia oraz Wietnam (kompletna listy wedle kontynent\u00f3w na ko\u0144cu listu).\n\nTak wi\u0119c wygl\u0105da na to, \u017ce dla ca\u0142ych kontynent\u00f3w \u2013 my\u015bl\u0119 o Europie i Ameryce \u2013 dochodzimy do niemal ca\u0142kowitego pokrycia, oraz \u017ce dodatki dotycz\u0105 tylko niewielkich kraj\u00f3w. W Azji, do\u0142\u0105czenie o tej grupy Wietnamu k\u0142adzie kres istnieniu du\u017cego katolickiego kraju azjatyckiego, kt\u00f3ry by\u0142 pozbawiony celebracji usus antiqior. Afryka zdaje si\u0119 \u2013 na razie \u2013 zostawa\u0107 nieco z ty\u0142u je\u015bli chodzi o ten rozw\u00f3j. Ale, jak m\u00f3wi\u0142em przy okazji ostatnich dni Summorum Pontificum w pa\u017adzierniku 2019 roku, b\u0119dziemy mogli nied\u0142ugo udowodni\u0107 nieprawdziwo\u015b\u0107 tego okre\u015blenia, mog\u0105c stwierdzi\u0107 \u017ce pragnienie przyj\u0119cia usus antiquior w\u015br\u00f3d afryka\u0144skich katolik\u00f3w jest tak samo du\u017ce, jak gdzie indziej.\n\nW sumie, nie zosta\u0142o ju\u017c wiele du\u017cych kraj\u00f3w katolickich, gdzie nie by\u0142aby jeszcze odprawiana Msza tradycyjna i kt\u00f3re by\u0142yby jeszcze \u201edo podbicia\u201d. Obserwuj\u0119 z mojej strony Wenezuel\u0119 w Ameryce, kt\u00f3rej sytuacja polityczna i ekonomiczna sprawia, \u017ce nic z tego co zdaje si\u0119 by\u0107 \u201enormalnym\u201d gdzie indziej, nie jest tam \u0142atwym. W Afryce wielkim nieobecnym jest Republika Demokratyczna Kongo, kraj w kt\u00f3rym z powodu pewnej niestabilno\u015bci przywr\u00f3cenie liturgii tradycyjnej jest trudne, zw\u0142aszcza je\u015bli chodzi o wsp\u00f3lnoty ksi\u0119\u017cy, ale my\u015bl\u0119, \u017ce te dwa wyj\u0105tki ju\u017c wkr\u00f3tce nimi nie b\u0119d\u0105.\n\nKsi\u0119\u017ca przywi\u0105zani do liturgii tradycyjnej\n\nPos\u0142uguj\u0105c si\u0119 moj\u0105 klasyfikacj\u0105 z zesz\u0142ego roku, mo\u017cemy wyr\u00f3\u017cni\u0107 trzy grupy ksi\u0119\u017cy odprawiaj\u0105cych liturgi\u0119 tradycyjn\u0105:\n\n\u2013 grupa ksi\u0119\u017cy \u201elefebryst\u00f3w\u201d\n\n\u2013 grupa ksi\u0119\u017cy Ecclesia Dei, kt\u00f3rych nale\u017ca\u0142oby dzi\u015b nazywa\u0107 raczej Summorum Pontificum, jako \u017ce Komisja Ecclesia Dei zosta\u0142a wch\u0142oni\u0119ta przez Kongregacj\u0119 Nauki Wiary; b\u0119d\u0119 ich zatem nazywa\u0142 ksi\u0119\u017cmi Ecclesia Dei/Summorum Pontifium\n\n\u2013 na koniec za\u015b ksi\u0119\u017ca diecezjalni i zakonni, nie nale\u017c\u0105cy do wsp\u00f3lnot celebruj\u0105cych wy\u0142\u0105cznie usus antiquior.\n\nA/ Grupa ksi\u0119\u017cy \u201elefebryst\u00f3w\u201d\n\nMoje nazewnictwo jest dalekie od polemiki. Chodzi o ksi\u0119\u017cy zwi\u0105zanych w taki lub inny spos\u00f3b z Bractwem \u015awi\u0119tego Piusa X. Bez w\u0105tpienia jest to grupa najbardziej znana, kt\u00f3r\u0105 naj\u0142atwiej okre\u015bli\u0107. Sk\u0142adaj\u0105 si\u0119 na ni\u0105 trzy cz\u0119\u015bci:\n\n1/ Samo Bractwo \u015awi\u0119tego Piusa X: na swojej oficjalnej stronie poinformowa\u0142o, \u017ce sk\u0142ada si\u0119 z 3 biskup\u00f3w, 654 ksi\u0119\u017cy (wi\u0119c \u0142\u0105cznie 657). Ta liczba jest niemal taka sama, jak podana przez nas w 2018 roku.\n\n2/ Wsp\u00f3lnoty zwi\u0105zane z Bractwem: jest trudniej poda\u0107 dok\u0142adn\u0105 liczb\u0119 ksi\u0119\u017cy ze wsp\u00f3lnot zale\u017cnych od FSSPX \u2013 kapucyni z Morgon, benedyktyni z Bellaigue, Bractwo Przemienienia, oraz kilka mniej znanych wsp\u00f3lnot francuskich. W zesz\u0142ym roku ustalili\u015bmy, \u017ce by\u0142o to oko\u0142o 50 ksi\u0119\u017cy. Na podstawie doprecyzowa\u0144, kt\u00f3re otrzymali\u015bmy, okre\u015blamy ich liczb\u0119 jako 55 pod koniec 2019 roku.\n\n3/ Oraz grupa dysydencka, nazywana dzi\u015b najcz\u0119\u015bciej Ruchem Oporu (jak zreszt\u0105 sami si\u0119 nazywaj\u0105): liczba ksi\u0119\u017cy to oko\u0142o 50\n\nCo daje \u0142\u0105cznie liczb\u0119 762 ksi\u0119\u017cy \u201elefebryst\u00f3w\u201d w 2019 roku.\n\nB/ Grupa ksi\u0119\u017cy Ecclesia Dei/Summorum Pontificum\n\nSk\u0142ada si\u0119 z trzech podgrup:\n\n1/ Wsp\u00f3lnoty podlegaj\u0105ce dawnej Komisji Ecclesia Dei: oceniamy, \u017ce jest w nich mniej wi\u0119cej 580 ksi\u0119\u017cy (Bractwo \u015awi\u0119tego Piotra 320, Instytut Chrystusa Kr\u00f3la 115, Instytut Dobrego Pasterza 55, oraz Administracja \u015awi\u0119tego Jana Marii Vianney 36, a tak\u017ce 50 ksi\u0119\u017cy nale\u017c\u0105cych do pozosta\u0142ych instytut\u00f3w Ecclesia Dei.\n\n2/ Wsp\u00f3lnoty tradycyjne nie podlegaj\u0105ce biuru Kongregacji Nauki Wiary, kt\u00f3re zast\u0105pi\u0142o Komisj\u0119 Ecclesia Dei (mog\u0105ce jednak kontaktowa\u0107 si\u0119 z tym biurem w sprawach technicznych), kt\u00f3re zale\u017c\u0105 albo od jakiej\u015b diecezji, albo innego zgromadzenia (np. \u015awi\u0119ty Krzy\u017c z Riaumont, kt\u00f3re zale\u017cy od opactwa Fontgombault, albo wsp\u00f3lnota Bo\u017cego Mi\u0142osierdzia, kt\u00f3re zale\u017cy od diecezji w Toulon). Liczba ich ksi\u0119\u017cy jest trudniejsza do okre\u015blenia, poniewa\u017c jakkolwiek jest ona znana dla Bractwa Bo\u017cego Mi\u0142osierdzia czy wsp\u00f3lnoty z Riaumont, pozosta\u0142e grupy w Europie i Ameryce trudniej okre\u015bli\u0107. Jednak liczba 50 ksi\u0119\u017cy wydaje si\u0119 by\u0107 minimalna.\n\n3/ I na koniec wsp\u00f3lnoty monastyczne podlegaj\u0105ce federacjom religijnym i zale\u017cne od Kongregacji ds. Instytut\u00f3w \u017bycia Konsekrowanego i Stowarzysze\u0144 \u017bycia Apostolskiego (Fontgombault ze swymi fundacjami, Kongregacja Francuska i Solesmes): licz\u0105 one oko\u0142o 120 ksi\u0119\u017cy podlegaj\u0105cych opactwu Fontgombault i jego fundacjom, oraz oko\u0142o 30 innych w innych miejscach \u2013 \u0142\u0105cznie 150 ksi\u0119\u017cy.\n\nDochodzimy zatem do liczby 780 ksi\u0119\u017cy Ecclesia Dei/Summorum Pontificum.\n\nC/ na koniec za\u015b ksi\u0119\u017ca diecezjalni i zakonni, nie nale\u017c\u0105cy do wsp\u00f3lnot celebruj\u0105cych wy\u0142\u0105cznie usus antiquior\n\nW naszym bilansie z 2018 roku podali\u015bmy liczb\u0119 3000 ksi\u0119\u017cy (zach\u0119camy do odwo\u0142ania si\u0119 do tego bilansu, aby znale\u017a\u0107 wi\u0119cej szczeg\u00f3\u0142\u00f3w). To w\u0142a\u015bnie na ich temat otrzymali\u015bmy najwi\u0119cej uwag i sprostowa\u0144 po opublikowaniu naszego bilansu z 2018 roku, aby zwi\u0119kszy\u0107 ich liczb\u0119, gdy\u017c jest oczywistym, \u017ce obecnie na ca\u0142ym \u015bwiecie \u2013 wystarczy zaobserwowa\u0107 geograficzny wzrost liczby celebracji \u2013 s\u0105 ksi\u0119\u017ca diecezjalni czy zakonni, kt\u00f3rzy odprawiaj\u0105 Msz\u0119 tradycyjn\u0105 prywatnie, w ich wsp\u00f3lnotach, czy dla wsp\u00f3lnot wiernych. Jednak, jak trudno jest doprecyzowa\u0107 nasze informacje na temat ksi\u0119\u017cy nale\u017c\u0105cych do wsp\u00f3lnot tradycyjnych, tak jeszcze trudniej o precyzj\u0119 w przypadku pozosta\u0142ych. Tak\u017ce na razie ograniczymy si\u0119 do stwierdzenia, \u017ce jest na \u015bwiecie ponad 4000 ksi\u0119\u017cy diecezjalnych i zakonnych nie podlegaj\u0105cych tradycyjnym instytutom, kt\u00f3rzy odprawiaj\u0105 regularnie i dobrowolnie wed\u0142ug rytu tradycyjnego (mo\u017cna powiedzie\u0107, \u017ce to do\u015b\u0107 znacz\u0105ca pomy\u0142ka\u2026).\n\nDaje to nam w ca\u0142o\u015bci oko\u0142o 5550 ksi\u0119\u017cy przywi\u0105zanych do liturgii tradycyjnej (760 ksi\u0119\u017cy z rodziny \u201elefebryst\u00f3w\u201d; 780 ksi\u0119\u017cy rodziny Summorum Pontificum; 4000 ksi\u0119\u017cy diecezjalnych i im podobnych), a wi\u0119c oko\u0142o 1,33% ksi\u0119\u017cy ca\u0142ego Ko\u015bcio\u0142a Katolickiego (1). Liczba sama w sobie s\u0142aba, ale w pe\u0142nym wzro\u015bcie, co zreszt\u0105 ka\u017cdy mo\u017ce stwierdzi\u0107 z w\u0142asnego do\u015bwiadczenia w swoim otoczeniu.\n\nWierni przywi\u0105zani do liturgii tradycyjnej albo pragn\u0105cy j\u0105 praktykowa\u0107\n\nPrzed rokiem m\u00f3wili\u015bmy, \u017ce na podstawie sonda\u017cy przeprowadzonych na ca\u0142ym \u015bwiecie, mo\u017cna by\u0142o my\u015ble\u0107, wyr\u00f3wnuj\u0105c wyniki ankiety (jest mo\u017cliwe, \u017ce odpowiedzi na korzy\u015b\u0107 Mszy tradycyjnej s\u0105 dla pewnej liczby katolik\u00f3w pewnego rodzaju \u201eg\u0142osem sprzeciwu\u201d wobec formy religii narzuconej im przez kler), \u017ce przynajmniej 10% katolik\u00f3w, czyli 130 milion\u00f3w wiernych (2), chcia\u0142oby \u017cy\u0107 ich Wiar\u0105 katolick\u0105 w rytmie liturgii tradycyjnej Ko\u015bcio\u0142a \u0142aci\u0144skiego. Ten wynik jest tym bardziej wiarygodny, \u017ce jak wiadomo w takim kraju jak Francja liczba minimalna katolik\u00f3w uczestnicz\u0105cych zawsze we Mszy tradycyjnej, jakakolwiek by\u0142aby \u0142atwo\u015b\u0107 tej praktyki, stanowi 6%.\n\nChodzi zar\u00f3wno o wiernych, jak i ksi\u0119\u017cy. Nasze stwierdzenia opieraj\u0105 si\u0119 nie na statystykach, ale na sonda\u017cach, co do kt\u00f3rych socjologowie s\u0105 zgodni, \u017ce stanowi\u0105 bardzo dobry wykaz. Tak si\u0119 sk\u0142ada, \u017ce nasze ostatnie sonda\u017ce, przeprowadzone w 2019 roku w Korei i Stanach Zjednoczonych, wskazuj\u0105 jeszcze wy\u017cszy procent, ni\u017c sonda\u017ce przeprowadzone przez nas dla starej Europy i Ameryki \u0141aci\u0144skiej. Mo\u017cemy przynajmniej powiedzie\u0107, \u017ce nasza ocena zesz\u0142ego roku zosta\u0142a wzmocniona: ponad 130 milion\u00f3w katolik\u00f3w w \u015bwiecie chce \u017cy\u0107 katolicyzmem wed\u0142ug liturgii tradycyjnej.\n\nPodsumowanie\n\nPrzewiduj\u0119 zatem do\u015b\u0107 spokojn\u0105 przysz\u0142o\u015b\u0107, pomimo trudno\u015bci, kt\u00f3rych przeciwnicy liturgicznego pokoju (paix liturgique) nie przestaj\u0105 sprawia\u0107 swym tradycyjnym braciom. Ten liturgiczny pok\u00f3j jest zreszt\u0105 pierwszym warunkiem prawdziwego pokoju w Ko\u015bciele. Niepokoimy si\u0119 cz\u0119sto m\u00f3wi\u0105c, \u017ce co zrobi\u0142 jeden papie\u017c \u2013 Benedykt XVI \u2013 inny m\u00f3g\u0142by rozwi\u0105za\u0107. Podkre\u015blam najpierw, \u017ce motu proprio Benedykta XVI oraz teksty je poprzedzaj\u0105ce zaaprobowa\u0142y sytuacj\u0119, kt\u00f3ra sama si\u0119 wytworzy\u0142a za spraw\u0105 tradycyjnych wiernych. I jest dzi\u015b jasne, \u017ce usus antiquior i wszystko, co go otacza ze wszystkim, co go wspiera, mianowicie w tym co dotyczy nauczania katechizmu, nie b\u0119dzie ju\u017c mog\u0142o zosta\u0107 pogrzebane, ani odrzucone. Trydencka rodzina liturgiczna stanowi obecnie siln\u0105 grup\u0119 w \u015bwiecie katolickim dzi\u015b i jeszcze bardziej w przysz\u0142o\u015bci.\n\nNa zako\u0144czenie zwracam si\u0119 na nowo do wszystkich, kt\u00f3rzy b\u0119d\u0105 mogli nam pom\u00f3c udoskonali\u0107 rezultaty naszego bilansu na rok 2019, tak aby bilans 2020, kt\u00f3ry opublikujemy w styczniu 2021 roku, by\u0142 jeszcze bardziej kompletny i dok\u0142adny.\n\n(1) Annuaire statistique de l\u2019Eglise 2016 , Libreria Editrice Vaticana , 2018 \u2013 Strona 80 \u2013 Ostatnie statystyki dotycz\u0105ce liczby kap\u0142an\u00f3w katolickich podane przez biuro statystyczne Watykanu w 2018 dotycz\u0105 roku 2016. Liczba wskazuje, \u017ce wszystkich ksi\u0119\u017cy katolickich obrz\u0105dku \u0142aci\u0144skiego i wschodniego jest 414 467\n\n(2) Annuaire statistique de l\u2019Eglise 2016, Libreria Editrice Vaticana, 2018 \u2013 Strony od 17 do 19. Katolicy \u0142aci\u0144scy stanowi\u0105 dzi\u015b 1 299 000 000 wiernych\n\n(3) Lista kraj\u00f3w\n\n1/1 \u2013 Kraje Europy, w kt\u00f3rych jest odprawiana Msza tradycyjna\n\nAustria, Belgia, Bia\u0142oru\u015b, Bo\u015bnia i Hercegowina, Chorwacja, Czechy, Dania, Estonia, Finlandia, Francja, Hiszpania, Holandia, Irlandia, Lichtenstein, Litwa, Luksemburg, \u0141otwa, Malta, Monako, Niemcy, Norwegia, Polska, Portugalia, Rosja, Rumunia, Serbia, Szwajcaria, Szwecja, S\u0142owacja, S\u0142owenia, Ukraina, Watykan, W\u0142ochy, W\u0119gry, Zjednoczone Kr\u00f3lestwo\n\n1/2 \u2013 Kraje Europy, w kt\u00f3rych nie ma Mszy tradycyjnej\n\nAlbania, Andora, Bu\u0142garia, Cypr, Grecja, Islandia, Macedonia, Mo\u0142dawia, Montenegro, Saint-Marin\n\n2/1 \u2013 Kraje Ameryki, w kt\u00f3rych jest odprawiana Msza tradycyjna\n\nArgentyna, Boliwia, Brazylia, Chile, Dominikana, Ekwador, Gwatemala, Haiti, Honduras, Kanada, Kolumbia, Kostaryka, Kuba, Meksyk, Nikaragua, Paragwaj, Peru, Stany Zjednoczone Ameryki, Trinidad i Tobago, Urugwaj ( francuskie departamenty zamorskie: Gwadelupa, Gujana i Martynika)\n\n2/2 \u2013 Kraje Ameryki, w kt\u00f3rych nie jest odprawiana Msza tradycyjna\n\nAntigua i Barbuda, Bahamy, Belize, Dominika, Gujana, Jamajka, Panama, Saint Kitts i Nevis, Saint Lucia, Saint Vincent i Grenadyny, Salwador, Surinam, Wenezuela\n\n3/1 \u2013 Kraje Afryki, w kt\u00f3rych jest odprawiana Msza tradycyjna\n\nBenin, Burkina-Faso, Gabon, Gwinea R\u00f3wnikowa, Kamerun, Kenia, Kongo, Madagaskar, Mauritius, Nigeria, Republika Po\u0142udniowej Afryki, Reunion, Tanzania, Uganda, Wybrze\u017ce Ko\u015bci S\u0142oniowej, Zimbabwe ( francuski departament Reunionu)\n\n3/2 \u2013 Kraje Afryki, w kt\u00f3rych nie odprawia si\u0119 Mszy tradycyjnej\n\nAlgieria, Angola, Botswana, Burkina Faso, Burundi, Czad, Demokratyczna Republika Konga, D\u017cibuti, Egipt, Erytrea, Etiopia, Gambia, Ghana, Gwinea, Gwinea Bissau, Komory, Lesotho, Liberia, Libia, Malawi, Mali, Maroko, Mauretania, Mozambik, Namibia, Niger, Republika \u015arodkowoafryka\u0144ska, Rwanda, Senegal, Seszele, Sierra Leone, Somalia, Suazi, Sudan, Sudan Po\u0142udniowy, Togo, Tunezja, Wyspy Zielonego Przyl\u0105dka, Wyspy \u015awi\u0119tego Tomasza i Ksi\u0105\u017c\u0119ca, Zambia\n\n4/1 \u2013 Kraje Azji, w kt\u00f3rych jest odprawiana Msza tradycyjna\n\nCejlon, Chiny, Filipiny, Gruzja, Indie, Indonezja, Izrael, Japonia, Kazachstan, Korea, Malezja, Singapur, Tajwan, Wietnam Zjednoczone Emiraty Arabskie\n\n4/2 \u2013 Kraje Azji, w kt\u00f3rych nie odprawia si\u0119 Mszy tradycyjnej\n\nAfganistan, Arabia Saudyjska, Armenia, Azerbejd\u017can, Bahrajn, Bangladesz, Bhutan, Irak, Iran, Jemen, Jordania, Kambod\u017ca, Katar, Kirgistan, Kuwejt, Laos, Liban, Malediwy, Mjanma (Birma), Mongolia, Nepal, Oman, Pakistan, Palestyna, Syria, Tad\u017cykistan, Tajlandia, Turcja, Uzbekistan\n\n5/1 \u2013 Kraje Oceanii, w kt\u00f3rych jest odprawiana Msza tradycyjna\n\nAustralia, Fid\u017ci, Nowa Zelandia (do kt\u00f3rych nale\u017cy do\u0142\u0105czy\u0107 tak\u017ce terytoria francuskie Nowej Kaledonii oraz Polinezji)\n\n5/2 \u2013 Kraje Oceanii, w kt\u00f3rych nie odprawia si\u0119 Mszy tradycyjnej\n\nBrunei, Kiribati, Mikronezja, Nauru, Palau, Papua \u2013 Nowa Gwinea, Salomon, Samoa, Timor Wschodni, Tonga, Tuvalu, Vanuatu, Wyspy Marshalla\n\n\u017ar\u00f3d\u0142o:\n\nList 79 \u2013", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "https://wrealu24.pl/wp-content/uploads/2017/08/cropped-wrealu24-32x32.jpg", "meta_data": {"viewport": "width=device-width, initial-scale=1, maximum-scale=1", "format-detection": "telephone=no", "og": {"type": "article", "image": "https://wrealu24.pl/wp-content/uploads/2019/05/54517087_2310788135831649_4461331329497169920_n-676x640.jpg", "title": "Msza tradycyjna na \u015bwiecie w 2019 roku", "url": "https://wrealu24.pl/msza-tradycyjna-na-swiecie-w-2019-roku/"}, "generator": "WordPress 5.2.5", "fb": {"app_id": 1174330795919067}, "onesignal": "wordpress-plugin", "msapplication-TileImage": "https://wrealu24.pl/wp-content/uploads/2017/08/cropped-wrealu24-270x270.jpg"}, "canonical_link": "https://wrealu24.pl/msza-tradycyjna-na-swiecie-w-2019-roku/"}