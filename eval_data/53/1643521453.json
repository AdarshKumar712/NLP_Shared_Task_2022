{"source_url": "https://web.archive.org", "url": "https://web.archive.org/web/20201013025547id_/https://www.haberler.com/tokat-otopark-cinayetine-1-tutuklama-13357650-haberi/", "title": "TOKAT Otopark cinayetine 1 tutuklama", "top_image": "https://foto.haberler.com/haber/2020/06/24/tokat-otopark-cinayetine-1-tutuklama-13357650_amp.jpg", "meta_img": "https://foto.haberler.com/haber/2020/06/24/tokat-otopark-cinayetine-1-tutuklama-13357650_amp.jpg", "images": ["https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://www.haberler.com/static/images/haberler.com.png", "https://foto.haberler.com/haber/2020/06/24/tokat-otopark-cinayetine-1-tutuklama-13357650_amp.jpg"], "movies": [], "text": "TOKAT Otopark cinayetine 1 tutuklama\n\nOtopark cinayetine 1 tutuklamaTOKAT'\u0131n Erbaa il\u00e7esinde Tuncay Sa\u011f\u0131r'\u0131n (31) tabancayla vurulup \u00f6lmesiyle sonu\u00e7lanan kavgayla ilgili \u015f\u00fcphelilerden Ahmet \u00c7ift\u00e7i tutukland\u0131.\n\nOtopark cinayetine 1 tutuklama\n\nTOKAT'\u0131n Erbaa il\u00e7esinde Tuncay Sa\u011f\u0131r'\u0131n (31) tabancayla vurulup \u00f6lmesiyle sonu\u00e7lanan kavgayla ilgili \u015f\u00fcphelilerden Ahmet \u00c7ift\u00e7i tutukland\u0131. Vedat K. ise adli kontrol \u015fart\u0131yla serbest b\u0131rak\u0131ld\u0131.\n\nOlay ge\u00e7en hafta cumartesi g\u00fcn\u00fc il\u00e7e merkezinde Fevzi Pa\u015fa Mahallesi H\u00fck\u00fcmet Caddesi'nde bulunan otoparkta meydana geldi. Tuncay Sa\u011f\u0131r, Ahmet \u00c7ift\u00e7i ve Vedat K.ile birlikte Abdullah Erer'e (43) ait otoparka geldi. Otopark\u0131n i\u00e7indeki yaz\u0131hanede bir s\u00fcre oturan Tuncay Sa\u011f\u0131r, Ahmet \u00c7ift\u00e7i ve Vedat K. ile Abdullah Erer aras\u0131nda ba\u015flayan tart\u0131\u015fma silahl\u0131 kavgaya d\u00f6n\u00fc\u015ft\u00fc. Abdullah Erer kavga s\u0131ras\u0131nda tabancayla Tuncay Sa\u011f\u0131r'\u0131 g\u00f6\u011fs\u00fcnden vurarak yaralad\u0131. Darp sonucu yaralanan Abdullah Erer ile tabancayla vurulan Tuncay Sa\u011f\u0131r olay yerine gelen sa\u011fl\u0131k ekipleri taraf\u0131ndan Erbaa Devlet Hastanesine kald\u0131r\u0131ld\u0131. Kaportac\u0131 olarak \u00e7al\u0131\u015fan evli ve 1 \u00e7ocuk babas\u0131 Sa\u011f\u0131r burada doktorlar\u0131n \u00e7abalar\u0131na ra\u011fmen hayat\u0131n\u0131 kaybetti. Abdullah Erer ise ilk m\u00fcdahalesinin ard\u0131ndan Tokat Devlet Hastanesine sevk edildi. Erer'in Tokat Devlet Hastanesinde tedavisinin s\u00fcrd\u00fc\u011f\u00fc \u00f6\u011frenildi. Olay sonras\u0131 g\u00f6zalt\u0131na al\u0131nan ve emniyetteki i\u015flemleri tamamlanan \u015f\u00fcphelilerden Abdullah Erer'i d\u00f6verek hastanelik ettikleri belirlenen Vedat K. ve Ahmet \u00c7ift\u00e7i adliyeye sevk edildi. Vedat K. \u00e7\u0131kar\u0131ld\u0131\u011f\u0131 mahkemece adli kontrol \u015fart\u0131yla serbest b\u0131rak\u0131l\u0131rken, Ahmet \u00c7ift\u00e7i ise tutuklanarak cezaevine g\u00f6nderildi.\n\nKaynak: Demir\u00f6ren Haber Ajans\u0131", "keywords": [], "meta_keywords": ["Ahmet \u00c7ift\u00e7i", "Erbaa", "Tokat", "G\u00fcncel", "Tokat"], "tags": [], "authors": [], "publish_date": null, "summary": "", "article_html": "", "meta_description": "Otopark cinayetine 1 tutuklamaTOKAT'\u0131n Erbaa il\u00e7esinde Tuncay Sa\u011f\u0131r'\u0131n (31) tabancayla vurulup \u00f6lmesiyle sonu\u00e7lanan kavgayla ilgili \u015f\u00fcphelilerden Ahmet \u00c7ift\u00e7i tutukland\u0131.", "meta_lang": "tr", "meta_favicon": "https://www.haberler.com/static/images/touch-icon-iphone.png", "meta_data": {"description": "Otopark cinayetine 1 tutuklamaTOKAT'\u0131n Erbaa il\u00e7esinde Tuncay Sa\u011f\u0131r'\u0131n (31) tabancayla vurulup \u00f6lmesiyle sonu\u00e7lanan kavgayla ilgili \u015f\u00fcphelilerden Ahmet \u00c7ift\u00e7i tutukland\u0131.", "keywords": "Ahmet \u00c7ift\u00e7i, Erbaa, Tokat, G\u00fcncel, Tokat", "image": "https://foto.haberler.com/haber/2020/06/24/tokat-otopark-cinayetine-1-tutuklama-13357650_amp.jpg", "medium": "news", "dateCreated": "2020-06-24T14:52:26+03:00", "dateUpdated": "2020-06-24T15:27:21+03:00", "msapplication-starturl": "https://www.haberler.com", "article": {"id": 13357650, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Ahmet \u00c7ift\u00e7i, Erbaa, Tokat, G\u00fcncel"}, "og": {"url": "https://www.haberler.com/tokat-otopark-cinayetine-1-tutuklama-13357650-haberi/", "site_name": "Haberler.com", "locale": "tr_TR", "type": "article", "title": "TOKAT Otopark cinayetine 1 tutuklama", "description": "Otopark cinayetine 1 tutuklamaTOKAT'\u0131n Erbaa il\u00e7esinde Tuncay Sa\u011f\u0131r'\u0131n (31) tabancayla vurulup \u00f6lmesiyle sonu\u00e7lanan kavgayla ilgili \u015f\u00fcphelilerden Ahmet \u00c7ift\u00e7i tutukland\u0131.", "image": {"identifier": "https://foto.haberler.com/haber/2020/06/24/tokat-otopark-cinayetine-1-tutuklama-13357650_amp.jpg", "secure_url": "https://foto.haberler.com/haber/2020/06/24/tokat-otopark-cinayetine-1-tutuklama-13357650_amp.jpg", "width": 1200, "height": 675}}, "fb": {"pages": 130833686950210, "app_id": 1094461860619988}, "twitter": {"url": "https://www.haberler.com/tokat-otopark-cinayetine-1-tutuklama-13357650-haberi/", "card": "summary_large_image", "site": "Haberler", "title": "TOKAT Otopark cinayetine 1 tutuklama", "description": "Otopark cinayetine 1 tutuklamaTOKAT'\u0131n Erbaa il\u00e7esinde Tuncay Sa\u011f\u0131r'\u0131n (31) tabancayla vurulup \u00f6lmesiyle sonu\u00e7lanan kavgayla ilgili \u015f\u00fcphelilerden Ahmet \u00c7ift\u00e7i tutukland\u0131.", "image": "https://foto.haberler.com/haber/2020/06/24/tokat-otopark-cinayetine-1-tutuklama-13357650_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/tokat-otopark-cinayetine-1-tutuklama-13357650-haberi/"}