{"source_url": "https://web.archive.org", "url": "https://web.archive.org/web/20210513070601id_/https://wiadomosci.onet.pl/swiat/usa-pogrzeb-georgea-floyda-joe-biden-o-sprawiedliwosci-rasowej/4mcdccg", "title": "Pogrzeb George'a Floyda. Joe Biden: czas na sprawiedliwo\u015b\u0107 rasow\u0105", "top_image": "https://ocdn.eu/pulscms-transforms/1/UiEk9kuTURBXy8xYjc1YzU4MC00MmM3LTRkYzktOTFjMy03NzVlYWIwOGYyNWQuanBlZ5OVAwDMu80XcM0NL5MJpmFiNWQ3NgaTBc0EsM0CdoGhMAE/joe-biden.jpg", "meta_img": "https://ocdn.eu/pulscms-transforms/1/UiEk9kuTURBXy8xYjc1YzU4MC00MmM3LTRkYzktOTFjMy03NzVlYWIwOGYyNWQuanBlZ5OVAwDMu80XcM0NL5MJpmFiNWQ3NgaTBc0EsM0CdoGhMAE/joe-biden.jpg", "images": ["https://ocdn.eu/weather/weather_state_icons/5.svg", "https://ocdn.eu/pulscms-transforms/1/UiEk9kuTURBXy8xYjc1YzU4MC00MmM3LTRkYzktOTFjMy03NzVlYWIwOGYyNWQuanBlZ5OVAwDMu80XcM0NL5MJpmFiNWQ3NgaTBc0EsM0CdoGhMAE/joe-biden.jpg", "https://ocdn.eu/wiadomosciucs/static/logo2017svg/desktop/logo_wiadomosci.svg", "https://ocdn.eu/weather/weather_state_icons/1.svg", "data:image/png;base64,iVBORw0KGgoAAAANSUhEUgAAABAAAAAJCAQAAACRI2S5AAAAEElEQVR42mNkIAAYRxWAAQAG9gAKqv6+AwAAAABJRU5ErkJggg==", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D", "https://ocdn.eu/pulscms-transforms/1/AB7k9kuTURBXy8xYjc1YzU4MC00MmM3LTRkYzktOTFjMy03NzVlYWIwOGYyNWQuanBlZ5OVAwDMu80XcM0NL5MFzQMUzQG8kwmmYWI1ZDc2BoGhMAE/joe-biden.jpg"], "movies": [], "text": "Joe Biden zwr\u00f3ci\u0142 si\u0119 do rodziny Floyda. Zaznaczy\u0142, \u017ce publiczne prze\u017cywanie \u017ca\u0142oby musi by\u0107 niezwykle trudne, ale chce wierzy\u0107, \u017ce z tej \u017ca\u0142oby pop\u0142ynie zmiana \u015bwiata.\n\n- Pewnie masz teraz w sercu du\u017co pyta\u0144 - stwierdzi\u0142 w kierunku c\u00f3rki zabitego m\u0119\u017cczyzny. - Takich pyta\u0144 dziecko nie powinno musie\u0107 sobie zadawa\u0107. Za du\u017co czarnych dzieci musi sobie zadawa\u0107 to pytanie. Dlaczego? Dlaczego m\u00f3j tata nie \u017cyje? - m\u00f3wi\u0142 Biden.\n\nBy\u0142y zast\u0119pca Baracka Obamy podkre\u015bli\u0142, \u017ce USA sta\u0107 na wi\u0119cej.\n\nJeszcze w poniedzia\u0142ek na boisku liceum, do kt\u00f3rego ucz\u0119szcza\u0142 Floyd, odby\u0142 si\u0119 wiecz\u00f3r jego pami\u0119ci. Zgromadzeni oddali mu ho\u0142d minut\u0105 ciszy, zapalili \u015bwieczki. - Wiem, \u017ce Floyd zapisa\u0142 si\u0119 ju\u017c w podr\u0119cznikach historii, ale my czujemy teraz przede wszystkim utrat\u0119 przyjaciela. Wszyscy jeste\u015bmy jedn\u0105 rodzin\u0105 - m\u00f3wi\u0142 mediom Anthony, absolwent szko\u0142y. Dzisiaj w Houston odbywaj\u0105 si\u0119 uroczysto\u015bci pogrzebowe.\n\nTragiczna \u015bmier\u0107 George'a Floyda wywo\u0142a\u0142a fal\u0119 protest\u00f3w\n\nOd kilku tygodni w Stanach Zjednoczonych trwaj\u0105 protesty, kt\u00f3re s\u0105 odpowiedzi\u0105 na zamordowanie Afroamerykanina George'a Floyda przez policjanta podczas zatrzymania w Minneapolis. Fala protest\u00f3w przetoczy\u0142a si\u0119 w USA przez wi\u0119kszo\u015b\u0107 region\u00f3w i ogarn\u0119\u0142a wszystkie du\u017ce miasta. Demonstracje, w wi\u0119kszo\u015bci pokojowe, przeradzaj\u0105 si\u0119 czasem w agresj\u0119 i wandalizm m.in. wobec s\u0142u\u017cb porz\u0105dkowych.\n\n46-letni Floyd zmar\u0142 podczas pr\u00f3by aresztowania go za domnieman\u0105 pr\u00f3b\u0119 zap\u0142acenia fa\u0142szywym banknotem 20-dolarowym. Policjant de facto udusi\u0142 go, przygniataj\u0105c do ziemi i kl\u0119kaj\u0105c na jego szyi. Jak podaje NBC, policjant wciska\u0142 kolano w szyj\u0119 Floyda przez 8 minut i 46 sekund.\n\nNa nagraniu wideo z aresztowania s\u0142ycha\u0107, jak Floyd, kt\u00f3ry by\u0142 nieuzbrojony, m\u00f3wi\u0142, \u017ce nie mo\u017ce oddycha\u0107.", "keywords": [], "meta_keywords": [""], "tags": [], "authors": [], "publish_date": "Tue Jun  9 20:00:43 2020", "summary": "", "article_html": "", "meta_description": "Trwaj\u0105 uroczysto\u015bci pogrzebowe George'a Floyda, zabitego przez policjanta 25 maja podczas zatrzymania w Minneapolis. Wyemitowano m.in. nagranie z udzia\u0142em Joe Bidena, prawdopodobnego kandydata Demokrat\u00f3w na stanowisko prezydenta USA. - Mo\u017cemy uleczy\u0107 ten nar\u00f3d. Czas na sprawiedliwo\u015b\u0107 rasow\u0105 - powiedzia\u0142 Biden.", "meta_lang": "pl", "meta_favicon": "", "meta_data": {"referrer": "unsafe-url", "DC.Identifier": "b82df3e7-09dd-45ca-9e4f-b0d1454ed89c", "pkg-uuid": "b82df3e7-09dd-45ca-9e4f-b0d1454ed89c", "detailType": "article", "serviceUuid": "b177a2c9-166f-4113-9b28-185bbe554807", "description": "Trwaj\u0105 uroczysto\u015bci pogrzebowe George'a Floyda, zabitego przez policjanta 25 maja podczas zatrzymania w Minneapolis. Wyemitowano m.in. nagranie z udzia\u0142em Joe Bidena, prawdopodobnego kandydata Demokrat\u00f3w na stanowisko prezydenta USA. - Mo\u017cemy uleczy\u0107 ten nar\u00f3d. Czas na sprawiedliwo\u015b\u0107 rasow\u0105 - powiedzia\u0142 Biden.", "og": {"title": "Pogrzeb George'a Floyda. Joe Biden: czas na sprawiedliwo\u015b\u0107 rasow\u0105", "description": "Trwaj\u0105 uroczysto\u015bci pogrzebowe George'a Floyda, zabitego przez policjanta 25 maja podczas zatrzymania w Minneapolis. Wyemitowano m.in. nagranie z udzia\u0142em Joe Bidena, prawdopodobnego kandydata Demokrat\u00f3w na stanowisko prezydenta USA. - Mo\u017cemy uleczy\u0107 ten nar\u00f3d. Czas na sprawiedliwo\u015b\u0107 rasow\u0105 - powiedzia\u0142 Biden.", "image": {"identifier": "https://ocdn.eu/pulscms-transforms/1/UiEk9kuTURBXy8xYjc1YzU4MC00MmM3LTRkYzktOTFjMy03NzVlYWIwOGYyNWQuanBlZ5OVAwDMu80XcM0NL5MJpmFiNWQ3NgaTBc0EsM0CdoGhMAE/joe-biden.jpg", "width": 1200, "height": 630, "type": "image/jpeg"}, "url": "https://wiadomosci.onet.pl/swiat/usa-pogrzeb-georgea-floyda-joe-biden-o-sprawiedliwosci-rasowej/4mcdccg", "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-06-09 20:00:43+0200"}, "fb": {"app_id": 226508470737473, "pages": 185265414715}, "twitter": {"card": "summary_large_image", "description": "Trwaj\u0105 uroczysto\u015bci pogrzebowe George'a Floyda, zabitego przez policjanta 25 maja podczas zatrzymania w Minneapolis. Wyemitowano m.in. nagranie z udzia\u0142em Joe Bidena, prawdopodobnego kandydata Demokrat\u00f3w na stanowisko prezydenta USA. - Mo\u017cemy uleczy\u0107 ten nar\u00f3d. Czas na sprawiedliwo\u015b\u0107 rasow\u0105 - powiedzia\u0142 Biden.", "title": "Pogrzeb George'a Floyda. Joe Biden: czas na sprawiedliwo\u015b\u0107 rasow\u0105", "site": "OnetWiadomosci", "image": "https://ocdn.eu/pulscms-transforms/1/UoNktkuTURBXy8xYjc1YzU4MC00MmM3LTRkYzktOTFjMy03NzVlYWIwOGYyNWQuanBlZ5KVAwDMu80XcM0NL5MFzQSwzQJY"}}, "canonical_link": "https://wiadomosci.onet.pl/swiat/usa-pogrzeb-georgea-floyda-joe-biden-o-sprawiedliwosci-rasowej/4mcdccg"}