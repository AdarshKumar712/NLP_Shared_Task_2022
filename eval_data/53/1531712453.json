{"source_url": "https://www.ilmessaggero.it", "url": "https://www.ilmessaggero.it/economia/news/coronavirus_economia_moody_s-5076079.html", "title": "Coronavirus, Moody's: peser\u00e0 sul Pil italiano, cresce il rischio recessione", "top_image": "https://www.ilmessaggero.it/photos/MED/60/79/5076079_35_2020-02-26_TLB.jpg", "meta_img": "https://www.ilmessaggero.it/photos/MED/60/79/5076079_35_2020-02-26_TLB.jpg", "images": ["https://www.ilmessaggero.it/photos/THUMB/62/77/5076277_65_2020-02-26_TLB.jpg", "https://www.ilmessaggero.it/photos/THUMB/85/80/5078580_139_2020-02-27_TLB.jpg", "https://www.ilmessaggero.it/photos/THUMB/85/82/5078582_133_2020-02-27_TLB.jpg", "https://www.ilmessaggero.it/casa/showcase_img/logo-453.jpg", "https://www.facebook.com/tr?id=613826478728879&ev=PageView\r\n&noscript=1", "https://www.ilmessaggero.it/casa/showcase_img/285966.jpg", "https://caltagironeeditore01.wt-eu02.net/927615140575951/wt.pl?p=328,0", "https://secure-it.imrworldwide.com/cgi-bin/m?ci=ilmessaggero-it&cg=0&cc=0&ts=noscript", "https://www.ilmessaggero.it/photos/THUMB/86/20/5078620_141_2020-02-27_TLB.jpg", "https://www.ilmessaggero.it/photos/MED/83/70/5078370_1342_thumbnail_2298643.jpg", "https://www.ilmessaggero.it/photos/LOW/83/17/5078317_1253_thumbnail_2298407.jpg", "https://www.ilmessaggero.it/photos/THUMB/59/18/5075918_Coronavirus_mondo_8.jpg", "https://www.ilmessaggero.it/img/logo_msgr_tv.png", "https://www.ilmessaggero.it/photos/THUMB/85/51/5078551_26350520.jpg", "https://www.ilmessaggero.it/photos/MED/61/83/5076183_7_20200226113007.jpg", "https://utils.cedsdigital.it/promo_shop.php?what=img&id_testata=1&ad=dx", "https://www.ilmessaggero.it/photos/THUMB/63/14/5076314_1603_coronavirus_chi_e_morta_veneto_morta_luciana_mangio_ultimissime.jpg", "https://www.ilmessaggero.it/photos/MED/60/79/5076079_35_2020-02-26_TLB.jpg", "https://www.ilmessaggero.it/img/testatina_casa.jpg", "https://www.ilmessaggero.it/img/logo_guidalloshopping.png", "https://www.ilmessaggero.it/photos/THUMB/86/03/5078603_135_2020-02-27_TLB.jpg", "https://www.guidalloshopping.com/wp-content/uploads/2018/11/coffee-table-contemporary-couch-1248582-300x200.jpg", "https://www.ilmessaggero.it/photos/THUMB/85/81/5078581_129_2020-02-27_TLB.jpg", "https://www.ilmessaggero.it/photos/THUMB/61/84/5076184_1402_thumbnail_2297185.jpg"], "movies": [], "text": "Il coronavirus peser\u00e0 sulla crescita economica dell'Italia, ma difficilmente peser\u00e0 sul suo rating. Lo afferma Moody's in una nota, sottolineando che l'epidemia aumenta il rischio che l'Italia scivoli in recessione. Il itema sanitario italiano \u00ab\u00e8 ben equipaggiato per fare fronte all'emergenza\u00bb innescata dall'epidemia di coronavirus \u00abgrazie ad alti standard medici e sulle pratiche\u00bb, si legge in una nota di Moody's, secondo cui \u00abalcuni costi addizionali resi necessari dall'epidemia potrebbero essere assorbiti dalle regioni\u00bb. Tuttavia, \u00abin caso di un deterioramento prolungato della situazione, si prevede che il Ggoverno centrale interverr\u00e0 aumentando gli stanziamenti del Fondo sanitario nazionale\u00bb.\n\nCoronavirus, Iss: \u00abSconsigliati igienizzanti fai da te\u00bb. I prodotti devono rispondere a standard\n\nLe amministrazioni regionali \u00absono in prima linea per combattere l'epidemia\u00bb e hanno \u00absistemi sanitari equilibrati grazie ai finanziamenti adeguati in arrivo dal Fondo sanitario nazionale\u00bb, si legge. Parlando invece delle implicazioni fiscali dell'epidemia, secondo l'agenzia di rating saranno \u00abnegative, ma gestibili\u00bb, tanto pi\u00f9 che \u00abla posizione di bilancio dell'Italia \u00e8 ragionevolmente in buon salute\u00bb.\n\nCoronavirus Lombardia, prove di normalit\u00e0 a Milano: bar aperti anche oltre le 18\n\nll coronavirus \u00e8 stato un duro colpo per l'economia cinese, che ora minaccia di mettere fuori gioco l'economia di tutto il mondo, scrive ancora Moody's. Una recessione globale \u00e8 quello che si teme se il Covid-19 dovesse trasformarsi una pandemia e le probabilit\u00e0 che ci\u00f2 accada, aumentano con il crescere dei contagi in Italia e in Corea del Sud. L'economia statunitense \u00e8 pi\u00f9 isolata dall'impatto del virus, ma non \u00e8 immune, e in questo scenario subirebbe una flessione. Secondo il report redatto dall'agenzia di rating, l'economia globale subir\u00e0 un impatto sul Pil di quasi un punto percentuale nel primo trimestre (dato annualizzato), e rallenter\u00e0 di 0,4 punti percentuali fino al 2,4% nel 2020. Per il contesto, la crescita potenziale globale \u00e8 stimata al 2,8%.\n\nCoronavirus Liguria, 6 casi: 5 in hotel di Alassio e uno a La Spezia\n\n\u00abL'economia Usa - prosegue il report - registrer\u00e0 una crescita tendenziale di solo l'1,3% nel primo trimestre, in calo dello 0,6% a causa del virus. La crescita nel 2020 dovrebbe ora essere dell'1,7%, in calo dello 0,2%. La crescita potenziale dell'economia Usa \u00e8 stimata intorno al 2%\u00bb.\n\nCoronavirus, fisco: stop a cartelle, verifiche e riscossioni nelle zone rosse\n\nUltimo aggiornamento: 16:41\n\n\u00a9 RIPRODUZIONE RISERVATA", "keywords": [], "meta_keywords": ["coronavirus", "moody's"], "tags": [], "authors": [], "publish_date": null, "summary": "", "article_html": "", "meta_description": "Il coronavirus peser\u00e0 sulla crescita economica dell'Italia, ma difficilmente peser\u00e0 sul suo rating. Lo afferma\u00a0Moody's in una nota, sottolineando che l'epidemia aumenta...", "meta_lang": "it", "meta_favicon": "https://www.ilmessaggero.it/img/favicons/152x152.png", "meta_data": {"viewport": "width=device-width", "description": "Il coronavirus peser\u00e0 sulla crescita economica dell'Italia, ma difficilmente peser\u00e0 sul suo rating. Lo afferma\u00a0Moody's in una nota, sottolineando che l'epidemia aumenta...", "keywords": "coronavirus, moody's", "robots": "index,follow", "news_keywords": "coronavirus, moody's", "pay": 0, "og": {"type": "article", "title": "Coronavirus, Moody's: peser\u00e0 sul Pil italiano, cresce il rischio recessione", "url": "https://www.ilmessaggero.it/economia/news/coronavirus_moody_italia_economia_recessione_cosa_puo_succedere_tasse_fisco_soldi_oggi_26_febbraio_2020-5076079.html", "image": "https://www.ilmessaggero.it/photos/MED/60/79/5076079_35_2020-02-26_TLB.jpg", "description": "Il coronavirus peser\u00e0 sulla crescita economica dell'Italia, ma difficilmente peser\u00e0 sul suo rating. Lo afferma\u00a0Moody's in una nota, sottolineando che l'epidemia aumenta..."}, "fb": {"pages": 124918220854917, "app_id": 602506186465830}, "article": {"content_tier": "free"}, "twitter": {"card": "summary_large_image", "url": "https://www.ilmessaggero.it/economia/news/coronavirus_moody_italia_economia_recessione_cosa_puo_succedere_tasse_fisco_soldi_oggi_26_febbraio_2020-5076079.html", "site": "@ilmessaggeroit", "title": "Coronavirus, Moody's: peser\u00e0 sul Pil italiano, cresce il rischio recessione", "description": "Il coronavirus peser\u00e0 sulla crescita economica dell'Italia, ma difficilmente peser\u00e0 sul suo rating. Lo afferma\u00a0Moody's in una nota, sottolineando che l'epidemia aumenta...", "image": "https://www.ilmessaggero.it/photos/MED/60/79/5076079_35_2020-02-26_TLB.jpg"}}, "canonical_link": "https://www.ilmessaggero.it/economia/news/coronavirus_moody_italia_economia_recessione_cosa_puo_succedere_tasse_fisco_soldi_oggi_26_febbraio_2020-5076079.html"}