{"source_url": "https://web.archive.org", "url": "https://web.archive.org/web/20200923153427id_/https://www.haberler.com/uzumlerini-paylasacak-cocuklarini-bekliyor-13055454-haberi/", "title": "'\u00dcz\u00fcmlerini' payla\u015facak \u00e7ocuklar\u0131n\u0131 bekliyor", "top_image": "https://foto.haberler.com/haber/2020/03/26/uzumlerini-paylasacak-cocuklarini-bekliyor-13055454_amp.jpg", "meta_img": "https://foto.haberler.com/haber/2020/03/26/uzumlerini-paylasacak-cocuklarini-bekliyor-13055454_amp.jpg", "images": ["https://foto.haberler.com/haber/2020/03/26/uzumlerini-paylasacak-cocuklarini-bekliyor-13055454_o.jpg", "https://web.archive.org/static/img/tasarim/bosluk.gif", "https://foto.haberler.com/haber/2020/03/26/uzumlerini-paylasacak-cocuklarini-bekliyor-13055454_amp.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg"], "movies": [], "text": "'\u00dcz\u00fcmlerini' payla\u015facak \u00e7ocuklar\u0131n\u0131 bekliyor\n\nEski\u015fehir'de jandarma ekiplerinin ziyareti s\u0131ras\u0131nda '\u00dcz\u00fcmler olunca da gelin' demesi sonras\u0131nda sosyal medyada geni\u015f yer bulan Eski\u015fehirli Tevhide Yal\u00e7\u0131n nine, o\u011flunun \u00f6l\u00fcm\u00fc sonras\u0131nda herkesin kendi \u00e7ocu\u011fu oldu\u011funu s\u00f6yleyerek, herkesi \u00fcz\u00fcm yemeye bekledi\u011fini s\u00f6yledi.\n\nEski\u015fehir'de jandarma ekiplerinin ziyareti s\u0131ras\u0131nda '\u00dcz\u00fcmler olunca da gelin' demesi sonras\u0131nda sosyal medyada geni\u015f yer bulan Eski\u015fehirli Tevhide Yal\u00e7\u0131n nine, o\u011flunun \u00f6l\u00fcm\u00fc sonras\u0131nda herkesin kendi \u00e7ocu\u011fu oldu\u011funu s\u00f6yleyerek, herkesi \u00fcz\u00fcm yemeye bekledi\u011fini s\u00f6yledi.\n\nKorona vir\u00fcs sebebiyle emniyet g\u00fc\u00e7leri t\u00fcm T\u00fcrkiye'deki 65 ya\u015f \u00fcst\u00fc ve kronik rahats\u0131zl\u0131\u011f\u0131 olan vatanda\u015flara yard\u0131m etmeye ve ihtiya\u00e7lar\u0131n\u0131 kar\u015f\u0131lamaya devam ediyor. Eski\u015fehir'in Mihal\u0131\u00e7\u00e7\u0131k il\u00e7esine ba\u011fl\u0131 Yunus Emre Mahallesinde ya\u015fayan Tevhide-Mehmet Yal\u00e7\u0131n \u00e7ifti, evine gelen jandarma ekipleri taraf\u0131ndan \u00e7ekilen video sosyal medyada payla\u015f\u0131m rekorlar\u0131 k\u0131rd\u0131. Ya\u015fl\u0131 kad\u0131n\u0131n \"\u00fcz\u00fcmler olunca da gelin\" c\u00fcmleleri ise izleyenlerin adeta i\u00e7ini \u0131s\u0131tt\u0131.\n\n\u0130HA mikrofonlar\u0131na konu\u015fan 84 ya\u015f\u0131nda ki Tevhide Yal\u00e7\u0131n, iki \u00e7ocu\u011fundan biri olan o\u011flunu 3 y\u0131l kaybetmesinin ac\u0131s\u0131n\u0131 ya\u015fad\u0131klar\u0131n\u0131 s\u00f6yledi. G\u00f6z\u00fc ya\u015fl\u0131 Tevhide Teyze, misafirlere evlerinin kap\u0131s\u0131n\u0131n her zaman a\u00e7\u0131k oldu\u011funu belirterek, \"Jandarmalar hepsi geldi. Hepiniz sa\u011folun. \u00dcz\u00fcme sizde gelin. Bir tane o\u011flum vard\u0131 \u00f6ld\u00fc. \u00c7ok \u00e7ok sa\u011folun evimize de gelin. A\u011f\u0131r a\u011f\u0131r i\u015flerimizi yap\u0131yoruz. Yaz\u0131n meyveler olunca siz de gelin. Evdeyiz. Neyine dikkat edece\u011fiz. Zaten o\u011flum \u00f6ld\u00fckten sonra d\u0131\u015far\u0131 \u00e7\u0131km\u0131yorum. Hepiniz o\u011flumdan ilerisiniz. Ben istiyorum ki, o\u011flumun yan\u0131na gideyim. Hepinizden Allah raz\u0131 olsun. Hakk\u0131n\u0131z\u0131 helal edin\" dedi.\n\n\"Y\u00fcz metre yol yapmak istiyorum\"\n\nTevhide Yal\u00e7\u0131n\u0131n e\u015fi 87 ya\u015f\u0131ndaki Mehmet Yal\u00e7\u0131n ise, gelenlere te\u015fekk\u00fcr etti. Yal\u00e7\u0131n, \"Allah bin kat raz\u0131 olsun. Gelip gidiyorlar. Bir y\u00fcz metre yol yapay\u0131m diyorum bah\u00e7eme. Orada y\u00fcr\u00fcyece\u011fim\" dedi. - ESK\u0130\u015eEH\u0130R\n\nKaynak: \u0130hlas Haber Ajans\u0131", "keywords": [], "meta_keywords": ["Eski\u015fehir", "Jandarma", "G\u00fcncel", "Eski\u015fehir"], "tags": [], "authors": [], "publish_date": null, "summary": "", "article_html": "", "meta_description": "Eski\u015fehir'de jandarma ekiplerinin ziyareti s\u0131ras\u0131nda '\u00dcz\u00fcmler olunca da gelin' demesi sonras\u0131nda sosyal medyada geni\u015f yer bulan Eski\u015fehirli Tevhide Yal\u00e7\u0131n nine, o\u011flunun \u00f6l\u00fcm\u00fc sonras\u0131nda herkesin kendi \u00e7ocu\u011fu oldu\u011funu s\u00f6yleyerek, herkesi \u00fcz\u00fcm yemeye bekledi\u011fini s\u00f6yledi.", "meta_lang": "tr", "meta_favicon": "https://www.haberler.com/static/images/touch-icon-iphone.png", "meta_data": {"description": "Eski\u015fehir'de jandarma ekiplerinin ziyareti s\u0131ras\u0131nda '\u00dcz\u00fcmler olunca da gelin' demesi sonras\u0131nda sosyal medyada geni\u015f yer bulan Eski\u015fehirli Tevhide Yal\u00e7\u0131n nine, o\u011flunun \u00f6l\u00fcm\u00fc sonras\u0131nda herkesin kendi \u00e7ocu\u011fu oldu\u011funu s\u00f6yleyerek, herkesi \u00fcz\u00fcm yemeye bekledi\u011fini s\u00f6yledi.", "keywords": "Eski\u015fehir, Jandarma, G\u00fcncel, Eski\u015fehir", "image": "https://foto.haberler.com/haber/2020/03/26/uzumlerini-paylasacak-cocuklarini-bekliyor-13055454_amp.jpg", "medium": "news", "dateCreated": "2020-03-26T12:29:33+03:00", "dateUpdated": "2020-03-26T12:30:02+03:00", "msapplication-starturl": "https://www.haberler.com", "article": {"id": 13055454, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Eski\u015fehir, Jandarma, G\u00fcncel"}, "og": {"url": "https://www.haberler.com/uzumlerini-paylasacak-cocuklarini-bekliyor-13055454-haberi/", "site_name": "Haberler.com", "locale": "tr_TR", "type": "article", "title": "'\u00dcz\u00fcmlerini' payla\u015facak \u00e7ocuklar\u0131n\u0131 bekliyor", "description": "Eski\u015fehir'de jandarma ekiplerinin ziyareti s\u0131ras\u0131nda '\u00dcz\u00fcmler olunca da gelin' demesi sonras\u0131nda sosyal medyada geni\u015f yer bulan Eski\u015fehirli Tevhide Yal\u00e7\u0131n nine, o\u011flunun \u00f6l\u00fcm\u00fc sonras\u0131nda herkesin kendi \u00e7ocu\u011fu oldu\u011funu s\u00f6yleyerek, herkesi \u00fcz\u00fcm yemeye bekledi\u011fini s\u00f6yledi.", "image": {"identifier": "https://foto.haberler.com/haber/2020/03/26/uzumlerini-paylasacak-cocuklarini-bekliyor-13055454_amp.jpg", "secure_url": "https://foto.haberler.com/haber/2020/03/26/uzumlerini-paylasacak-cocuklarini-bekliyor-13055454_amp.jpg", "width": 1200, "height": 900}}, "fb": {"pages": 130833686950210, "app_id": 1094461860619988}, "twitter": {"url": "https://www.haberler.com/uzumlerini-paylasacak-cocuklarini-bekliyor-13055454-haberi/", "card": "summary_large_image", "site": "Haberler", "title": "'\u00dcz\u00fcmlerini' payla\u015facak \u00e7ocuklar\u0131n\u0131 bekliyor", "description": "Eski\u015fehir'de jandarma ekiplerinin ziyareti s\u0131ras\u0131nda '\u00dcz\u00fcmler olunca da gelin' demesi sonras\u0131nda sosyal medyada geni\u015f yer bulan Eski\u015fehirli Tevhide Yal\u00e7\u0131n nine, o\u011flunun \u00f6l\u00fcm\u00fc sonras\u0131nda herkesin kendi \u00e7ocu\u011fu oldu\u011funu s\u00f6yleyerek, herkesi \u00fcz\u00fcm yemeye bekledi\u011fini s\u00f6yledi.", "image": "https://foto.haberler.com/haber/2020/03/26/uzumlerini-paylasacak-cocuklarini-bekliyor-13055454_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/uzumlerini-paylasacak-cocuklarini-bekliyor-13055454-haberi/"}