{"source_url": "https://web.archive.org", "url": "https://web.archive.org/web/20200502090015id_/https://www.agenzianova.com/a/5e9ed28e37d001.62970047/2903632/2020-04-21/cina-commercio-guangdong-asean-in-aumento-del-7-7-per-cento-nel-primo-trimestre", "title": "Cina: commercio Guangdong-Asean in aumento del 7,7 per cento nel primo trimestre", "top_image": "https://www.agenzianova.com/themes/agenzianova/images/frontend/social/twitter_image_src.png", "meta_img": "https://www.agenzianova.com/themes/agenzianova/images/frontend/social/twitter_image_src.png", "images": ["https://cdn.agenzianova.com/html/agenzianova/box/scarica_app/disponibile_su_google_play.png", "https://www.facebook.com/tr?id=423651367999996&ev=PageView&noscript=1", "https://www.agenzianova.com/themes/agenzianova/images/frontend/frame/header/logo.png", "https://www.agenzianova.com/themes/agenzianova/images/frontend/frame/header/icon_rss.gif", "https://web.archive.org/files/html/servizi_italiani/icone/panorama_energia.gif", "https://www.agenzianova.com/themes/agenzianova/images/frontend/social/twitter_image_src.png", "https://cdn.agenzianova.com/html/agenzianova/box/scarica_app/scarica_su_apple_store.png", "https://web.archive.org/files/html/servizi_italiani/icone/difesa_e_sicurezza.gif", "https://web.archive.org/files/html/servizi_italiani/icone/l_italia_vista_dagli_altri.gif", "https://www.agenzianova.com/themes/agenzianova/images/frontend/frame/header/icon_facebook.gif", "https://web.archive.org/files/html/servizi_italiani/icone/speciale-energia.jpg", "https://www.agenzianova.com/themes/agenzianova/images/frontend/frame/header/icon_twitter.gif", "https://cdn.agenzianova.com/banner/agenzianova/scarica_ticker.gif", "https://web.archive.org/files/html/servizi_italiani/icone/panorama_internazionale.gif", "https://cdn.agenzianova.com/banner/agenzianova/LDO_728x90-versione1.jpg", "https://web.archive.org/files/html/servizi_italiani/icone/speciale-difesa.jpg", "https://cdn.agenzianova.com/html/servizi_italiani/icone/atlantide.gif", "https://web.archive.org/files/html/servizi_italiani/icone/speciale-scuola.jpg", "https://cdn.agenzianova.com/banner/agenzianova/arab_news.jpg", "https://web.archive.org/files/html/servizi_italiani/icone/business-news.jpg", "https://web.archive.org/files/html/servizi_italiani/icone/speciale-infrastrutture.jpg", "https://cdn.agenzianova.com/html/servizi_italiani/icone/mezzaluna.gif", "https://web.archive.org/files/html/servizi_italiani/icone/finestra_sul_mondo.gif", "https://web.archive.org/files/html/servizi_italiani/icone/panorama_arabo.gif", "https://web.archive.org/files/html/servizi_italiani/icone/visto_dalla_cina.gif", "https://cdn.agenzianova.com/html/servizi_italiani/icone/corno_d_africa.gif"], "movies": [], "text": "\u00a9 Agenzia Nova - Riproduzione riservata\n\n- La provincia meridionale cinese del Guangdong ha visto il suo commercio con i paesi dell'Associazione delle nazioni del Sud-est asiatico (Asean) crescere del 7,7 per cento su base annua nel primo trimestre. Secondo quanto riferito dall'Ufficio doganale del Guangdong, l'area Asean \u00e8 diventata la pi\u00f9 grande partner commerciale del Guangdong nel trimestre, con il volume degli scambi pari al 16 per cento del commercio totale della provincia. Gli Stati membri dell'Associazione sono Brunei, Cambogia, Filippine, Indonesia, Laos, Malesia, Myanmar, Singapore, Thailandia, Vietnam. Il volume totale degli scambi della provincia nei primi tre mesi di quest'anno \u00e8 sceso dell'11,8 per cento su base annua a 1.370 miliardi di yuan (193 miliardi di dollari), con esportazioni in calo del 14,4 per cento e importazioni in calo del 7,8 per cento su base annua. Secondo l'ufficio doganale, il commercio estero nel Guangdong \u00e8 lentamente migliorato a marzo, mentre l'epidemia di Covid-19 in Cina ha iniziato a rientrare sotto controllo. (Cip)", "keywords": [], "meta_keywords": [""], "tags": [], "authors": [], "publish_date": "Tue Apr 21 00:00:00 2020", "summary": "", "article_html": "", "meta_description": "La provincia meridionale cinese del Guangdong ha visto il suo commercio con i paesi dell'Associazione delle nazioni del Sud-est asiatico...", "meta_lang": "it", "meta_favicon": "https://www.agenzianova.com/themes/agenzianova/images/common/favicon.ico", "meta_data": {"generator": "BB", "robots": "index, follow", "title": "Cina: commercio Guangdong-Asean in aumento del 7,7 per cento nel primo trimestre", "description": "La provincia meridionale cinese del Guangdong ha visto il suo commercio con i paesi dell'Associazione delle nazioni del Sud-est asiatico...", "language": "it", "og": {"locale": "it_IT", "type": "website", "site_name": "Agenzia Nova", "url": "https://www.agenzianova.com/a/5e9ed28e37d001.62970047/2903632/2020-04-21/cina-commercio-guangdong-asean-in-aumento-del-7-7-per-cento-nel-primo-trimestre", "title": "Cina: commercio Guangdong-Asean in aumento del 7,7 per cento nel primo trimestre", "description": "La provincia meridionale cinese del Guangdong ha visto il suo commercio con i paesi dell'Associazione delle nazioni del Sud-est asiatico...", "image": "https://www.agenzianova.com/themes/agenzianova/images/frontend/social/twitter_image_src.png"}, "twitter": {"card": "summary_large_image", "site": "@agenzia_nova", "title": "Cina: commercio Guangdong-Asean in aumento del 7,7 per cento nel primo trimestre", "description": "La provincia meridionale cinese del Guangdong ha visto il suo commercio con i paesi dell'Associazione delle nazioni del Sud-est asiatico...", "image": "https://www.agenzianova.com/themes/agenzianova/images/frontend/social/twitter_image_src.png"}}, "canonical_link": "https://www.agenzianova.com/a/5e9ed28e37d001.62970047/2903632/2020-04-21/cina-commercio-guangdong-asean-in-aumento-del-7-7-per-cento-nel-primo-trimestre"}