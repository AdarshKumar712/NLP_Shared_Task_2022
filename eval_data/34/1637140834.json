{"source_url": "https://web.archive.org", "url": "https://web.archive.org/web/20210315194224id_/https://www.key4biz.it/antitrust-ue-doppia-indagine-su-apple-pay-e-app-store/310567/", "title": "Antitrust Ue doppia indagine su Apple Pay e App Store", "top_image": "https://www.key4biz.it/wp-content/uploads/2014/09/Apple-Pay.jpg", "meta_img": "https://www.key4biz.it/wp-content/uploads/2014/09/Apple-Pay.jpg", "images": ["https://cdn.flipboard.com/badges/flipboard_srsw.png", "https://www.key4biz.it/wp-content/uploads/2014/09/Apple-Pay-480x240.jpg", "https://www.key4biz.it/wp-content/themes/key4biz2019/img/key4biz-logo.png?v=1.2", "https://www.key4biz.it/wp-content/themes/key4biz2019/img/img-preloader-120x120.gif", "https://www.key4biz.it/wp-content/uploads/2019/03/paolo-anastasio.jpg", "https://www.key4biz.it/wp-content/uploads/2014/09/Apple-Pay.jpg", "https://www.key4biz.it/wp-content/uploads/2021/01/BANNER-CORSO-DPO-APRILE-270121-728x90-1.jpg", "https://www.key4biz.it/wp-content/themes/key4biz2019/img/img-preloader-480x240.gif", "https://www.key4biz.it/wp-content/uploads/2021/02/Imola6-Fibra_2020-12.png"], "movies": [], "text": "Apple nel mirino dell\u2019Antitrust Ue che ha avviato un doppio filone di inchiesta sulle modalit\u00e0 di trattamento degli sviluppatori di app vendute sull\u2019App Store e sul sistema di pagamento Apple Pay.\n\nL\u2019Antitrust europeo ha avviato due indagini separate nei confronti di Apple, la prima riguarda il sistema di pagamento Apple Pay e la seconda l\u2019App Store, in questo secondo caso la Commissione Ue vuole indagare se Apple stia abusando della sua posizione dominante nei confronti degli sviluppatori di app.\n\nVestager attacca\n\n\u201cSembra che Apple imponga condizioni su come Apple Pay debba essere utilizzato dai merchant di app e dai siti web \u2013 ha detto la vicepresidente della Commissione Ue Margrethe Vestager, commissario alla Concorrenza \u2013 inoltre riserva la funzionalit\u00e0 \u2018tap and go\u2019 (contactless tramite NFC ndr) all\u2019Apple Pay sugli iPhone. E\u2019 importante che che le misure adottate da apple non impediscano ai consumatori di beneficiare dei vantaggi delle nuove tecnologie di pagamento, comprensive di miglior scelta, qualit\u00e0, innovazione competitivit\u00e0 di prezzo\u201d.\n\nApple Pay privilegiato?\n\nIn altre parole, quello che viene contestato a Apple \u00e8 di riservare l\u2019utilizzo della tencologia NFC (Near Filed Communication) a bordo degli iPhone alla sola applicazione di pagamento App Pay, escludendo tutte le app di pagamento concorrenti.\n\nApp Store e concorrenza\n\nPer quanto riguarda il caso dell\u2019App Store, Vestager ritiene che consentendo soltanto agli utenti di iPhone e iPad di scaricare le app dall\u2019App Store si obbligano gli sviluppatori ad acquistare il sistema di acquisto in-app proprietario di Apple, con un\u2019applicazione scorretta del potere di mercato. In altre parole, l\u2019indagine riguarda l\u2019ipotesi di abuso di posizione dominante.\n\nVestager vuole capire perch\u00e9 Apple non consenta agli sviluppatori di informare gli utenti circa le possibilit\u00e0 alternative di acquisto, che di solito sono pi\u00f9 convenienti, nelle app.\n\nLa domanda in ambo i casi aperti dalla Commissione riguarda l\u2019ipotesi di una distorsione di mercato da parte di Apple, che contemporaneamente \u00e8 attore di mercato e disegna le regole del gioco.\n\nSpotify e Rakuten le segnalazioni\n\nIl caso dell\u2019App Store \u00e8 stato avviato su segnalazione di Spotify e Rakuten che domandano se sia lecito che Apple possa far pagare una commissione del 30% agli sviluppatori monetizzando cos\u00ec sulle app e sui contenuti sull\u2019App Store, \u00f2ur offrendo un servizio alternativo. In linea teorica, Spotify e Rakuten dovrebbero alzare i prezzi per compensare le spesse legate alla commissione\n\nIn soldoni, Apple fa pagare una commissione del 30% su tutti gi acquisti di musica su App Store, mentre il suo servizio interno Apple Music \u00e8 esente da questa gabella, di qui la contestazione di Spotify. Lo stesso vale per tutti i contenuti digitali acquistati su App Store, compresi gli eBook venduti da Rakuten mentre il suo servizio interno di vendita di eBook non \u00e8 soggetto alle stesse condizioni e non paga la commissione.\n\nTecnologia NFC\n\nIl caso aperto su Apple Pay \u00e8 meno complesso. I dispositivi di Apple sono muniti di tecnologia Nfc per pagamenti contactless, ma soltanto per l\u2019Apple Pay. Ci\u00f2 significa escludere a priori da tutti gli iPhone e gli iPad sistemi di pagamento alternativi di banche e altre servizi alternativi. Apple riceve una commissione dello 0,15% per ogni pagamento effettuato tramite Apple Pay.\n\nIl Parlamento tedesco \u00e8 gi\u00e0 intervenuto con una legge che impone n ad Apple di aprire anche a provider di pagamenti digitali alternativi ma per ora la societ\u00e0 di Cupertino si oppone, avanzando l\u2019argomento che l\u2019apertura ad altri provider impatterebbe negativamente sulla user experience.", "keywords": [], "meta_keywords": [""], "tags": [], "authors": ["Paolo Anastasio", "D L Net", "Luigi Garofalo", "Flavio Fabbri", "Piermario Boccellato", "Giornalista E Content Manager"], "publish_date": "Wed Jun 17 11:15:28 2020", "summary": "", "article_html": "", "meta_description": "Apple nel mirino dell\u2019Antitrust Ue che ha avviato un doppio filone di inchiesta sulle modalit\u00e0 di trattamento degli sviluppatori di app vendute sull\u2019App Store e sul sistema di pagamento Apple Pay.", "meta_lang": "it", "meta_favicon": "/favicon.ico", "meta_data": {"viewport": "width=device-width, initial-scale=1, shrink-to-fit=no", "description": "Apple nel mirino dell\u2019Antitrust Ue che ha avviato un doppio filone di inchiesta sulle modalit\u00e0 di trattamento degli sviluppatori di app vendute sull\u2019App Store e sul sistema di pagamento Apple Pay.", "robots": "index, follow, max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Antitrust Ue doppia indagine su Apple Pay e App Store", "description": "Apple nel mirino dell\u2019Antitrust Ue che ha avviato un doppio filone di inchiesta sulle modalit\u00e0 di trattamento degli sviluppatori di app vendute sull\u2019App Store e sul sistema di pagamento Apple Pay.", "url": "https://www.key4biz.it/antitrust-ue-doppia-indagine-su-apple-pay-e-app-store/310567/", "site_name": "Key4biz", "image": {"identifier": "https://www.key4biz.it/wp-content/uploads/2014/09/Apple-Pay.jpg", "width": 1024, "height": 768}}, "article": {"publisher": "https://www.facebook.com/key4biz.it/", "published_time": "2020-06-17T11:15:28+00:00", "modified_time": "2020-06-17T11:16:33+00:00"}, "twitter": {"card": "summary_large_image", "creator": "@PaoloAnastasio1", "site": "@Key4biz", "label1": "Scritto da", "data1": "Paolo Anastasio", "label2": "Tempo di lettura stimato", "data2": "2 minuti"}, "news_keywords": "antitrust, apple, tecnologia, internet, media", "original-source": "https://www.key4biz.it/antitrust-ue-doppia-indagine-su-apple-pay-e-app-store/310567/", "generator": "WordPress 5.6", "theme-color": "#EF6630", "apple-mobile-web-app-status-bar-style": "black"}, "canonical_link": "https://www.key4biz.it/antitrust-ue-doppia-indagine-su-apple-pay-e-app-store/310567/"}