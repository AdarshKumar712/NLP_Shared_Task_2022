{"source_url": "https://web.archive.org", "url": "https://web.archive.org/web/20200107143907id_/https://crowdmedia.pl/kaczynski-nie-byl-jednak-autorem-pomyslu-programu-500-plus-znany-polityk-ujawnia-prawde-o-sztandarowym-projekcie-pis/", "title": "Kaczy\u0144ski nie by\u0142 jednak autorem pomys\u0142u programu 500 Plus? Znany polityk ujawnia prawd\u0119 o sztandarowym projekcie PiS", "top_image": "https://crowdmedia.pl/wp-content/uploads/2018/08/z.Kaczynski-1.jpg", "meta_img": "https://crowdmedia.pl/wp-content/uploads/2018/08/z.Kaczynski-1.jpg", "images": ["https://crowdmedia.pl/wp-content/uploads/2019/12/41993697172_d76501c61d_k-1-74x55.jpg", "https://crowdmedia.pl/wp-content/uploads/2016/11/crowd-logo-biale-e1478018561624.png", "https://crowdmedia.pl/wp-content/uploads/2018/12/44550473880_3ca33e822f_o-150x150.jpg", "https://crowdmedia.pl/wp-content/uploads/2019/07/DUDA-150x150.jpg", "https://crowdmedia.pl/wp-content/uploads/2019/12/49055213613_e9af89d7f1_k-150x150.jpg", "https://crowdmedia.pl/wp-content/uploads/2019/07/DUDA-74x55.jpg", "https://crowdmedia.pl/wp-content/uploads/2018/08/z.Kaczynski-1.jpg", "https://crowdmedia.pl/wp-content/uploads/2019/07/DUDA-300x200.jpg", "https://crowdmedia.pl/wp-content/uploads/2018/08/z.Kaczynski-1-990x660.jpg", "https://crowdmedia.pl/wp-content/uploads/2018/10/z.kosciol-300x200.jpg", "https://crowdmedia.pl/wp-content/uploads/2016/08/crowdie.png", "https://crowdmedia.pl/wp-content/uploads/2019/12/41993697172_d76501c61d_k-1-150x150.jpg", "https://crowdmedia.pl/wp-content/uploads/2018/10/z.kosciol-150x150.jpg", "https://crowdmedia.pl/wp-content/uploads/2019/01/46808187182_79cd3899cd_o-150x150.jpg", "https://crowdmedia.pl/wp-content/uploads/2019/12/41993697172_d76501c61d_k-1-300x200.jpg", "https://crowdmedia.pl/wp-content/uploads/2018/10/z.kosciol-74x55.jpg", "https://crowdmedia.pl/wp-content/uploads/2016/08/crowdie7.png", "https://crowdmedia.pl/wp-content/uploads/2018/12/44550473880_3ca33e822f_o-74x55.jpg"], "movies": [], "text": "Rz\u0105d PiS utrzyma\u0142 w\u0142adz\u0119 w Polsce w oparciu o dwa filary \u2013 intensywn\u0105, bezkompromisow\u0105 i finansowan\u0105 z podatk\u00f3w propagand\u0119 i niespotykane dot\u0105d w polskiej rzeczywisto\u015bci politycznej transfery socjalne.\n\nWyniki wybor\u00f3w w najbiedniejszych regionach kraju nie pozostawiaj\u0105 w\u0105tpliwo\u015bci, Polacy, kt\u00f3rzy \u017cyli na skraju ub\u00f3stwa s\u0105 wdzi\u0119czni rz\u0105dowi za finansow\u0105 pomoc. By\u0142y szef biura prasowego Lecha Kaczy\u0144skiego ujawni\u0142, \u017ce pomys\u0142 pomocy finansowej dla rodzin pojawi\u0142 si\u0119 d\u0142ugo przed przej\u0119ciem w\u0142adzy przez PiS.\n\nBy\u0142em inicjatorem projektu 400 z\u0142 na dziecko \u2013 powiedzia\u0142 w programie Super Expressu \u201cPolitycy od kuchni\u201d Pawe\u0142 Kowal. Prawicowy polityk wywodzi si\u0119 z \u015brodowiska Lecha Kaczy\u0144skiego. Kiedy PiS radykalizowa\u0142 si\u0119 po katastrofie smole\u0144skiej i przegrywa\u0142 kolejne wybory, razem z grup\u0105 umiarkowanych pos\u0142\u00f3w za\u0142o\u017cy\u0142 parti\u0119 \u201cPolska Jest Najwa\u017cniejsza\u201d. W\u0142a\u015bnie w PJN powsta\u0142 pomys\u0142 programu transfer\u00f3w socjalnych dla rodzin z dzie\u0107mi. Czy PiS ukrad\u0142 go partii Kowala?\n\nPolityka nie ma praw autorskich. Proponowa\u0142em to i znajomym z PiS (\u2026) i rz\u0105dowi Platformy \u2013 tak na to pytanie odpowiada by\u0142y szef biura prasowego Prezydenta Kaczy\u0144skiego. \u2013 Kosiniak-Kamysz te\u017c tego nie chcia\u0142, by\u0142 wtedy ministrem. Poszed\u0142em do niego, przekonywa\u0142em go \u2013 wylicza za\u0142o\u017cyciel PJN. Wygl\u0105da na to, \u017ce Pawe\u0142 Kowal nie ma wi\u0119c pretensji do rz\u0105du Beaty Szyd\u0142o o realizacj\u0119 jego pomys\u0142u. Co wi\u0119cej, prawicowy pose\u0142 podkre\u015bli\u0142, \u017ce chcia\u0142 by program zosta\u0142 zrealizowany, niewa\u017cne przez jak\u0105 opcj\u0119 polityczn\u0105.\n\nObecnie Pawe\u0142 Kowal zasiada w \u0142awach sejmowych w klubie Koalicji Obywatelskiej. To paradoksalne, ale jego projekt \u201c400 z\u0142otych na dziecko\u201d by\u0142 krytykowany przez\u2026 Prawo i Sprawiedliwo\u015b\u0107. Jak relacjonuje za\u0142o\u017cyciel PJN, zachowa\u0142 si\u0119 nawet dokument krytykuj\u0105cy jego projekt. \u2013 A p\u00f3\u017aniej do\u0142o\u017cyli st\u00f3wk\u0119 i zrobili to samo \u2013 podsumowuje.\n\n\u017ar\u00f3d\u0142o: Super Express\n\nPolub nas na Facebooku\n\nCzytasz nas? Podobaj\u0105 Ci si\u0119 zamieszczane przez nas tre\u015bci?\n\nWesprzyj nas swoj\u0105 wp\u0142at\u0105.\n\nWp\u0142acaj\u0105c pomagasz budowa\u0107 Crowd Media \u2013 wolne media, kt\u00f3re patrz\u0105 w\u0142adzy na r\u0119ce. WP\u0141A\u0106", "keywords": [], "meta_keywords": [""], "tags": ["Beata Szyd\u0142o", "Lech Kaczy\u0144ski", "Pawe\u0142 Kowal"], "authors": [], "publish_date": "Mon Jan  6 16:07:42 2020", "summary": "", "article_html": "", "meta_description": "To paradoksalne, ale jego projekt \"400 z\u0142otych na dziecko\" by\u0142 krytykowany przez... Prawo i Sprawiedliwo\u015b\u0107.", "meta_lang": "pl", "meta_favicon": "https://crowdmedia.pl/wp-content/uploads/2016/10/cropped-crowd-logo-01-32x32.png", "meta_data": {"viewport": "width=device-width,initial-scale=1.0", "description": "To paradoksalne, ale jego projekt \"400 z\u0142otych na dziecko\" by\u0142 krytykowany przez... Prawo i Sprawiedliwo\u015b\u0107.", "twitter": {"card": "summary_large_image", "description": "To paradoksalne, ale jego projekt \"400 z\u0142otych na dziecko\" by\u0142 krytykowany przez... Prawo i Sprawiedliwo\u015b\u0107.", "title": "Kaczy\u0144ski nie by\u0142 jednak autorem pomys\u0142u programu 500 Plus? Znany polityk ujawnia prawd\u0119 o sztandarowym projekcie PiS - CrowdMedia", "image": "https://crowdmedia.pl/wp-content/uploads/2018/08/z.Kaczynski-1.jpg", "url": "https://crowdmedia.pl/kaczynski-nie-byl-jednak-autorem-pomyslu-programu-500-plus-znany-polityk-ujawnia-prawde-o-sztandarowym-projekcie-pis/"}, "generator": "WordPress 5.2.5", "fb": {"app_id": 539688926228188}, "msapplication-TileImage": "https://crowdmedia.pl/wp-content/uploads/2016/10/cropped-crowd-logo-01-270x270.png", "og": {"locale": "pl_PL", "site_name": "CrowdMedia", "title": "Kaczy\u0144ski nie by\u0142 jednak autorem pomys\u0142u programu 500 Plus? Znany polityk ujawnia prawd\u0119 o sztandarowym projekcie PiS - CrowdMedia", "url": "https://crowdmedia.pl/kaczynski-nie-byl-jednak-autorem-pomyslu-programu-500-plus-znany-polityk-ujawnia-prawde-o-sztandarowym-projekcie-pis/", "type": "article", "description": "To paradoksalne, ale jego projekt \"400 z\u0142otych na dziecko\" by\u0142 krytykowany przez... Prawo i Sprawiedliwo\u015b\u0107.", "image": {"identifier": "https://crowdmedia.pl/wp-content/uploads/2018/08/z.Kaczynski-1.jpg", "url": "https://crowdmedia.pl/wp-content/uploads/2018/08/z.Kaczynski-1.jpg", "secure_url": "https://crowdmedia.pl/wp-content/uploads/2018/08/z.Kaczynski-1.jpg"}, "updated_time": "2020-01-06T16:10:00+02:00"}, "article": {"published_time": "2020-01-06T16:07:42+02:00", "modified_time": "2020-01-06T16:10:00+02:00", "section": "Polityka i spo\u0142ecze\u0144stwo", "publisher": "https://www.facebook.com/crowdmediaportal/"}}, "canonical_link": "https://crowdmedia.pl/kaczynski-nie-byl-jednak-autorem-pomyslu-programu-500-plus-znany-polityk-ujawnia-prawde-o-sztandarowym-projekcie-pis/"}