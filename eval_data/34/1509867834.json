{"source_url": "https://web.archive.org", "url": "https://web.archive.org/web/20200131151403id_/https://wiadomosci.onet.pl/swiat/koronawirus-z-wuhan-rosja-zamyka-granice-z-chinami/l06f7dw", "title": "Rosja zamyka granic\u0119 z Chinami. Powodem koronawirus", "top_image": "https://ocdn.eu/pulscms-transforms/1/aQFk9kpTURBXy9jYmE2N2QwNDEwMjY3YzQyYTFhZTJhZWQyZmJmMmFjOC5qcGeTlQPMwUTNAyTNAcSTCaY2ZjFiOGIGkwXNAjrNASyBoTAB/granica-rosji-i-chin-na-dalekim-wschodzie.jpg", "meta_img": "https://ocdn.eu/pulscms-transforms/1/aQFk9kpTURBXy9jYmE2N2QwNDEwMjY3YzQyYTFhZTJhZWQyZmJmMmFjOC5qcGeTlQPMwUTNAyTNAcSTCaY2ZjFiOGIGkwXNAjrNASyBoTAB/granica-rosji-i-chin-na-dalekim-wschodzie.jpg", "images": ["https://ocdn.eu/pulscms-transforms/1/aQFk9kpTURBXy9jYmE2N2QwNDEwMjY3YzQyYTFhZTJhZWQyZmJmMmFjOC5qcGeTlQPMwUTNAyTNAcSTCaY2ZjFiOGIGkwXNAjrNASyBoTAB/granica-rosji-i-chin-na-dalekim-wschodzie.jpg", "https://ocdn.eu/weather/weather_state_icons/5.svg", "https://ocdn.eu/wiadomosciucs/static/logo2017svg/desktop/logo_wiadomosci.svg", "https://ocdn.eu/pulscms-transforms/1/CSNk9kpTURBXy9jYmE2N2QwNDEwMjY3YzQyYTFhZTJhZWQyZmJmMmFjOC5qcGeTlQPMwUTNAyTNAcSTBc0DFM0BvJMJpjZmMWI4YgaBoTAB/granica-rosji-i-chin-na-dalekim-wschodzie.jpg", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D", "https://ocdn.eu/weather/weather_state_icons/3.svg"], "movies": [], "text": "- Rozkaz zosta\u0142 podpisany dzisiaj i wszed\u0142 natychmiast w \u017cycie- powiedzia\u0142 premier Michai\u0142 Mishustin, cytowany przez TASS.\n\nRosja ponadto tymczasowo zaprzestanie wydawania wiz elektronicznych dla obywateli Chin w odpowiedzi na wybuch koronawirusa - poinformowa\u0142o ministerstwo spraw zagranicznych.\n\nPutin wzywa, by nie dopu\u015bci\u0107 rozprzestrzeniania si\u0119 koronawirusa\n\nPrezydent Rosji W\u0142adimir Putin wezwa\u0142 wczoraj rz\u0105d, ministerstwo zdrowia i chroni\u0105cy prawa konsument\u00f3w urz\u0105d Rospotriebnadzor do uczynienia wszystkiego, co mo\u017cliwe, by nie dopu\u015bci\u0107 do rozprzestrzeniania si\u0119 nowego koronawirusa w Rosji.\n\n- Dobrze wiemy, \u017ce praktycznie we wszystkich krajach \u015bwiata, w tym w naszym kraju, co roku tracimy ludzi z powodu zapalenia p\u0142uc i grypy, dlatego mamy przed sob\u0105 wsp\u00f3lne zadanie zminimalizowania tych strat (\u2026) Je\u015bli chodzi o nowego koronawirusa, to specyfika polega na tym, i\u017c jest to nowe zjawisko i powstaje pytanie, na ile jeste\u015bmy gotowi na to wyzwanie \u2013 oznajmi\u0142 Putin.\n\nKoronawirus w Rosji. Michai\u0142 Miszustin zatwierdza sk\u0142ad sztabu\n\nWcze\u015bniej premier Rosji Michai\u0142 Miszustin zatwierdzi\u0142 sk\u0142ad sztabu, kt\u00f3ry ma zapobiec pojawieniu si\u0119 na terytorium Rosji nowego koronawirusa. Na czele sztabu stoi wicepremier Tatiana Golikowa, a w jego sk\u0142ad wchodz\u0105 m.in. szefowa Rospotriebnadzoru Anna Popowa, minister zdrowia Michai\u0142 Muraszko i szef ministerstwa ds. sytuacji nadzwyczajnych Jewgienij Ziniczew.\n\nW Rosji nie potwierdzono dot\u0105d przypadk\u00f3w zaka\u017cenia koronawirusem - poinformowa\u0142 w \u015brod\u0119 Rospotriebnadzor. Od wtorku urz\u0105d prowadzi na lotniskach w Rosji badania powracaj\u0105cych z Chin rosyjskich turyst\u00f3w na obecno\u015b\u0107 wirusa. W \u015brod\u0119 takie badania przechodzi grupa ponad 180 mieszka\u0144c\u00f3w Chabarowska, kt\u00f3rzy przebywali na wycieczce w Chinach.\n\n(dp)", "keywords": [], "meta_keywords": [""], "tags": [], "authors": [], "publish_date": "Thu Jan 30 11:03:13 2020", "summary": "", "article_html": "", "meta_description": "Premier Rosji podpisa\u0142 rozkaz o zamkni\u0119ciu granicy z Chinami na dalekim wschodzie - informuje Russia Today. Jest to zgodne z instrukcjami W\u0142adimira Putina, kt\u00f3ry nakaza\u0142 zrobi\u0107 wszystko, aby powstrzyma\u0107 rozprzestrzenianie si\u0119 koronawirusa. Granica Rosji z Chinami liczy 4250 km.", "meta_lang": "pl", "meta_favicon": "", "meta_data": {"DC.Identifier": "3b4d2478-9500-4a5f-acf9-79d9e3938bf8", "pkg-uuid": "3b4d2478-9500-4a5f-acf9-79d9e3938bf8", "detailType": "article", "serviceUuid": "b177a2c9-166f-4113-9b28-185bbe554807", "description": "Premier Rosji podpisa\u0142 rozkaz o zamkni\u0119ciu granicy z Chinami na dalekim wschodzie - informuje Russia Today. Jest to zgodne z instrukcjami W\u0142adimira Putina, kt\u00f3ry nakaza\u0142 zrobi\u0107 wszystko, aby powstrzyma\u0107 rozprzestrzenianie si\u0119 koronawirusa. Granica Rosji z Chinami liczy 4250 km.", "og": {"title": "Rosja zamyka granic\u0119 z Chinami. Powodem koronawirus", "description": "Premier Rosji podpisa\u0142 rozkaz o zamkni\u0119ciu granicy z Chinami na dalekim wschodzie - informuje Russia Today. Jest to zgodne z instrukcjami W\u0142adimira Putina, kt\u00f3ry nakaza\u0142 zrobi\u0107 wszystko, aby powstrzyma\u0107 rozprzestrzenianie si\u0119 koronawirusa. Granica Rosji z Chinami liczy 4250 km.", "image": {"identifier": "https://ocdn.eu/pulscms-transforms/1/aQFk9kpTURBXy9jYmE2N2QwNDEwMjY3YzQyYTFhZTJhZWQyZmJmMmFjOC5qcGeTlQPMwUTNAyTNAcSTCaY2ZjFiOGIGkwXNAjrNASyBoTAB/granica-rosji-i-chin-na-dalekim-wschodzie.jpg", "width": 570, "height": 300, "type": "image/jpeg"}, "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-01-30 11:03:13+0100"}, "fb": {"pages": 185265414715}, "twitter": {"card": "summary_large_image", "description": "Premier Rosji podpisa\u0142 rozkaz o zamkni\u0119ciu granicy z Chinami na dalekim wschodzie - informuje Russia Today. Jest to zgodne z instrukcjami W\u0142adimira Putina, kt\u00f3ry nakaza\u0142 zrobi\u0107 wszystko, aby powstrzyma\u0107 rozprzestrzenianie si\u0119 koronawirusa. Granica Rosji z Chinami liczy 4250 km.", "title": "Rosja zamyka granic\u0119 z Chinami. Powodem koronawirus", "site": "OnetWiadomosci", "image": "https://ocdn.eu/pulscms-transforms/1/woektkpTURBXy9jYmE2N2QwNDEwMjY3YzQyYTFhZTJhZWQyZmJmMmFjOC5qcGeSlQPMwUTNAyTNAcSTBc0EsM0CWA"}}, "canonical_link": "https://wiadomosci.onet.pl/swiat/koronawirus-z-wuhan-rosja-zamyka-granice-z-chinami/l06f7dw"}