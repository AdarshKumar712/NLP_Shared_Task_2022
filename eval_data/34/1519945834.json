{"source_url": "https://web.archive.org", "url": "https://web.archive.org/web/20200214140329id_/https://tvn24bis.pl/z-kraju,74/lublin-eurowings-uruchomi-loty-na-trasie-lublin-kolonia,1004611.html", "title": "Lublin. Eurowings uruchomi loty na trasie Lublin - Kolonia", "top_image": "https://r-scale-e9.dcs.redcdn.pl/scale/o2/tvn/web-content/m/p1/i/a00e5eb0973d24649a4a920fc53d9564/fc48712c-64ed-41eb-9cf0-64a6f2f1f1ea.jpg?type=1&srcmode=4&srcx=0%2F1&srcy=0%2F1&srcw=560&srch=340&dstw=560&dsth=340&quality=75", "meta_img": "https://r-scale-e9.dcs.redcdn.pl/scale/o2/tvn/web-content/m/p1/i/a00e5eb0973d24649a4a920fc53d9564/fc48712c-64ed-41eb-9cf0-64a6f2f1f1ea.jpg?type=1&srcmode=4&srcx=0%2F1&srcy=0%2F1&srcw=560&srch=340&dstw=560&dsth=340&quality=75", "images": ["https://r-scale-3d.dcs.redcdn.pl/scale/o2/tvn/web-content/m/p121/i/80a8155eb153025ea1d513d0b2c4b675/46569b1a-846b-11e4-9c66-0025b511229e.png?type=0&srcmode=0&srcx=0%2F1&srcy=1%2F1&srcw=99%2F100&srch=1%2F1&dstw=100&dsth=56", "https://pix2.services.tvn.pl/_pix2/ns-view/pix.gif?h=tvn24bis.pl&p=%2Fz-kraju%2C74%2Flublin-eurowings-uruchomi-loty-na-trasie-lublin-kolonia%2C1004611.html&ob=1004611&at=article", "https://s1-tvn24bis.cdntvn.pl/bundles/bisbase/images/logo-footer.png?7f10", "https://s4-tvn24bis.cdntvn.pl/bundles/bisbase/images/logo.png?7f10", "https://s4-tvn24bis.cdntvn.pl/bundles/tvnuser/img/avatar_54.png?7f10", "https://r-scale-e9.dcs.redcdn.pl/scale/o2/tvn/web-content/m/p1/i/a00e5eb0973d24649a4a920fc53d9564/fc48712c-64ed-41eb-9cf0-64a6f2f1f1ea.jpg?type=1&srcmode=4&srcx=0%2F1&srcy=0%2F1&srcw=560&srch=340&dstw=560&dsth=340&quality=75", "https://r-scale-3d.dcs.redcdn.pl/scale/o2/tvn/web-content/m/p121/i/80a8155eb153025ea1d513d0b2c4b675/46569b1a-846b-11e4-9c66-0025b511229e.png?type=0&srcmode=3&srcx=1%2F2&srcy=1%2F2&srcw=100&srch=56.25&dstw=100&dsth=56.25"], "movies": [], "text": "Ekspert o liczbie pasa\u017cer\u00f3w obs\u0142u\u017conych w polskich portach lotniczych\n\nEkspert o liczbie pasa\u017cer\u00f3w obs\u0142u\u017conych w polskich portach lotniczych \"\u0179r\u00f3d\u0142o: TVN24 BiS\"\n\nOdtw\u00f3rz: LOT: po raz pierwszy w historii 10 mln pasa\u017cer\u00f3w w ci\u0105gu roku\n\nOdtw\u00f3rz: Czego nie mo\u017ce przywozi\u0107 z wakacji?\n\nOdtw\u00f3rz: Wakacje. Czego nie mo\u017cna spakowa\u0107 do baga\u017cu?\n\nOdtw\u00f3rz: Utrudnienia dla pasa\u017cer\u00f3w z powodu silnego wiatru\n\nOdtw\u00f3rz: Ekspert o liczbie pasa\u017cer\u00f3w obs\u0142u\u017conych w polskich portach lotniczych\n\nOdtw\u00f3rz: Ekspert o liczbie pasa\u017cer\u00f3w obs\u0142u\u017conych w polskich portach lotniczych\n\nLotnisko w Lublinie poinformowa\u0142o o pozyskaniu nowego przewo\u017anika. Chodzi o lini\u0119 lotnicz\u0105 Eurowings, kt\u00f3ra od czerwca tego roku uruchomi po\u0142\u0105czenia z Koloni\u0105.\n\nLotnisko poda\u0142o w komunikacie, \u017ce pierwszy rejs do Kolonii (lotnisko Kolonia/Bonn) zosta\u0142 zaplanowany na 10 czerwca 2020 roku.\n\n\"Od ponad 7 lat konsekwentnie pracujemy nad budow\u0105 siatki po\u0142\u0105cze\u0144 odpowiadaj\u0105c\u0105 potrzebom miasta i regionu, zar\u00f3wno w zakresie po\u0142\u0105cze\u0144 o charakterze turystycznym czy pracowniczym, jak r\u00f3wnie\u017c po\u0142\u0105cze\u0144 dla ruchu s\u0142u\u017cbowego i przedstawicieli biznesu\" - powiedzia\u0142, cytowany w komunikacie, Krzysztof W\u00f3jtowicz, prezes zarz\u0105du Portu Lotniczego Lublin SA.\n\nTrasa obs\u0142ugiwana b\u0119dzie dwa razy w tygodniu \u2013 w \u015brody i niedziele:\n\n- \u015broda: Kolonia 20.50 \u2013 Lublin \u2013 22.45; Lublin 23.20 \u2013 Kolonia 1.20,\n\n\n\n- niedziela: Kolonia 5.40 \u2013 Lublin 7.35; Lublin 8.10 \u2013 Kolonia 10.10.\n\nRejsy wykonywane b\u0119d\u0105 samolotami Airbus A319, zabieraj\u0105cymi na pok\u0142ad do 150 pasa\u017cer\u00f3w.\n\nTrudne l\u0105dowanie w Warszawie. Pilot: wygl\u0105da to du\u017co gro\u017aniej ni\u017c w rzeczywisto\u015bci Wygl\u0105da to du\u017co gro\u017aniej ni\u017c jest w rzeczywisto\u015bci. Oczywi\u015bcie trzeba uwa\u017ca\u0107, za... zobacz wi\u0119cej \u00bb\n\nLoty z Lublina ju\u017c teraz oferuj\u0105 Polskie Linie Lotnicze LOT, Ryanair oraz Wizz Air.\n\nNajwi\u0119ksi przewo\u017anicy\n\nEurowings to niemiecka linia lotnicza nale\u017c\u0105ca do Grupy Lufthansa. Z danych Urz\u0119du Lotnictwa Cywilnego wynika, \u017ce w pierwszym p\u00f3\u0142roczu 2019 roku przewo\u017anik obs\u0142u\u017cy\u0142 w polskich portach lotniczych 71,6 tysi\u0105ca pasa\u017cer\u00f3w.\n\nNa pierwszym miejscu znalaz\u0142 si\u0119 Ryanair. Z us\u0142ug irlandzkiego przewo\u017anika skorzysta\u0142o 5,8 miliona pasa\u017cer\u00f3w.\n\nPLL LOT znalaz\u0142y si\u0119 na drugim miejscu - 5,4 miliona pasa\u017cer\u00f3w. Trzecie miejsce nale\u017ca\u0142o do w\u0119gierskich linii Wizz Air, kt\u00f3re obs\u0142u\u017cy\u0142y 4,2 miliona pasa\u017cer\u00f3w.\n\nPierwsz\u0105 pi\u0105tk\u0119 uzupe\u0142ni\u0142y Lufthansa - 1,2 miliona pasa\u017cer\u00f3w oraz EasyJet - 533 tysi\u0105ce.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Lotnisko w Lublinie poinformowa\u0142o o pozyskaniu nowego przewo\u017anika. Chodzi o lini\u0119 lotnicz\u0105 Eurowings, kt\u00f3ra od czerwca tego roku uruchomi po\u0142\u0105czenia z Koloni\u0105.", "meta_lang": "pl", "meta_favicon": "//s4-tvn24bis.cdntvn.pl/bundles/bisbase/favicons/favicon.ico?7f10", "meta_data": {"viewport": "width=device-width, initial-scale=1.0", "apple-mobile-web-app-capable": "yes", "description": "Lotnisko w Lublinie poinformowa\u0142o o pozyskaniu nowego przewo\u017anika. Chodzi o lini\u0119 lotnicz\u0105 Eurowings, kt\u00f3ra od czerwca tego roku uruchomi po\u0142\u0105czenia z Koloni\u0105.", "og": {"image": "https://r-scale-e9.dcs.redcdn.pl/scale/o2/tvn/web-content/m/p1/i/a00e5eb0973d24649a4a920fc53d9564/fc48712c-64ed-41eb-9cf0-64a6f2f1f1ea.jpg?type=1&srcmode=4&srcx=0%2F1&srcy=0%2F1&srcw=560&srch=340&dstw=560&dsth=340&quality=75", "site_name": "TVN24 BiS", "url": "https://tvn24bis.pl/article/url/1004611", "type": "article", "description": "Lotnisko w Lublinie poinformowa\u0142o o pozyskaniu nowego przewo\u017anika. Chodzi o lini\u0119 lotnicz\u0105 Eurowings, kt\u00f3ra od czerwca tego roku uruchomi po\u0142\u0105czenia z Koloni\u0105.", "title": "Lublin. Eurowings uruchomi loty na trasie Lublin - Kolonia | Z kraju"}, "twitter": {"image": "https://r-file-e9.dcs.redcdn.pl/file/o2/tvn/web-content/m/p1/i/a00e5eb0973d24649a4a920fc53d9564/fc48712c-64ed-41eb-9cf0-64a6f2f1f1ea.jpg", "title": "Nowy przewo\u017anik na lotnisku w Lublinie", "description": "Lotnisko w Lublinie poinformowa\u0142o o pozyskaniu nowego przewo\u017anika. Chodzi o lini\u0119 lotnicz\u0105 Eurowings, kt\u00f3ra od czerwca tego roku uruchomi po\u0142\u0105czenia z Koloni\u0105.", "site": "@tvn24bis", "creator": "@tvn24bis", "card": "summary_large_image"}}, "canonical_link": "https://tvn24bis.pl/z-kraju,74/lublin-eurowings-uruchomi-loty-na-trasie-lublin-kolonia,1004611.html"}