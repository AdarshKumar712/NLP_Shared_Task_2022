{"source_url": "https://web.archive.org", "url": "https://web.archive.org/web/20200429181400id_/https://www.haberler.com/murat-agirel-in-tutuklanmasi-protesto-edildi-12996413-haberi/", "title": "Murat A\u011f\u0131rel'in tutuklanmas\u0131 protesto edildi", "top_image": "https://foto.haberler.com/haber/2020/03/09/murat-agirel-in-tutuklanmasi-protesto-edildi-12996413_local.jpg", "meta_img": "https://foto.haberler.com/haber/2020/03/09/murat-agirel-in-tutuklanmasi-protesto-edildi-12996413_local.jpg", "images": ["https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://foto.haberler.com/haber/2020/03/09/murat-agirel-in-tutuklanmasi-protesto-edildi-12996413_local.jpg"], "movies": [], "text": "Murat A\u011f\u0131rel'in tutuklanmas\u0131 protesto edildi \u015eehit olan M\u0130T mensubunun kimlik bilgilerinin if\u015fa edilmesine y\u00f6nelik soru\u015fturma kapsam\u0131nda tutuklanan Yeni\u00e7a\u011f gazetesi yazar\u0131 Murat A\u011f\u0131rel'in tutuklanmas\u0131 protesto edildi.\n\n\u015eehit olan M\u0130T mensubunun kimlik bilgilerinin if\u015fa edilmesine y\u00f6nelik soru\u015fturma kapsam\u0131nda tutuklanan Yeni\u00e7a\u011f gazetesi yazar\u0131 Murat A\u011f\u0131rel'in tutuklanmas\u0131 protesto edildi.\n\nGazetenin Yenibosna'daki binas\u0131 \u00f6n\u00fcnde bir araya gelen gruptakiler ad\u0131na konu\u015fan \u0130Y\u0130 Parti \u0130stanbul \u0130l Ba\u015fkan\u0131 Bu\u011fra Kavuncu, d\u00fcn ak\u015fam tutuklanarak cezaevine g\u00f6nderilen Murat A\u011f\u0131rel i\u00e7in bir araya geldiklerini s\u00f6yledi.\n\nKavuncu, \u015funlar\u0131 kaydetti:\n\n\"Murat'\u0131n tutuklanma \u015fekli, yarg\u0131 ba\u011f\u0131ms\u0131zl\u0131\u011f\u0131na g\u00f6lge d\u00fc\u015f\u00fcrecek ve zedeleyecek bir hal alm\u0131\u015ft\u0131r. Murat A\u011f\u0131rel, FET\u00d6 taraf\u0131ndan y\u0131llar \u00f6nce kumpasa maruz b\u0131rak\u0131lm\u0131\u015ft\u0131. A\u011f\u0131rel onurlu bir gazetecidir. Do\u011fru ve d\u00fcr\u00fcst habercili\u011fi ilke edinmi\u015f, verdi\u011fi haberi namusu bilen, vicdan\u0131yla hareket eden iyi bir gazetecidir. Bizler onunla bir d\u00f6nem \u00e7al\u0131\u015fan arkada\u015flar\u0131 olarak onun vatanseverli\u011fine kefiliz. Bar\u0131\u015f Terko\u011flu ve Bar\u0131\u015f Pehlivan'a da buradan selam g\u00f6nderiyor, yazar\u0131 tutuklanan Yeni\u00e7a\u011f gazetesinin de her zaman yan\u0131nda oldu\u011fumuzun s\u00f6z\u00fcn\u00fc veriyoruz. \u00dclkesi, milleti i\u00e7in, onuruyla ve ba\u011f\u0131ms\u0131zca yazan, milletimizin dirli\u011fi, huzuru ve mutlulu\u011fu i\u00e7in do\u011fru haber verme \u00e7abas\u0131 pe\u015finde olan, tutuklu t\u00fcm gazetecilere buradan selam olsun. Demokrasi i\u00e7in \u00f6zg\u00fcr bas\u0131n \u015fartt\u0131r.\"\n\nKaynak: AA", "keywords": [], "meta_keywords": ["Murat A\u011f\u0131rel", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "\u015eehit olan M\u0130T mensubunun kimlik bilgilerinin if\u015fa edilmesine y\u00f6nelik soru\u015fturma kapsam\u0131nda tutuklanan Yeni\u00e7a\u011f gazetesi yazar\u0131 Murat A\u011f\u0131rel'in tutuklanmas\u0131 protesto edildi.", "meta_lang": "tr", "meta_favicon": "/touch-icon-iphone.png", "meta_data": {"description": "\u015eehit olan M\u0130T mensubunun kimlik bilgilerinin if\u015fa edilmesine y\u00f6nelik soru\u015fturma kapsam\u0131nda tutuklanan Yeni\u00e7a\u011f gazetesi yazar\u0131 Murat A\u011f\u0131rel'in tutuklanmas\u0131 protesto edildi.", "keywords": "Murat A\u011f\u0131rel, G\u00fcncel", "image": "https://foto.haberler.com/haber/2020/03/09/murat-agirel-in-tutuklanmasi-protesto-edildi-12996413_local.jpg", "medium": "news", "dateCreated": "2020-03-09T14:44:04+03:00", "dateUpdated": "2020-03-09T14:44:04+03:00", "msapplication-starturl": "https://www.haberler.com", "article": {"id": 12996413, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Murat A\u011f\u0131rel, G\u00fcncel"}, "og": {"url": "https://www.haberler.com/murat-agirel-in-tutuklanmasi-protesto-edildi-12996413-haberi/", "site_name": "Haberler.com", "locale": "tr_TR", "type": "article", "title": "Murat A\u011f\u0131rel'in tutuklanmas\u0131 protesto edildi", "description": "\u015eehit olan M\u0130T mensubunun kimlik bilgilerinin if\u015fa edilmesine y\u00f6nelik soru\u015fturma kapsam\u0131nda tutuklanan Yeni\u00e7a\u011f gazetesi yazar\u0131 Murat A\u011f\u0131rel'in tutuklanmas\u0131 protesto edildi.", "image": {"identifier": "https://foto.haberler.com/haber/2020/03/09/murat-agirel-in-tutuklanmasi-protesto-edildi-12996413_local.jpg", "secure_url": "https://foto.haberler.com/haber/2020/03/09/murat-agirel-in-tutuklanmasi-protesto-edildi-12996413_local.jpg", "width": 640, "height": 359}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/murat-agirel-in-tutuklanmasi-protesto-edildi-12996413-haberi/", "card": "summary_large_image", "site": "Haberler", "title": "Murat A\u011f\u0131rel'in tutuklanmas\u0131 protesto edildi", "description": "\u015eehit olan M\u0130T mensubunun kimlik bilgilerinin if\u015fa edilmesine y\u00f6nelik soru\u015fturma kapsam\u0131nda tutuklanan Yeni\u00e7a\u011f gazetesi yazar\u0131 Murat A\u011f\u0131rel'in tutuklanmas\u0131 protesto edildi.", "image": "https://foto.haberler.com/haber/2020/03/09/murat-agirel-in-tutuklanmasi-protesto-edildi-12996413_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/murat-agirel-in-tutuklanmasi-protesto-edildi-12996413-haberi/"}