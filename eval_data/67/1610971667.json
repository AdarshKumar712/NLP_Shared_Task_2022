{"source_url": "https://web.archive.org", "url": "https://web.archive.org/web/20210414092450id_/https://www.milliyet.com.tr/dunya/son-dakika-canli-blog-corona-viruste-son-durum-soke-eden-itiraf-hazir-degildik-6215781", "title": "Son dakika: Canl\u0131 blog | Corona vir\u00fcste son durum! \u015eoke eden itiraf: Haz\u0131r de\u011fildik", "top_image": "https://i2.milimaj.com/i/milliyet/75/0x0/5ec3f8305542841b3893975e.jpg", "meta_img": "https://i2.milimaj.com/i/milliyet/75/0x0/5ec3f8305542841b3893975e.jpg", "images": ["https://i2.milimaj.com/i/milliyet/75/770x0/5ec3fe005542841b38939779", "https://s.milimaj.com/images/milliyet/milliyet_dijital_logo.svg?v=1", "https://i2.milimaj.com/i/milliyet/75/0x350/60769f5e5542841d5435e8de.jpg", "https://s.milimaj.com/images/common/smartbanner.png", "https://i2.milimaj.com/i/milliyet/75/0x350/6076b3e45542830924629715.jpg", "https://s.milimaj.com/images/milliyet/milliyettv-logo-white.png", "https://i2.milimaj.com/i/milliyet/75/0x350/6076b1905542841d5435e974.jpg", "https://i2.milimaj.com/i/milliyet/75/0x350/6076aca45542841d5435e966.jpg", "https://i2.milimaj.com/i/milliyet/75/0x350/6076b14eadcdeb13e8275605.jpg", "https://i2.milimaj.com/i/milliyet/75/0x0/5ec3f8305542841b3893975e.jpg"], "movies": [], "text": "Ya\u015fanan geli\u015fmeleri anbean aktar\u0131yoruz.\n\n05.00: Avustralya\u2019da Kovid-19\u2019dan hayat\u0131n\u0131 kaybedenlerin say\u0131s\u0131 100\u2019e \u00e7\u0131kt\u0131\n\n03.07: Sudan'da yeni tip koronavir\u00fcs (Kovid-19) nedeniyle hayat\u0131n\u0131 kaybedenlerin say\u0131s\u0131 son 24 saatte 6 ki\u015fi artarak, 111\u2019e y\u00fckseldi.\n\n23.15: ABD\u2019de yeni yap\u0131lan bir ara\u015ft\u0131rmada, yeni tip koronavir\u00fcs (Kovid-19) kaynakl\u0131 \u00f6l\u00fcmlerin y\u0131l sonuna kadar 3 kat\u0131na \u00e7\u0131kabilece\u011fi \u00f6ng\u00f6r\u00fcld\u00fc.\n\n\n\n22.50: Tunus'ta yeni tip koronavir\u00fcs (Kovid-19) sebebiyle ba\u015flayan evde kalma ve karantina s\u00fcrecinde kad\u0131n ve \u00e7ocuklara y\u00f6nelik 4 binden fazla \u015fiddet vakas\u0131 tespit edildi\u011fi belirtildi.\n\n\n\n22.32: L\u00fcbnan'da yeni tip koronavir\u00fcsle (Kovid-19) m\u00fccadele \u00f6nlemleri 7 Haziran'a kadar uzat\u0131ld\u0131.\n\n\n\n22.11: Yeni tip koronavir\u00fcs (Kovid-19) kaynakl\u0131 can kay\u0131plar\u0131 Suudi Arabistan'da 329'a, Irak'ta 131'e y\u00fckselirken, Fas, \u00dcrd\u00fcn ve Gazze \u015eeridi'nde vaka say\u0131lar\u0131 artt\u0131.\n\n21.35: Fransa'da, daha \u00f6nce 28 bin 239 olarak duyurulan yeni tip koronavir\u00fcs (Kovid-19) salg\u0131n\u0131nda hayat\u0131n\u0131 kaybedenlerin say\u0131s\u0131n\u0131n 28 bin 22 oldu\u011fu bildirildi.\n\n19.41: Kanada ile ABD aras\u0131ndaki s\u0131n\u0131r ge\u00e7i\u015flerinde uygulanan k\u0131s\u0131tlamalar\u0131n\u0131n 21 Haziran'a kadar uzat\u0131ld\u0131\u011f\u0131 bildirildi.\n\n19.27: ABD Ba\u015fkan\u0131 Donald Trump, D\u00fcnya Sa\u011fl\u0131k \u00d6rg\u00fct\u00fcne (DS\u00d6) sa\u011flanan fonlar\u0131n kesilmemesi i\u00e7in ne t\u00fcr bir reform istediklerine ili\u015fkin, \"DS\u00d6 kendisine \u00e7ekid\u00fczen vermeli, daha iyi bir i\u015f \u00e7\u0131karmal\u0131.\" a\u00e7\u0131klamas\u0131n\u0131 yapt\u0131.\n\n\n\n19.10: Avrasya \u00fclkelerinde Kovid-19 vakalar\u0131 art\u0131yor. Belarus'ta 936, Tacikistan'da 207, Moldova'da 202, Azerbaycan'da 131, \u00d6zbekistan'da 23 yeni vakaya rastland\u0131\n\n\n\n19.08: \u0130talya'da Kovid-19'dan hayat\u0131n\u0131 kaybedenlerin say\u0131s\u0131 son 24 saatte 162 artarak 32 bin 169'a y\u00fckseldi.\n\n19.07: \u0130ngiltere'de Kovid-19 nedeniyle \u00f6lenlerin say\u0131s\u0131 son 24 saatte 545 artarak 34 bin 341'e y\u00fckseldi.\n\n\n\n19.06: Avrupa Birli\u011fi (AB) Komisyonu Ba\u015fkan\u0131 Ursula von der Leyen, yeni tip koronavir\u00fcs (Kovid-19) salg\u0131n\u0131 d\u00f6neminde uluslararas\u0131 i\u015f birli\u011finin \"\u00e7ok kolay\" \u015fekilde sa\u011flanmas\u0131 ve \"tak\u0131m halinde hareket edilmesi\" gerekti\u011fini vurgulad\u0131.\n\n18.43: New York\u2019ta yeni tip koronavir\u00fcs (Kovid-19) yasaklar\u0131na uymayarak e\u011fitime devam etti\u011fi belirlenen Yahudi okulu kapat\u0131ld\u0131.\n\n18.34: Bat\u0131 Afrika \u00fclkesi Nijerya'da, yeni tip koronavir\u00fcs (Kovid-19) g\u00f6r\u00fclen ki\u015fi say\u0131s\u0131 6 bini a\u015ft\u0131.\n\n18.01: \u0130spanya'da Kovid-19 nedeniyle hayat\u0131n\u0131 kaybedenlerin say\u0131s\u0131 son 24 saatte 83 artarak 27 bin 778'e \u00e7\u0131kt\u0131.\n\n17.56: Tunus'ta yeni tip koronavir\u00fcs (Kovid-19) tedbirleri kapsam\u0131nda bayram namaz\u0131n\u0131n evlerde k\u0131l\u0131nmas\u0131 karar\u0131 al\u0131rken, Katar'da da ticari faaliyetler 30 May\u0131s'a kadar durduruldu.\n\n17.39: \u0130talya Ba\u015fbakan\u0131 Giuseppe Conte, yeni tip koronavir\u00fcs (Kovid-19) salg\u0131n\u0131 gibi b\u00fct\u00fcn d\u00fcnyay\u0131 etkileyen bir krize haz\u0131rl\u0131kl\u0131 olmad\u0131klar\u0131n\u0131 s\u00f6yledi.\n\n\n\n17.00: Rusya'da yeni tip koronavir\u00fcs (Kovid-19) tespit edilenlerin say\u0131s\u0131 299 bin 941'e, \u00f6l\u00fc say\u0131s\u0131 2 bin 837\u2019ye \u00e7\u0131kt\u0131. Moskova\u2019da al\u0131nan \u00f6nlemler kapsam\u0131nda ula\u015f\u0131m ara\u00e7lar\u0131, i\u015fyerinde ve kalabal\u0131k ortamlarda medikal maske ve eldiven zorunlu\u011funa uyan vatanda\u015flar cadde ve sokaktada kullan\u0131m\u0131 s\u00fcrd\u00fcr\u00fcyor. Salg\u0131n \u00f6ncesinde yo\u011funlu\u011fun oldu\u011fu Pyatnisky caddesinde de sakinlik g\u00f6r\u00fcl\u00fcyor.\n\n\n\n\n\n\n\n\n\n\n\n16.55: New York'ta yeni tip koronavir\u00fcs (Kovid-19) salg\u0131n\u0131nda, en fazla siyahilerin ve Latin Amerika k\u00f6kenlilerin ya\u015famlar\u0131n\u0131 yitirdi\u011fi ortaya \u00e7\u0131kt\u0131.\n\n16.53: Bulgaristan Ba\u015fbakan\u0131 Boyko Borisov, S\u0131rbistan Cumhurba\u015fkan\u0131 Aleksandar Vucic, Yunanistan Ba\u015fbakan\u0131 Kiriakos Mi\u00e7otakis ve Romanya Ba\u015fbakan\u0131 Ludovic Orban, turistlerin b\u00f6lge \u00fclkeleri aras\u0131nda dola\u015f\u0131m serbestli\u011fini g\u00f6r\u00fc\u015ft\u00fc.\n\n16.36: Afrika k\u0131tas\u0131nda yeni tip koronavir\u00fcsten (Kovid-19) hayat\u0131n\u0131 kaybedenlerin say\u0131s\u0131 2 bin 800'\u00fc ge\u00e7ti.\n\n15.27: \u00c7in'in Hubey eyaletine ba\u011fl\u0131 Vuhan kentinde ortaya \u00e7\u0131kan yeni tip koronavir\u00fcs\u00fcn (Kovid-19) d\u00fcnya genelinde bula\u015ft\u0131\u011f\u0131 ki\u015fi say\u0131s\u0131 4 milyon 894 bini a\u015ft\u0131.\n\n15.24: Yeni tip koronavir\u00fcs (Kovid-19) kaynakl\u0131 can kay\u0131plar\u0131 Tunus'ta 46'ya, Umman'da 26'ya, Yemen'de 23'e y\u00fckselirken, Katar, Bahreyn ve L\u00fcbnan'da vaka say\u0131lar\u0131 artt\u0131.\n\n15.00: Hollanda'da yeni tip koronavir\u00fcs (Kovid-19) nedeniyle hayat\u0131n\u0131 kaybedenlerin say\u0131s\u0131 son 24 saatte 21 artarak 5 bin 715 oldu.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "G\u00fcncel Haberler - Corona vir\u00fcse dair son dakika geli\u015fmeleri ya\u015fanmaya devam ediyor. En \u00e7ok kay\u0131b\u0131n ya\u015fand\u0131\u011f\u0131 \u0130talya'n\u0131n ba\u015fbakan\u0131 Conte'den itiraf geldi. Conte, d\u00fcnyay\u0131 etkileyen bir krize haz\u0131rl\u0131kl\u0131 olmad\u0131klar\u0131n\u0131 s\u00f6yledi.", "meta_lang": "tr", "meta_favicon": "https://s.milimaj.com/favicon/apple-touch-icon.png?v=octo-6.0.13.542", "meta_data": {"viewport": "width=device-width, initial-scale=1, maximum-scale=1, user-scalable=no", "og": {"url": "https://www.milliyet.com.tr/dunya/son-dakika-canli-blog-corona-viruste-son-durum-soke-eden-itiraf-hazir-degildik-6215781", "title": "Son dakika: Canl\u0131 blog | Corona vir\u00fcste son durum! \u015eoke eden itiraf: Haz\u0131r de\u011fildik", "type": "article", "image": "https://i2.milimaj.com/i/milliyet/75/0x0/5ec3f8305542841b3893975e.jpg", "site_name": "Milliyet", "description": "Corona vir\u00fcse dair son dakika geli\u015fmeleri ya\u015fanmaya devam ediyor. En \u00e7ok kay\u0131b\u0131n ya\u015fand\u0131\u011f\u0131 \u0130talya'n\u0131n ba\u015fbakan\u0131 Conte'den itiraf geldi. Conte, d\u00fcnyay\u0131 etkileyen bir krize haz\u0131rl\u0131kl\u0131 olmad\u0131klar\u0131n\u0131 s\u00f6yledi."}, "description": "G\u00fcncel Haberler - Corona vir\u00fcse dair son dakika geli\u015fmeleri ya\u015fanmaya devam ediyor. En \u00e7ok kay\u0131b\u0131n ya\u015fand\u0131\u011f\u0131 \u0130talya'n\u0131n ba\u015fbakan\u0131 Conte'den itiraf geldi. Conte, d\u00fcnyay\u0131 etkileyen bir krize haz\u0131rl\u0131kl\u0131 olmad\u0131klar\u0131n\u0131 s\u00f6yledi.", "twitter": {"card": "summary_large_image", "site": "@Milliyet", "creator": "@Milliyet", "url": "https://www.milliyet.com.tr/dunya/son-dakika-canli-blog-corona-viruste-son-durum-soke-eden-itiraf-hazir-degildik-6215781", "title": "Son dakika: Canl\u0131 blog | Corona vir\u00fcste son durum! \u015eoke eden itiraf: Haz\u0131r de\u011fildik", "description": "Corona vir\u00fcse dair son dakika geli\u015fmeleri ya\u015fan...", "image": "https://i2.milimaj.com/i/milliyet/75/0x0/5ec3f8305542841b3893975e.jpg"}, "msapplication-TileColor": "#ffffff", "msapplication-config": "https://s.milimaj.com/favicon/browserconfig.xml?v=octo-6.0.13.542", "theme-color": "#ffffff", "robots": "max-image-preview:large, max-video-preview:-1", "Classification": "News"}, "canonical_link": "https://www.milliyet.com.tr/dunya/son-dakika-canli-blog-corona-viruste-son-durum-soke-eden-itiraf-hazir-degildik-6215781"}