{"source_url": "https://web.archive.org", "url": "https://web.archive.org/web/20201203020010id_/https://it.sputniknews.com/economia/202005129073620-ministero-finanze-cinese-pubblica-secondo-elenco-di-esenzioni-tariffarie-per-alcuni-beni-usa/", "title": "Ministero Finanze cinese pubblica secondo elenco di esenzioni tariffarie per alcuni beni USA", "top_image": "https://cdnit2.img.sputniknews.com/images/336/84/3368407.jpg", "meta_img": "https://cdnit2.img.sputniknews.com/images/336/84/3368407.jpg", "images": ["https://web.archive.org/services/counter/?project=&obj_id=9073620&obj_type=article&action_type=&ts=1606960810", "https://cdnit1.img.sputniknews.com/img/336/84/3368413_0:294:4000:2458_1000x541_80_0_0_652646a9b26818e066b0b6947f08af45.jpg", "https://cdnit1.img.sputniknews.com/i/avatar-default.png", "https://cdnit2.img.sputniknews.com/images/336/84/3368407.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "http://b.scorecardresearch.com/p?c1=2&c2=15352215&cv=2.0&cj=1"], "movies": [], "text": "In precedenza, il presidente degli Stati Uniti Donald Trump ha affermato che la Cina stava cercando di rinegoziare l'accordo commerciale con gli Stati Uniti, e che lui non era interessato a farlo.\n\nIl ministero delle Finanze cinese ha affermato che l'esenzione dalla rinuncia sui beni statunitensi durer\u00e0 per un anno, a partire dal 19 maggio.\n\nIl ministero delle finanze ha annunciato un nuovo elenco di 79 prodotti statunitensi che potranno beneficiare di esenzioni tariffarie all'importazione. Tra questi ci sono alcuni minerali come le terre rare.\n\nTrump ha minacciato in precedenza di porre fine all'accordo commerciale con la Cina se il Paese non fosse riuscito a mantenere le promesse fatte in base all'accordo di Fase Uno, entrato in vigore il 14 febbraio, per acquistare beni statunitensi per un valore di $ 250 miliardi.\n\nL'attuazione dell'accordo \u00e8 stata discussa la scorsa settimana dalle delegazioni commerciali di entrambi i paesi che hanno elogiato \"un buon progresso nella creazione delle infrastrutture governative necessarie per rendere l'accordo un successo\".\n\nIn precedenza, l'amministrazione generale delle dogane cinese ha riferito che il flusso commerciale tra gli Stati Uniti e la Cina \u00e8 diminuito del 15,2% su base annua nel primo trimestre del 2020 a causa della perturbazione economica causata dalla pandemia di COVID-19 e dagli effetti persistenti di una guerra commerciale tra Pechino e Washington.\n\nLe guerre commerciali USA-Cina e le trattative\n\nLe due principali economie mondiali sono state coinvolte in una guerra commerciale per un anno, durante il quale Trump ha giudicato sleali le condizioni economiche e non competitivi i comportamenti della Cina.\n\nLa Cina ha rispedito al mittente tali accuse, affermando che la guerra commerciale non \u00e8 vantaggiosa per nessuna delle due parti, n\u00e9 per l'economia mondiale. La situazione di stallo si \u00e8 tradotta in una sfilza tariffe doganali sulle merci importate tra i paesi, messe per ripicca.\n\nSuccessivamente, per\u00f2, Cina e Stati Uniti sono tornati a trattare, in quella che \u00e8 stata definita la 'Fase uno', per raggiungere un accordo economico che possa soddisfare ambo le parti.", "keywords": [], "meta_keywords": ["cina", "usa", "guerra commerciale", "accordo commerciale", ""], "tags": ["Cina", "\u0421ovid-19 Contagiati: Guariti: Deceduti:", "USA"], "authors": [], "publish_date": null, "summary": "", "article_html": "", "meta_description": "In precedenza, il presidente degli Stati Uniti Donald Trump ha affermato che la Cina stava cercando di rinegoziare l'accordo commerciale con gli Stati Uniti, e che lui...", "meta_lang": "it", "meta_favicon": "https://cdnit2.img.sputniknews.com/i/sputnik.png", "meta_data": {"description": "In precedenza, il presidente degli Stati Uniti Donald Trump ha affermato che la Cina stava cercando di rinegoziare l'accordo commerciale con gli Stati Uniti, e che lui...", "keywords": "cina, usa, guerra commerciale, accordo commerciale,", "news_keywords": "cina, usa, guerra commerciale, accordo commerciale,", "robots": "all", "format-detection": "telephone=no", "analytics": {"site_domain": "it.sputniknews.com", "article_id": 9073620, "p_ts": 1589270820, "rubric": "economia", "tags": "cina, usa, guerra commerciale, accordo commerciale,"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://it.sputniknews.com/economia/202005129073620-ministero-finanze-cinese-pubblica-secondo-elenco-di-esenzioni-tariffarie-per-alcuni-beni-usa/", "title": "Ministero Finanze cinese pubblica secondo elenco di esenzioni tariffarie per alcuni beni USA", "description": "In precedenza, il presidente degli Stati Uniti Donald Trump ha affermato che la Cina stava cercando di rinegoziare l'accordo commerciale con gli Stati Uniti, e che lui...", "image": "https://it.sputniknews.com/sharing_snippet/9073620.png?1589270820"}, "fb": {"app_id": 1409863732677638, "pages": 324666424252827}, "apple-itunes-app": "app-id=969452947, app-argument=com.sputniknews://article?issuer_id=38&issuer_article_id=9073620", "google-play-app": "app-id=com.sputniknews.sputnik", "og": {"title": "Ministero Finanze cinese pubblica secondo elenco di esenzioni tariffarie per alcuni beni USA", "url": "https://it.sputniknews.com/economia/202005129073620-ministero-finanze-cinese-pubblica-secondo-elenco-di-esenzioni-tariffarie-per-alcuni-beni-usa/", "type": "website", "description": "In precedenza, il presidente degli Stati Uniti Donald Trump ha affermato che la Cina stava cercando di rinegoziare l'accordo commerciale con gli Stati Uniti, e che lui...", "image": {"identifier": "https://cdnit2.img.sputniknews.com/images/336/84/3368407.jpg", "width": 705, "height": 375}}, "lastmod": "2020-05-12T08:58:28Z", "pubdate": "2020-05-12T10:07:00Z", "url_type": "usual"}, "canonical_link": "https://it.sputniknews.com/economia/202005129073620-ministero-finanze-cinese-pubblica-secondo-elenco-di-esenzioni-tariffarie-per-alcuni-beni-usa/"}