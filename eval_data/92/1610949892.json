{"source_url": "https://web.archive.org", "url": "https://web.archive.org/web/20200602071823id_/https://www.haberler.com/canakkale-de-olu-alti-solungacli-kopek-baligi-13239586-haberi/", "title": "\u00c7anakkale'de \u00f6l\u00fc alt\u0131 solunga\u00e7l\u0131 k\u00f6pek bal\u0131\u011f\u0131 k\u0131y\u0131ya vurdu", "top_image": "https://foto.haberler.com/haber/2020/05/19/canakkale-de-olu-alti-solungacli-kopek-baligi-13239586_local.jpg", "meta_img": "https://foto.haberler.com/haber/2020/05/19/canakkale-de-olu-alti-solungacli-kopek-baligi-13239586_local.jpg", "images": ["https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://foto.haberler.com/haber/2020/05/19/canakkale-de-olu-alti-solungacli-kopek-baligi-13239586_local.jpg", "https://www.facebook.com/tr?id=287433439304759&ev=PageView&noscript=1"], "movies": [], "text": "\u00c7anakkale'de \u00f6l\u00fc alt\u0131 solunga\u00e7l\u0131 k\u00f6pek bal\u0131\u011f\u0131 k\u0131y\u0131ya vurdu \u00c7anakkale'de \u00f6l\u00fc k\u00f6pek bal\u0131\u011f\u0131 k\u0131y\u0131ya vurdu.\n\n\u00c7anakkale'de \u00f6l\u00fc k\u00f6pek bal\u0131\u011f\u0131 k\u0131y\u0131ya vurdu.\n\nAl\u0131nan bilgiye g\u00f6re, Barbaros Mahallesi'nde bulunan eski belediye plaj\u0131nda dola\u015fan ki\u015filer, kumluk b\u00f6lgedeki hareketsiz k\u00f6pek bal\u0131\u011f\u0131n\u0131 fark ederek durumu \u00c7anakkale Belediyesine bildirdi.\n\nEkiplerce k\u00f6pek bal\u0131\u011f\u0131yla ilgili \u00e7al\u0131\u015fma ba\u015flat\u0131ld\u0131.\n\n\"Nesli t\u00fckenmekte olan alt\u0131 solunga\u00e7l\u0131 k\u00f6pek bal\u0131\u011f\u0131\"\n\n\u00c7anakkale Onsekiz Mart \u00dcniversitesi (\u00c7OM\u00dc) Deniz Bilimleri ve Teknolojisi Fak\u00fcltesi Deniz Biyolojisi Ana Bilim Dal\u0131 \u00d6\u011fretim \u00dcyesi Prof. Dr. Sezginer Tun\u00e7er, k\u0131y\u0131ya vuran bal\u0131\u011f\u0131n nesli t\u00fckenmekte olan alt\u0131 solunga\u00e7l\u0131 k\u00f6pek bal\u0131\u011f\u0131 oldu\u011funu s\u00f6yledi.\n\nBal\u0131\u011f\u0131n, D\u00fcnya Do\u011fa ve Do\u011fal Kaynaklar\u0131 Koruma Birli\u011fi taraf\u0131ndan k\u0131rm\u0131z\u0131 listeyle koruma alt\u0131nda tutulan derin deniz bal\u0131\u011f\u0131 olarak bilindi\u011fini ifade eden Tun\u00e7er, \"Halk aras\u0131nda bu bal\u0131k boz cam g\u00f6z olarak bilinen bir bal\u0131k. Alt\u0131 yar\u0131kl\u0131 canavar olarak tabir edilen bal\u0131k hassas t\u00fcrler aras\u0131nda bulunmakta ve boylar\u0131 5 metreye kadar ula\u015fmaktad\u0131r.\" dedi.\n\nProf. Dr. Tun\u00e7er, bal\u0131\u011f\u0131n \u00c7anakkale'de ilk kez g\u00f6r\u00fcld\u00fc\u011f\u00fcn\u00fc dile getirerek, \u015funlar\u0131 kaydetti:\n\n\"Bal\u0131k b\u00fcy\u00fck \u00f6l\u00e7\u00fcde zarar g\u00f6rm\u00fc\u015f durumda. Kar\u0131n b\u00f6lgesinden yaralanm\u0131\u015f. Benim tahminim bu zarar b\u00fcy\u00fck tekneler taraf\u0131ndan verilmi\u015f \u00e7\u00fcnk\u00fc bizim k\u00fc\u00e7\u00fck bal\u0131k\u00e7\u0131lar\u0131m\u0131z bundan korkarlar ve zarar vermezler. Bu bal\u0131k kesinlikle insanlara sald\u0131rabilen bir bal\u0131k de\u011fildir. Bal\u0131k \u00e7ok derin sularda ya\u015famaktad\u0131r.\"\n\nKaynak: AA", "keywords": [], "meta_keywords": ["\u00c7anakkale", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "\u00c7anakkale'de \u00f6l\u00fc alt\u0131 solunga\u00e7l\u0131 k\u00f6pek bal\u0131\u011f\u0131 k\u0131y\u0131ya vurdu \u00c7anakkale'de \u00f6l\u00fc k\u00f6pek bal\u0131\u011f\u0131 k\u0131y\u0131ya vurdu.", "meta_lang": "tr", "meta_favicon": "/touch-icon-iphone.png", "meta_data": {"description": "\u00c7anakkale'de \u00f6l\u00fc alt\u0131 solunga\u00e7l\u0131 k\u00f6pek bal\u0131\u011f\u0131 k\u0131y\u0131ya vurdu \u00c7anakkale'de \u00f6l\u00fc k\u00f6pek bal\u0131\u011f\u0131 k\u0131y\u0131ya vurdu.", "keywords": "\u00c7anakkale, G\u00fcncel, Haber", "image": "https://foto.haberler.com/haber/2020/05/19/canakkale-de-olu-alti-solungacli-kopek-baligi-13239586_local.jpg", "medium": "news", "dateCreated": "2020-05-19T18:06:02+03:00", "dateUpdated": "2020-05-19T18:06:02+03:00", "msapplication-starturl": "https://www.haberler.com", "article": {"id": 13239586, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "\u00c7anakkale, G\u00fcncel"}, "og": {"url": "https://www.haberler.com/canakkale-de-olu-alti-solungacli-kopek-baligi-13239586-haberi/", "site_name": "Haberler.com", "locale": "tr_TR", "type": "article", "title": "\u00c7anakkale'de \u00f6l\u00fc alt\u0131 solunga\u00e7l\u0131 k\u00f6pek bal\u0131\u011f\u0131 k\u0131y\u0131ya vurdu", "description": "\u00c7anakkale'de \u00f6l\u00fc k\u00f6pek bal\u0131\u011f\u0131 k\u0131y\u0131ya vurdu.", "image": {"identifier": "https://foto.haberler.com/haber/2020/05/19/canakkale-de-olu-alti-solungacli-kopek-baligi-13239586_local.jpg", "secure_url": "https://foto.haberler.com/haber/2020/05/19/canakkale-de-olu-alti-solungacli-kopek-baligi-13239586_local.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/canakkale-de-olu-alti-solungacli-kopek-baligi-13239586-haberi/", "card": "summary_large_image", "site": "Haberler", "title": "\u00c7anakkale'de \u00f6l\u00fc alt\u0131 solunga\u00e7l\u0131 k\u00f6pek bal\u0131\u011f\u0131 k\u0131y\u0131ya vurdu", "description": "\u00c7anakkale'de \u00f6l\u00fc k\u00f6pek bal\u0131\u011f\u0131 k\u0131y\u0131ya vurdu.", "image": "https://foto.haberler.com/haber/2020/05/19/canakkale-de-olu-alti-solungacli-kopek-baligi-13239586_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/canakkale-de-olu-alti-solungacli-kopek-baligi-13239586-haberi/"}