{"source_url": "https://web.archive.org", "url": "https://web.archive.org/web/20201029235616id_/https://www.aksam.com.tr/siyaset/mhp-lideri-devlet-bahceli-mhpye-sosyal-medyadan-istikamet-cizilemez/haber-1047980", "title": "Bah\u00e7eli'den HDP kongresine sert tepki: Herkes akl\u0131n\u0131 ba\u015f\u0131na als\u0131n", "top_image": "https://img3.aksam.com.tr/imgsdisk/2020/02/25/t25_250220201156017030033.jpg", "meta_img": "https://img3.aksam.com.tr/imgsdisk/2020/02/25/t25_250220201156017030033.jpg", "images": ["https://img3.aksam.com.tr/fotogaleri/video/2020/10/29/karikatur-kustahligina-va-547_2.jpg", "https://img3.aksam.com.tr/imgsdisk/2020/02/25/t25_250220201156017030033.jpg", "https://img3.aksam.com.tr/fotogaleri/orj/galeri/2020/02/03/t16_145_1137_030202020.jpg", "https://img3.aksam.com.tr/imgsdisk/2020/10/29/ataturkun-katildigi-29-ek-235_7.jpg", "https://img3.aksam.com.tr/imgsdisk/2020/10/28/advertorial-499_7.jpg", "https://img3.aksam.com.tr/fotogaleri/orj/galeri/2020/10/29/291020203261.jpg", "https://img3.aksam.com.tr/imgsdisk/2020/10/29/sivasspor-one-gectigi-mac-603_7.jpg", "https://img3.aksam.com.tr/imgsdisk/2020/10/30/secimlere-gunler-kala-kri-185_7.jpg", "https://img3.aksam.com.tr/imgsdisk/2020/10/30/avrupa-ulkelerinde-korona-957_7.jpg", "https://img3.aksam.com.tr/fotogaleri/orj/galeri/2020/10/29/291020206335.jpg"], "movies": [], "text": "MHP Genel Ba\u015fkan\u0131 Devlet Bah\u00e7eli, partisinin d\u00fczenledi\u011fi TBMM Grup Toplant\u0131s\u0131nda a\u00e7\u0131klamalarda bulundu.\n\nBah\u00e7eli, ge\u00e7ti\u011fimiz g\u00fcnlerde Almanya'n\u0131n Hanau kentindeki, T\u00fcrkler'e y\u00f6nelik \u0131rk\u00e7\u0131 sal\u0131d\u0131r\u0131yla ilgili olarak \u015funlar\u0131 kaydetti:\n\n\"Almanya'n\u0131n Hanau \u015fehrinde neo-Nazi hayran\u0131 bir katil ortal\u0131\u011f\u0131 kana bulam\u0131\u015ft\u0131r. 5'i T\u00fcrk vatanda\u015f\u0131 olmak \u00fczere 10 ki\u015fiyi katletmi\u015ftir. Almanya'da bug\u00fcne kadar 30'a yak\u0131n vatanda\u015f\u0131m\u0131z hayat\u0131n\u0131 kaybetmi\u015ftir. \u0130nsan haklar\u0131, d\u00fc\u015f\u00fcnce h\u00fcrriyeti, demokrasi ve ho\u015fg\u00f6r\u00fcde mangalda k\u00fcl b\u0131rakmayan Avrupa'da fa\u015fist damarlar\u0131n kabarmas\u0131 \u00e7arp\u0131kl\u0131kt\u0131r. T\u00fcrk milleti \u0131rk\u00e7\u0131l\u0131\u011fa, yabanc\u0131 d\u00fc\u015fmanl\u0131\u011f\u0131na kapal\u0131 ve uzakt\u0131r. Hi\u00e7 kimse bize parmak sallamaya kalkmamal\u0131d\u0131r.\"\n\n\u0130RAN SINIRINDA YA\u015eANAN DEPREM\n\nBah\u00e7eli, \u0130ran s\u0131n\u0131r\u0131nda ya\u015fanan depremle ilgili olarak \u015funlar\u0131 s\u00f6yledi:\n\n\"T\u00fcrkiye deprem felaketiyle bir kez daha y\u00fczle\u015fmi\u015ftir. T\u00fcrkiye s\u0131n\u0131r\u0131na yak\u0131n bir b\u00f6lgede meydana gelen 5,9 b\u00fcy\u00fckl\u00fc\u011f\u00fcndeki sars\u0131nt\u0131 yine ac\u0131 ve y\u0131k\u0131ma yol a\u00e7m\u0131\u015ft\u0131r. \u00dclkemiz deprem tehlikesiyle kar\u015f\u0131 kar\u015f\u0131yad\u0131r. Depremle ya\u015famay\u0131 \u00f6\u011frenmek durumunday\u0131z. Ancak depreme teslimiyeti, felaketlere boyun e\u011fmeyi de akl\u0131m\u0131zdan ge\u00e7irmemeliyiz.\"\n\nALMANYA'DAK\u0130 IRK\u00c7I SALDIRI\n\nAlmanya'daki \u0131rk\u00e7\u0131 sald\u0131r\u0131ya da de\u011finen Bah\u00e7eli \u015fu ifadeleri kulland\u0131:\n\n\"Almanya'n\u0131n Hanau \u015fehrinde neo-Nazi hayran\u0131 bir katil ortal\u0131\u011f\u0131 kana bulam\u0131\u015ft\u0131r. 5'i T\u00fcrk vatanda\u015f\u0131 olmak \u00fczere 10 ki\u015fiyi katletmi\u015ftir. Almanya'da bug\u00fcne kadar 30'a yak\u0131n vatanda\u015f\u0131m\u0131z hayat\u0131n\u0131 kaybetmi\u015ftir. \u0130nsan haklar\u0131, d\u00fc\u015f\u00fcnce h\u00fcrriyeti, demokrasi ve ho\u015fg\u00f6r\u00fcde mangalda k\u00fcl b\u0131rakmayan Avrupa'da fa\u015fist damarlar\u0131n kabarmas\u0131 \u00e7arp\u0131kl\u0131kt\u0131r. T\u00fcrk milleti \u0131rk\u00e7\u0131l\u0131\u011fa, yabanc\u0131 d\u00fc\u015fmanl\u0131\u011f\u0131na kapal\u0131 ve uzakt\u0131r. Hi\u00e7 kimse bize parmak sallamaya kalkmamal\u0131d\u0131r. S\u00f6zde geli\u015fmi\u015f devletlerin ama\u00e7lar\u0131 bellidir. Tarih boyunca T\u00fcrk milletine \u0131rk\u00e7\u0131 tutumlar olmam\u0131\u015ft\u0131r. Kimse bize medeniyet dersi vermeye kalk\u0131\u015fmamal\u0131. T\u00fcrk milliyet\u00e7ili\u011fi milli birlik ve karde\u015fli\u011fin ebedi fikriyat\u0131d\u0131r. T\u00fcrk milliyet\u00e7ili\u011fini kim ya da kimler karal\u0131yorsa zalimlerle i\u015f tutan k\u00f6ks\u00fczlerdir. Bizim k\u00f6k\u00fcm\u00fcz sa\u011flamd\u0131r. Irk\u00e7\u0131l\u0131k bu k\u00f6k\u00fc kurutacak bald\u0131ran zehiridir.\"\n\nHOCALI KATL\u0130AMI\n\nKaraba\u011f Sava\u015f\u0131 s\u0131ras\u0131nda 26 \u015eubat 1992 tarihinde Azerbaycan'\u0131n Da\u011fl\u0131k Karaba\u011f b\u00f6lgesindeki Hocal\u0131 kasabas\u0131nda ya\u015fanan ve Azeri sivillerin Ermenistan'a ba\u011fl\u0131 kuvvetler taraf\u0131ndan toplu \u015fekilde \u00f6ld\u00fcr\u00fclmesi olay\u0131na da de\u011finen Bah\u00e7eli \u015funlar\u0131 s\u00f6yledi:\n\n\"Hocal\u0131 dinmeyen bir \u00e7\u0131\u011fl\u0131kt\u0131r. Hocal\u0131'n\u0131n yaralar\u0131 derindir. 28 y\u0131ld\u0131r Da\u011fl\u0131k Karaba\u011f'\u0131n Hocal\u0131 kasabas\u0131 milli y\u00fcreklerde sanc\u0131d\u0131r. Buras\u0131 kadim bir T\u00fcrk yurdudur. Hukuken Azerbaycan topra\u011f\u0131 olan Da\u011fl\u0131k Karaba\u011f 28 y\u0131ld\u0131r Ermenistan i\u015fgalindedir. 1826'da Karaba\u011f hanl\u0131\u011f\u0131n\u0131 i\u015fgal eden Rusya, b\u00f6lgede Ermeni n\u00fcfusunu art\u0131rmaya te\u015fvik etmi\u015ftir. Elbette kurt kurtla it itle dola\u015facak, emel birli\u011fi yapacaklard\u0131r. 613 soyda\u015f\u0131m\u0131z Hocal\u0131'da \u015fehit edilmi\u015ftir. 1275 soyda\u015f\u0131m\u0131z esir al\u0131nm\u0131\u015ft\u0131r. Hocal\u0131 katliam\u0131 b\u00fcy\u00fck yank\u0131 uyand\u0131rm\u0131\u015ft\u0131r. 1 milyon Azerbaycan T\u00fcrk\u00fc i\u015fgal edilen topraklardan g\u00f6\u00e7 etmi\u015ftir. Da\u011fl\u0131k Karaba\u011f'\u0131n istilas\u0131 d\u00fcnyan\u0131n g\u00f6z\u00fc \u00f6n\u00fcnde vuku bulmu\u015ftur. Da\u011fl\u0131k Karaba\u011f inim inim inlemektedir. Hala 1993 Mart ay\u0131nda, Ermenilerin sald\u0131r\u0131s\u0131na kadar uluslararas\u0131 toplum tepki bile g\u00f6stermemi\u015ftir. Ermeni zulm\u00fc \u00e7a\u011fr\u0131lara riayet etmemi\u015ftir. Hocal\u0131'da uluslararas\u0131 hukukun soyk\u0131r\u0131m, sald\u0131r\u0131, insanl\u0131\u011fa kar\u015f\u0131 su\u00e7lar alenen i\u015flenmi\u015ftir. Hocal\u0131 T\u00fcrk't\u00fcr, Da\u011fl\u0131k Karaba\u011f T\u00fcrk't\u00fcr, Azerbaycan T\u00fcrk't\u00fcr.\"\n\nREJ\u0130M\u0130N \u0130DL\u0130B'E Y\u00d6NEL\u0130K SALDIRILARI\n\nSon d\u00f6nemlerde Rusya ve rejimin sald\u0131r\u0131lar\u0131na maruz kalan ve insanl\u0131k dram\u0131n\u0131n ya\u015fand\u0131\u011f\u0131 \u0130dlib konusuna de\u011finen Bah\u00e7eli \u015funlar\u0131 dile getirdi:\n\n\"Karada Esad g\u00fc\u00e7leri, havada Rus jetleri \u00f6l\u00fcm ya\u011fd\u0131rmaktad\u0131r. \u0130dlib pek \u00e7ok \u015feye gebedir. Zalim Esad d\u00f6kt\u00fc\u011f\u00fc kanlar\u0131n bedelini damla damla \u00f6deyecektir. Ate\u015fkesin tesisi i\u00e7in sald\u0131r\u0131lar durmal\u0131d\u0131r. T\u00fcrkiye'nin \u0130dlib'deki varl\u0131\u011f\u0131 hakl\u0131d\u0131r ve hakk\u0131d\u0131r.\"\n\n\"HERKES AKLINI BA\u015eINA ALSIN\"\n\nBah\u00e7eli, partisinin grup toplant\u0131s\u0131nda ayr\u0131ca HDP'nin skandal kongresine de sert bir \u015fekilde tepki g\u00f6sterdi. Savc\u0131lar\u0131n konuyla ilgili soru\u015fturma a\u00e7mas\u0131 gerekti\u011fini s\u00f6yleyen Bah\u00e7eli, \"Herkes akl\u0131n\u0131 ba\u015f\u0131na als\u0131n. Bu \u00fclke sahipsiz de\u011fildir\" \u015feklinde konu\u015ftu.\n\nBah\u00e7eli'nin konuyla ilgili \u015fu a\u00e7\u0131klamalarda bulundu:", "keywords": [], "meta_keywords": ["mhp", "devlet bah\u00e7eli"], "tags": [], "authors": [], "publish_date": null, "summary": "", "article_html": "", "meta_description": "MHP Genel Ba\u015fkan\u0131 Devlet Bah\u00e7eli, partisinin d\u00fczenlemi\u015f oldu\u011fu TBMM Grup Toplant\u0131s\u0131nda konu\u015ftu. HDP'nin yapm\u0131\u015f oldu\u011fu skandal kongreye, tepki g\u00f6steren Bah\u00e7eli, konuyla ilgili, \"Herkes akl\u0131n\u0131 ba\u015f\u0131na als\u0131n\" dedi.", "meta_lang": "tr", "meta_favicon": "/assets-aksam/img/favicon.png?v=1907,16", "meta_data": {"description": "MHP Genel Ba\u015fkan\u0131 Devlet Bah\u00e7eli, partisinin d\u00fczenlemi\u015f oldu\u011fu TBMM Grup Toplant\u0131s\u0131nda konu\u015ftu. HDP'nin yapm\u0131\u015f oldu\u011fu skandal kongreye, tepki g\u00f6steren Bah\u00e7eli, konuyla ilgili, \"Herkes akl\u0131n\u0131 ba\u015f\u0131na als\u0131n\" dedi.", "keywords": "mhp, devlet bah\u00e7eli", "news_keywords": "mhp, devlet bah\u00e7eli", "og": {"image": "https://img3.aksam.com.tr/imgsdisk/2020/02/25/t25_250220201156017030033.jpg", "site_name": "aksam.com.tr", "title": "Bah\u00e7eli'den HDP kongresine sert tepki: Herkes akl\u0131n\u0131 ba\u015f\u0131na als\u0131n", "description": "Haberin detaylar\u0131 i\u00e7in t\u0131klay\u0131n\u0131z", "url": "https://www.aksam.com.tr/siyaset/mhp-lideri-devlet-bahceli-mhpye-sosyal-medyadan-istikamet-cizilemez/haber-1047980", "type": "article"}, "twitter": {"image": {"src": "https://img3.aksam.com.tr/imgsdisk/2020/02/25/t25_250220201156017030033.jpg"}, "card": "summary_large_image", "site": "@aksam", "title": "Bah\u00e7eli'den HDP kongresine sert tepki: Herkes akl\u0131n\u0131 ba\u015f\u0131na als\u0131n", "description": "Haberin detaylar\u0131 i\u00e7in t\u0131klay\u0131n\u0131z", "creator": "@aksam", "domain": "https://www.aksam.com.tr/siyaset/mhp-lideri-devlet-bahceli-mhpye-sosyal-medyadan-istikamet-cizilemez/haber-1047980"}, "image": "https://img3.aksam.com.tr/imgsdisk/2020/02/25/t25_250220201156017030033.jpg", "robots": "max-image-preview:large", "fb": {"pages": 113503195337720}, "google-site-verification": "b7s20lbqssA4clhgAGQO-cBOr0KpVtC0doalmZ9qvA8", "bitly-verification": "990a736d5c15"}, "canonical_link": "https://www.aksam.com.tr/siyaset/mhp-lideri-devlet-bahceli-mhpye-sosyal-medyadan-istikamet-cizilemez/haber-1047980"}