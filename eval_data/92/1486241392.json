{"source_url": "https://web.archive.org", "url": "https://web.archive.org/web/20200105131113id_/https://www.durushaber.com.tr/dunya/iran-in-bm-daimi-temsilcisi-bu-saldiri-savas-ilanidir-h41110.html", "title": "\u0130ran'\u0131n BM Daimi Temsilcisi: Bu sald\u0131r\u0131 sava\u015f ilan\u0131d\u0131r!", "top_image": "https://www.durushaber.com.tr/images/haberler/2020/01/iran-in-bm-daimi-temsilcisi-bu-savas-ilanidir_fb88a.jpg", "meta_img": "https://www.durushaber.com.tr/images/haberler/2020/01/iran-in-bm-daimi-temsilcisi-bu-savas-ilanidir_fb88a.jpg", "images": ["https://www.durushaber.com.tr/images/banner/duruslogo.png", "https://www.durushaber.com.tr/images/haberler/2020/01/yerine_kayyum_atanan_belediye_esbaskanina_erdogan_davetiyesi_h40943_17314.JPG", "https://www.durushaber.com.tr/images/haberler/2020/01/iran-in-bm-daimi-temsilcisi-bu-savas-ilanidir_fb88a.jpg", "https://www.durushaber.com.tr/images/haberler/2020/01/son-dakika-abd-den-saldiri-kasim-suleymani-hayatini-kaybetti_32dee.jpg", "https://www.durushaber.com.tr/images/album/thumbs/4_19.jpg", "https://www.durushaber.com.tr/_themes/hs-royal/images/no_author.jpg", "https://www.durushaber.com.tr/images/haberler/2020/01/selahattin-demirtas-tan-dikkat-ceken-akp-ve-erken-secim-aciklamasi_df2aa.jpg", "https://www.durushaber.com.tr/images/album/thumbs/1_18.jpg", "https://www.durushaber.com.tr/images/security_code.jpg", "https://www.durushaber.com.tr/images/album/thumbs/kapak-1_16_9_1575030297.jpg", "https://www.durushaber.com.tr/images/banner/logo_1_1.png", "https://www.durushaber.com.tr/images/album/thumbs/1.png", "https://www.durushaber.com.tr/images/haberler/2020/01/adalet-bakani-gul-demirtas-la-ilgili-asilsiz-haberler-cikti_16e62.jpg", "https://mc.yandex.ru/watch/40909959", "https://www.durushaber.com.tr/images/haberler/2020/01/akp-doneminde-ibbden-yandas-medyaya-57-milyon-akratildi_e47e5.jpg"], "movies": [], "text": "\u0130ran'\u0131n Birle\u015fmi\u015f Milletler Daimi Temsilcisi Mecit Taht Ravan\u00e7i, \u0130ran Devrim Muhaf\u0131zlar\u0131 Ordusuna ba\u011fl\u0131 Kud\u00fcs G\u00fcc\u00fc Komutan\u0131 Kas\u0131m S\u00fcleymani'nin \u00f6ld\u00fcr\u00fclmesine ili\u015fkin 'intikam\u0131m\u0131z \u00e7ok sert olacak' dedi.\n\n\u0130ran'\u0131n Birle\u015fmi\u015f Milletler (BM) Daimi Temsilcisi Mecit Taht Ravan\u00e7i, \u0130ran Devrim Muhaf\u0131zlar\u0131 Ordusuna ba\u011fl\u0131 Kud\u00fcs G\u00fcc\u00fc Komutan\u0131 Kas\u0131m S\u00fcleymani'nin \u00f6ld\u00fcr\u00fclmesine ili\u015fkin ABD'li NBC kanal\u0131na konu\u015ftu.\n\nS\u00fcleymani'nin Irak h\u00fck\u00fcmetinin daveti \u00fczerine Ba\u011fdat\u2019ta bulundu\u011funu belirterek, \u00f6ld\u00fcr\u00fclmesinin uluslararas\u0131 hukuka ayk\u0131r\u0131 bir eylem oldu\u011funu belirten Ravan\u00e7i, \u201cBu, ABD taraf\u0131ndan yap\u0131lan bir sald\u0131rganl\u0131kt\u0131r, silahl\u0131 kuvvetlerimizin k\u0131ymetli bir generaline ne oldu\u011funa kay\u0131ts\u0131z kalamay\u0131z. Nerede, ne zaman, nas\u0131l, bilmiyorum ama intikam\u0131m\u0131z \u00e7ok sert olacak. Kesinlike bir misilleme yap\u0131lacak\u201d dedi.\n\nAyn\u0131 g\u00fcn CNN'e konu\u015fan Ravan\u00e7i, \"ABD ile \u0130ran aras\u0131nda sava\u015fa m\u0131 gidildi\u011fi\" sorusuna \u201cAmerika, \u0130ran\u2019a kar\u015f\u0131 sadece ekonomik sava\u015f de\u011fil, bunun \u00f6tesinde, \u00fclkesinde ve b\u00f6lgede sevilen, \u0130ran ordusunun en \u00fcst d\u00fczeydeki bir generaline suikast d\u00fczenleyerek zaten sava\u015f\u0131 ba\u015flatt\u0131. Bu olaya g\u00f6z\u00fcm\u00fcz\u00fc kapatamay\u0131z. \u0130ran, kendi se\u00e7imine g\u00f6re hareket edecektir\u201d yan\u0131t\u0131n\u0131 verdi.\n\nRavan\u00e7i, \u201cABD y\u00f6netimi taraf\u0131ndan y\u00fcr\u00fct\u00fclen bu eylemin sonu\u00e7lar\u0131 olacak. Gelecekte olacaklar\u0131n tam sorumlulu\u011funu ta\u015f\u0131mal\u0131d\u0131rlar\u201d dedi.", "keywords": [], "meta_keywords": ["sava\u015f", "Kas\u0131m S\u00fcleymani", "Kas\u0131m S\u00fcleymaninin \u00f6ld\u00fcr\u00fclmesi", "Kud\u00fcs G\u00fcc\u00fc Komutan\u0131 Kas\u0131m S\u00fcleymani", "Kud\u00fcs G\u00fcc\u00fc Komutan\u0131", "Kud\u00fcs", "ordu", "\u0130ran Devrim Muhaf\u0131zlar\u0131", "Mecit Taht Ravan\u00e7i", "Birle\u015fmi\u015f Milletler", "bm", "iran"], "tags": [], "authors": ["Duru\u015f Haber"], "publish_date": null, "summary": "", "article_html": "", "meta_description": "\u0130ran'\u0131n Birle\u015fmi\u015f Milletler Daimi Temsilcisi Mecit Taht Ravan\u00e7i \u0130ran Devrim Muhaf\u0131zlar\u0131 Ordusuna ba\u011fl\u0131 Kud\u00fcs G\u00fcc\u00fc Komutan\u0131 Kas\u0131m S\u00fcleymani'nin", "meta_lang": "tr", "meta_favicon": "https://www.durushaber.com.tr/_themes/hs-royal/images/favicon.ico", "meta_data": {"viewport": "width=device-width, initial-scale=1", "description": "\u0130ran'\u0131n Birle\u015fmi\u015f Milletler Daimi Temsilcisi Mecit Taht Ravan\u00e7i \u0130ran Devrim Muhaf\u0131zlar\u0131 Ordusuna ba\u011fl\u0131 Kud\u00fcs G\u00fcc\u00fc Komutan\u0131 Kas\u0131m S\u00fcleymani'nin", "keywords": "sava\u015f, Kas\u0131m S\u00fcleymani, Kas\u0131m S\u00fcleymaninin \u00f6ld\u00fcr\u00fclmesi, Kud\u00fcs G\u00fcc\u00fc Komutan\u0131 Kas\u0131m S\u00fcleymani, Kud\u00fcs G\u00fcc\u00fc Komutan\u0131, Kud\u00fcs, ordu, \u0130ran Devrim Muhaf\u0131zlar\u0131, Mecit Taht Ravan\u00e7i, Birle\u015fmi\u015f Milletler, bm, iran", "news_keywords": "sava\u015f, Kas\u0131m S\u00fcleymani, Kas\u0131m S\u00fcleymaninin \u00f6ld\u00fcr\u00fclmesi, Kud\u00fcs G\u00fcc\u00fc Komutan\u0131 Kas\u0131m S\u00fcleymani, Kud\u00fcs G\u00fcc\u00fc Komutan\u0131, Kud\u00fcs, ordu, \u0130ran Devrim Muhaf\u0131zlar\u0131, Mecit Taht Ravan\u00e7i, Birle\u015fmi\u015f Milletler, bm, iran", "robots": "noodp", "author": "Duru\u015f Haber", "fb": {"admins": 10213183142234014}, "theme-color": "#34495e", "og": {"type": "article", "site_name": "Duru\u015f Haber", "title": "\u0130ran'\u0131n BM Daimi Temsilcisi: Bu sald\u0131r\u0131 sava\u015f ilan\u0131d\u0131r!", "description": "\u0130ran'\u0131n Birle\u015fmi\u015f Milletler Daimi Temsilcisi Mecit Taht Ravan\u00e7i \u0130ran Devrim Muhaf\u0131zlar\u0131 Ordusuna ba\u011fl\u0131 Kud\u00fcs G\u00fcc\u00fc Komutan\u0131 Kas\u0131m S\u00fcleymani'nin", "url": "https://www.durushaber.com.tr/dunya/iran-in-bm-daimi-temsilcisi-bu-saldiri-savas-ilanidir-h41110.html", "image": "https://www.durushaber.com.tr/images/haberler/2020/01/iran-in-bm-daimi-temsilcisi-bu-savas-ilanidir_fb88a.jpg"}, "twitter": {"card": "summary_large_image", "url": "http://www.durushaber.com.tr/dunya/iran-in-bm-daimi-temsilcisi-bu-saldiri-savas-ilanidir-h41110.html", "domain": "https://www.durushaber.com.tr/", "site": "durushabercom", "title": "\u0130ran'\u0131n BM Daimi Temsilcisi: Bu sald\u0131r\u0131 sava\u015f ilan\u0131d\u0131r!", "description": "\u0130ran'\u0131n Birle\u015fmi\u015f Milletler Daimi Temsilcisi Mecit Taht Ravan\u00e7i \u0130ran Devrim Muhaf\u0131zlar\u0131 Ordusuna ba\u011fl\u0131 Kud\u00fcs G\u00fcc\u00fc Komutan\u0131 Kas\u0131m S\u00fcleymani'nin", "image": {"src": "https://www.durushaber.com.tr/images/haberler/2020/01/iran-in-bm-daimi-temsilcisi-bu-savas-ilanidir_fb88a.jpg"}}, "apple-itunes-app": "app-id=1163094909", "google-play-app": "app-id=com.tebilisim.android.radikal24", "dc.language": "tr", "dc.source": "https://www.durushaber.com.tr/", "dc.title": "\u0130ran'\u0131n BM Daimi Temsilcisi: Bu sald\u0131r\u0131 sava\u015f ilan\u0131d\u0131r!", "dc.keywords": "sava\u015f, Kas\u0131m S\u00fcleymani, Kas\u0131m S\u00fcleymaninin \u00f6ld\u00fcr\u00fclmesi, Kud\u00fcs G\u00fcc\u00fc Komutan\u0131 Kas\u0131m S\u00fcleymani, Kud\u00fcs G\u00fcc\u00fc Komutan\u0131, Kud\u00fcs, ordu, \u0130ran Devrim Muhaf\u0131zlar\u0131, Mecit Taht Ravan\u00e7i, Birle\u015fmi\u015f Milletler, bm, iran", "dc.description": "\u0130ran'\u0131n Birle\u015fmi\u015f Milletler Daimi Temsilcisi Mecit Taht Ravan\u00e7i \u0130ran Devrim Muhaf\u0131zlar\u0131 Ordusuna ba\u011fl\u0131 Kud\u00fcs G\u00fcc\u00fc Komutan\u0131 Kas\u0131m S\u00fcleymani'nin"}, "canonical_link": "https://www.durushaber.com.tr/dunya/iran-in-bm-daimi-temsilcisi-bu-saldiri-savas-ilanidir-h41110.html"}