{"source_url": "https://web.archive.org", "url": "https://web.archive.org/web/20210613003103id_/https://pl.sputniknews.com/polityka/2020022111969345-ue-projek-budzetu-bruksela-morawiecki-sputnik/", "title": "\u201eAmbitny bud\u017cet\u201d, biografia Chopina i zapas czystych koszul: Europa nie mo\u017ce rozdysponowa\u0107 \u015brodk\u00f3w", "top_image": "https://cdnpl1.img.sputniknews.com/images/1196/93/11969312.jpg", "meta_img": "https://cdnpl1.img.sputniknews.com/images/1196/93/11969312.jpg", "images": ["data:image/svg+xml,%3Csvg%20xmlns='http://www.w3.org/2000/svg'%20width='705'%20height='375'%3E%3C/svg%3E", "https://cdnpl1.img.sputniknews.com/img/1196/93/11969338_0:174:3077:1839_1000x541_80_0_0_64e9f6dbef0047cd0da5ce48f945a50d.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdnpl1.img.sputniknews.com/i/avatar-default.png", "https://web.archive.org/services/counter/?project=&obj_id=11969345&obj_type=article&action_type=&ts=1623544262", "https://cdnpl1.img.sputniknews.com/images/1196/93/11969312.jpg", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E"], "movies": [], "text": "\u201eJe\u015bli chcemy mocniejszej Europy, to potrzebujemy ambitnego bud\u017cetu\u201d \u2013 powiedzia\u0142 w pi\u0105tek premier Mateusz Morawiecki, podaje PAP. Szef rz\u0105du przebywa w tej chwili w Brukseli, gdzie trwa drugi dzie\u0144 szczytu Rady Europejskiej ws. bud\u017cetu na lata 2021-2027.\n\n\u201eNie da si\u0119 zrobi\u0107 wi\u0119cej za mniej pieni\u0119dzy\u201d \u2013 podkre\u015bli\u0142 Morawiecki.\n\n\u2013 B\u0119d\u0105c w\u015br\u00f3d najbogatszych kraj\u00f3w Unii Europejskiej, chc\u0105 jednocze\u015bnie zmniejsza\u0107 dost\u0119p do \u015brodk\u00f3w dla kraj\u00f3w, kt\u00f3re doganiaj\u0105, kraj\u00f3w, kt\u00f3re si\u0119 szybko rozwijaj\u0105, ale przecie\u017c ze wzgl\u0119du na nasz\u0105 sytuacj\u0119 wcze\u015bniejsz\u0105, historyczn\u0105, niezawinion\u0105 przez nas, mamy jeszcze bardzo du\u017co do nadrobienia \u2013 doda\u0142.\n\n\u201ePolska stara si\u0119 przekonywa\u0107 kilka mniejszych kraj\u00f3w unijnych, \u017ce w \u015blad za ambicjami musz\u0105 i\u015b\u0107 \u015brodki (\u2026) Pr\u00f3bujemy przekonywa\u0107 kilka mniejszych kraj\u00f3w UE. Nie wiem, czy to si\u0119 uda podczas tego posiedzenia Rady Europejskiej, je\u015bli nie, to czekaj\u0105 nas kolejne posiedzenia, zobaczymy, my na pewno b\u0119dziemy twardo broni\u0107 naszych interes\u00f3w\u201d \u2013 zaznaczy\u0142 Morawiecki.\n\nTo ju\u017c jest koniec?\n\nJu\u017c dzisiaj unijni przyw\u00f3dcy podejmuj\u0105 kolejn\u0105 pr\u00f3b\u0119 uzgodnienia wydatk\u00f3w UE na lata 2021-2027. Rozmowy na temat nowego siedmioletniego bud\u017cetu UE po raz pierwszy tocz\u0105 si\u0119 bez udzia\u0142u Wielkiej Brytanii. Ta d\u0142uga \u201ewalka o pieni\u0105dze na okres siedmiu lat\u201d \u2013 zdaniem ekspert\u00f3w \u2013 sta\u0142a si\u0119 swego rodzaju brukselskim rytua\u0142em, ale w tym roku sytuacj\u0119 komplikuje utrata potencjalnych \u201ebrytyjskich\u201d 75 miliard\u00f3w euro unijnych \u015brodk\u00f3w.\n\nPoprzedni bud\u017cet zosta\u0142 ustalony na poziomie 1,08 biliona euro. W przypadku nowego siedmioletniego bud\u017cetu na lata 2021-2027 politycy domagaj\u0105 si\u0119 wi\u0119cej pieni\u0119dzy \u2013 1,32 biliona euro.\n\nProjekt szefa Rady Europejskiej Charlesa Michela, przewiduj\u0105cy 1,09 biliona euro, w tracie pierwszego dnia dyskusji nie uzyska\u0142 poparcia, dlatego zesp\u00f3\u0142 szefa Unii Europejskiej musia\u0142 zrewidowa\u0107 propozycj\u0119 w ci\u0105gu jednej nocy na pocz\u0105tku drugiego dnia spotkania, uwzgl\u0119dniaj\u0105c krytyk\u0119 i kompromisowe decyzje.\n\nZ kolei Polska powinna spodziewa\u0107 si\u0119 utraty cz\u0119\u015bci \u015brodk\u00f3w, jak powiedzia\u0142 szef polskiego rz\u0105du, z wzgl\u0119du m.in. na Wielk\u0105 Brytani\u0119 , kt\u00f3ra wychodzi z UE.\n\nJak zauwa\u017cy\u0142 Morawiecki, dla Polski \u201eb\u0119dzie to rocznie oko\u0142o 8-9 mld euro mniej\u201d. \u201eKiedy to pomno\u017cymy razy siedem, wiemy, \u017ce jest to du\u017ca luka w bud\u017cecie\u201d \u2013 zaznaczy\u0142.\n\nPoza tym Polska zostanie ukarana za m.in. za nieprzestrzeganie zasad praworz\u0105dno\u015bci oraz odmow\u0119 przyj\u0119cia unijnych cel\u00f3w w zakresie ochrony klimatu.\n\nBiografia Chopina i zapasy koszul\n\nWielu uczestnik\u00f3w szczytu, w przeddzie\u0144 spotkania, m\u00f3wi\u0142o, \u017ce przygotowa\u0142o si\u0119 na wielodniowe trudne negocjacje, kt\u00f3re mog\u0105 trwa\u0107 do ko\u0144ca weekendu. Dziennikarzom proponowali, aby wzi\u0119li ze sob\u0105 do Brukseli kilka koszul na zmian\u0119.\n\nPremier Holandii Mark Rutte przywi\u00f3z\u0142 ze sob\u0105 do Brukseli biografi\u0119 Fryderyka Chopina , aby skr\u00f3ci\u0107 czas oczekiwania. Prezydent Francji Emmanuel Macron powiedzia\u0142, \u017ce jest nastawiony bojowo, \u201ejest got\u00f3w na d\u0142ug\u0105 podr\u00f3\u017c i wykorzysta ca\u0142y mo\u017cliwy czas, aby osi\u0105gn\u0105\u0107 swoje cele\u201d w utrzymywaniu dotacji na rolnictwo i finansowaniu europejskich projekt\u00f3w obronnych.", "keywords": [], "meta_keywords": ["bud\u017cet pa\u0144stwowy"], "tags": ["Koronawirus Liczba zaka\u017conych: Liczba os\u00f3b, kt\u00f3re wyzdrowia\u0142y: Liczba ofiar \u015bmiertelnych:", "UE", "negocjacje", "Mateusz Morawiecki", "bud\u017cet"], "authors": [], "publish_date": null, "summary": "", "article_html": "", "meta_description": "\u201eJe\u015bli chcemy mocniejszej Europy, to potrzebujemy ambitnego bud\u017cetu\u201d \u2013 powiedzia\u0142 w pi\u0105tek premier Mateusz Morawiecki, podaje PAP. Szef rz\u0105du przebywa w tej chwili w...", "meta_lang": "pl", "meta_favicon": "https://cdnpl2.img.sputniknews.com/i/sputnik.png", "meta_data": {"description": "\u201eJe\u015bli chcemy mocniejszej Europy, to potrzebujemy ambitnego bud\u017cetu\u201d \u2013 powiedzia\u0142 w pi\u0105tek premier Mateusz Morawiecki, podaje PAP. Szef rz\u0105du przebywa w tej chwili w...", "keywords": "bud\u017cet pa\u0144stwowy", "news_keywords": "bud\u017cet pa\u0144stwowy", "robots": "all", "format-detection": "telephone=no", "analytics": {"site_domain": "pl.sputniknews.com", "article_id": 11969345, "p_ts": 1582300860, "rubric": "polityka", "tags": "Mateusz Morawiecki, negocjacje, bud\u017cet, UE"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://pl.sputniknews.com/polityka/2020022111969345-ue-projek-budzetu-bruksela-morawiecki-sputnik/", "title": "\u201eAmbitny bud\u017cet\u201d, biografia Chopina i zapas czystych koszul: Europa nie mo\u017ce rozdysponowa\u0107 \u015brodk\u00f3w", "description": "\u201eJe\u015bli chcemy mocniejszej Europy, to potrzebujemy ambitnego bud\u017cetu\u201d \u2013 powiedzia\u0142 w pi\u0105tek premier Mateusz Morawiecki, podaje PAP. Szef rz\u0105du przebywa w tej chwili w...", "image": "https://pl.sputniknews.com/sharing_snippet/11969345.png?1582300860"}, "fb": {"app_id": 102846830059534, "pages": 998778393644558}, "apple-itunes-app": "app-id=969452947, app-argument=com.sputniknews://article?issuer_id=36&issuer_article_id=11969345", "google-play-app": "app-id=com.sputniknews.sputnik", "og": {"title": "\u201eAmbitny bud\u017cet\u201d, biografia Chopina i zapas czystych koszul: Europa nie mo\u017ce rozdysponowa\u0107 \u015brodk\u00f3w", "url": "https://pl.sputniknews.com/polityka/2020022111969345-ue-projek-budzetu-bruksela-morawiecki-sputnik/", "type": "website", "description": "\u201eJe\u015bli chcemy mocniejszej Europy, to potrzebujemy ambitnego bud\u017cetu\u201d \u2013 powiedzia\u0142 w pi\u0105tek premier Mateusz Morawiecki, podaje PAP. Szef rz\u0105du przebywa w tej chwili w...", "image": {"identifier": "https://cdnpl1.img.sputniknews.com/images/1196/93/11969312.jpg", "width": 705, "height": 375}}, "lastmod": "2020-02-21T16:05:44Z", "pubdate": "2020-02-21T17:01:00Z", "url_type": "usual"}, "canonical_link": "https://pl.sputniknews.com/polityka/2020022111969345-ue-projek-budzetu-bruksela-morawiecki-sputnik/"}