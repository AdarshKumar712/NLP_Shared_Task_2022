{"source_url": "https://web.archive.org", "url": "https://web.archive.org/web/20210401151125id_/http://blog.wirtualnemedia.pl/elig/post/do-tanga-trzeba-dwojga-czyli-palestynski-plan-trumpa", "title": "Do tanga trzeba dwojga, czyli palesty\u0144ski plan Trumpa", "top_image": "http://blog.wirtualnemedia.pl/wp-content/themes/wirtualnemedia/images/default117.jpg", "meta_img": "http://blog.wirtualnemedia.pl/wp-content/themes/wirtualnemedia/images/default117.jpg", "images": ["http://blog.wirtualnemedia.pl/wp-content/uploads/userphoto/398.thumbnail.jpeg", "http://blog.wirtualnemedia.pl/wp-content/uploads/userphoto/826.thumbnail.jpg", "http://blog.wirtualnemedia.pl/wp-content/uploads/userphoto/172.thumbnail.jpg", "http://blog.wirtualnemedia.pl/wp-content/uploads/userphoto/350.thumbnail.jpg", "http://blog.wirtualnemedia.pl/wp-content/uploads/userphoto/679.thumbnail2.jpg", "http://blog.wirtualnemedia.pl/wp-content/uploads/userphoto/267.thumbnail.jpg", "http://blog.wirtualnemedia.pl/wp-content/uploads/userphoto/2504.thumbnail.jpg", "http://blog.wirtualnemedia.pl/wp-content/uploads/userphoto/195.thumbnail.jpg", "http://blog.wirtualnemedia.pl/wp-content/uploads/userphoto/310.thumbnail.jpg", "http://blog.wirtualnemedia.pl/wp-content/themes/wirtualnemedia/images/default117.jpg", "http://blog.wirtualnemedia.pl/wp-content/uploads/userphoto/312.thumbnail.jpg", "http://blog.wirtualnemedia.pl/wp-content/uploads/userphoto/948.thumbnail.jpg", "http://blog.wirtualnemedia.pl/wp-content/uploads/userphoto/196.thumbnail.jpg", "http://blog.wirtualnemedia.pl/wp-content/uploads/userphoto/493.thumbnail.jpg", "http://blog.wirtualnemedia.pl/wp-content/uploads/userphoto/190.thumbnail.jpg", "http://blog.wirtualnemedia.pl/wp-content/uploads/userphoto/337.thumbnail.jpg", "http://blog.wirtualnemedia.pl/wp-content/themes/wirtualnemedia/images/zaloz_bloga.jpg", "http://blog.wirtualnemedia.pl/wp-content/uploads/userphoto/2506.thumbnail.png", "http://blog.wirtualnemedia.pl/wp-content/uploads/userphoto/1517.thumbnail.jpg", "http://blog.wirtualnemedia.pl/wp-content/uploads/userphoto/201.thumbnail2.jpg", "http://blog.wirtualnemedia.pl/wp-content/uploads/userphoto/265.thumbnail.jpg", "http://blog.wirtualnemedia.pl/wp-content/themes/wirtualnemedia/images/default80.jpg", "http://blog.wirtualnemedia.pl/wp-content/uploads/userphoto/343.thumbnail.jpg", "http://blog.wirtualnemedia.pl/wp-content/uploads/userphoto/142.thumbnail.jpg", "http://blog.wirtualnemedia.pl/wp-content/uploads/userphoto/235.thumbnail.jpg", "http://blog.wirtualnemedia.pl/wp-content/uploads/userphoto/327.thumbnail.jpg", "http://blog.wirtualnemedia.pl/wp-content/uploads/userphoto/298.thumbnail.jpg", "http://blog.wirtualnemedia.pl/wp-content/themes/wirtualnemedia/images/default65.jpg", "http://blog.wirtualnemedia.pl/wp-content/uploads/userphoto/126.thumbnail.jpg", "http://blog.wirtualnemedia.pl/wp-content/uploads/userphoto/448.thumbnail.jpg", "http://blog.wirtualnemedia.pl/wp-content/uploads/userphoto/114.thumbnail.jpg", "http://blog.wirtualnemedia.pl/wp-content/uploads/userphoto/422.thumbnail.jpg", "http://blog.wirtualnemedia.pl/wp-content/uploads/userphoto/319.thumbnail.jpg", "http://blog.wirtualnemedia.pl/wp-content/uploads/userphoto/432.thumbnail.jpg", "http://blog.wirtualnemedia.pl/wp-content/uploads/userphoto/179.thumbnail.jpg", "http://blog.wirtualnemedia.pl/wp-content/uploads/userphoto/767.thumbnail.jpg", "http://blog.wirtualnemedia.pl/wp-content/uploads/userphoto/70.thumbnail.jpg", "http://blog.wirtualnemedia.pl/wp-content/uploads/userphoto/199.thumbnail.jpg", "http://blog.wirtualnemedia.pl/wp-content/uploads/userphoto/171.thumbnail.jpg", "http://blog.wirtualnemedia.pl/wp-content/themes/wirtualnemedia/images/logo.jpg", "http://blog.wirtualnemedia.pl/wp-content/themes/wirtualnemedia/images/dolacz.jpg", "http://blog.wirtualnemedia.pl/wp-content/uploads/userphoto/284.thumbnail.jpg", "http://blog.wirtualnemedia.pl/wp-content/uploads/userphoto/240.thumbnail.jpg", "http://blog.wirtualnemedia.pl/wp-content/uploads/userphoto/125.thumbnail.jpg", "http://blog.wirtualnemedia.pl/wp-content/uploads/userphoto/68.thumbnail.jpg", "http://blog.wirtualnemedia.pl/wp-content/uploads/userphoto/336.thumbnail.jpg", "http://blog.wirtualnemedia.pl/wp-content/uploads/userphoto/365.thumbnail.jpg", "http://blog.wirtualnemedia.pl/wp-content/uploads/userphoto/197.thumbnail.jpg", "http://blog.wirtualnemedia.pl/wp-content/uploads/userphoto/189.thumbnail.jpg", "http://blog.wirtualnemedia.pl/wp-content/uploads/userphoto/69.thumbnail.jpg", "http://blog.wirtualnemedia.pl/wp-content/themes/wirtualnemedia/images/nastepna.jpg", "http://blog.wirtualnemedia.pl/wp-content/uploads/userphoto/251.thumbnail.jpg"], "movies": [], "text": "elig\n\nWczoraj [28.01.2020] Donald Trump og\u0142osi\u0142 pokojowy plan dla Palestyny, przygotowywany od miesi\u0119cy przez jego zi\u0119cia, Kushnera. Czytamy {TUTAJ}:\n\n\u201eW planie pokojowym dla Bliskiego Wschodu Trump wzywa m.in. do utworzenia oddzielnych pa\u0144stw \u2013 Izraela i Palestyny. Stolic\u0105 Palestyny mia\u0142aby by\u0107 Jerozolima Wschodnia. Plan zak\u0142ada tak\u017ce zamro\u017cenie na cztery lata \u017cydowskiego osadnictwa na palesty\u0144skich terenach administrowanych przez Izrael. Z kolei Palestyna otrzyma\u0142aby wielomiliardow\u0105 pomoc gospodarcz\u0105. Premier Izraela Benjamin Netanjahu o\u015bwiadczy\u0142, \u017ce plan przedstawia \u201erealistyczn\u0105 \u015bcie\u017ck\u0119\u201d do osi\u0105gni\u0119cia trwa\u0142ego pokoju w regionie. To wielki dzie\u0144 - oceni\u0142. Premier Izraela wyrazi\u0142 uznanie dla planu, kt\u00f3ry zak\u0142ada przyznanie zwierzchnictwa Izraela nad \u017cydowskimi osiedlami w Dolinie Jordanu.\u201d.\n\nNa pierwszy rzut oka wydawa\u0142oby si\u0119, i\u017c jest to nawr\u00f3t do roku 1947, do pierwotnego planu ONZ zak\u0142adaj\u0105cego podzia\u0142 \u00f3wczesnego mandatu Palestyny. Wystarczy jednak spojrze\u0107 na mapk\u0119 z 1947 roku {TUTAJ} oraz na obecn\u0105 propozycj\u0119 terytorium pa\u0144stwa palesty\u0144skiego {TUTAJ}, aby zauwa\u017cy\u0107, \u017ce obejmuje ono obszar mniej wi\u0119cej trzy razy mniejszy, sk\u0142adaj\u0105cy si\u0119 z kilku nieatrakcyjnych enklaw bez dost\u0119pu do doliny Jordanu, wybrze\u017cy morskich [poza stref\u0105 Gazy], czy \u017ar\u00f3de\u0142 wody, kt\u00f3re znajduj\u0105 si\u0119 na terenach osiedli \u017cydowskich. Komentatorzy s\u0142usznie por\u00f3wnali je do rezerwat\u00f3w india\u0144skich w USA. Dok\u0142adniejsze informacje na temat owego planu s\u0105 {TUTAJ}.\n\nPalesty\u0144czykom obiecano 50 mld dolar\u00f3w w inwestycjach na ich terenach oraz milion miejsc miejsc pracy. Nie wiadomo jednak, kto mia\u0142by to sfinansowa\u0107. Izraela oraz USA na to po prostu nie sta\u0107. Co wi\u0119cej owo \u201epa\u0144stwo\u201d palesty\u0144skie ma by\u0107 ca\u0142kowicie zdemilitaryzowane oraz:\n\n\u201eNie b\u0119dzie prawa powrotu ani przyj\u0119cia jakiegokolwiek uchod\u017acy palesty\u0144skiego do pa\u0144stwa Izrael. (jest ich 5 milion\u00f3w wyp\u0119dzonych)\n\nPalestyna powstrzyma si\u0119 od wszelkich pr\u00f3b podj\u0119cia wsp\u00f3\u0142pracy w ramach mi\u0119dzynarodowych organizacji bez zgody pa\u0144stwa Izrael;\n\nPalestyna nie podejmie \u017cadnych dzia\u0142a\u0144 i odwo\u0142a wszystkie tocz\u0105ce si\u0119 dzia\u0142ania przeciwko pa\u0144stwu Izrael, Stanom Zjednoczonym i ich obywatelom przed Mi\u0119dzynarodowym Trybuna\u0142em Karnym, Mi\u0119dzynarodowym Trybuna\u0142em Sprawiedliwo\u015bci i wszystkimi innymi trybuna\u0142ami;\n\nPalestyna nie podejmie \u017cadnych dzia\u0142a\u0144 przeciwko obywatelom Izraela lub Stan\u00f3w Zjednoczonych przed Interpolem lub jakimkolwiek systemem prawnym nieizraelskim lub nieameryka\u0144skim.\u201d.\n\nTak wi\u0119c Palesty\u0144czycy maj\u0105 zosta\u0107 ubezw\u0142asnowolnieni. Ich stolic\u0105 ma zosta\u0107 jakoby \u201ewschodnia Jerozolima\u201d. Jak wyja\u015bni\u0142 Netanjahu {TUTAJ} chodzi o Abu Dis:\n\n\u201eAbu Dis to 12-tysi\u0119czna podmiejska miejscowo\u015b\u0107, po\u0142o\u017cona w bezpo\u015brednim s\u0105siedztwie starego miasta w Jerozolimie. W 2004 roku zosta\u0142a ona odgrodzona od miasta wysokim ogrodzeniem.\u201d.\n\nCa\u0142y ten \u201eplan pokojowy\u201d to pic na wod\u0119. Palesty\u0144czycy nie brali udzia\u0142u w jego opracowywaniu i nie maj\u0105 powodu, by si\u0119 na niego zgadza\u0107. Turcja, Iran i Hezbollah ju\u017c zaprotestowa\u0142y przeciw niemu. Jedynym celem tej inicjatywy dyplomatycznej jest odwr\u00f3cenie uwagi od formalnej aneksji przez Izrael zachodniego brzegu Jordanu i teren\u00f3w zajmowanych przez osiedla \u017cydowskie.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "", "meta_data": {"viewport": "width=device-width", "generator": "WordPress 3.4.1", "og": {"title": "Do tanga trzeba dwojga, czyli palesty\u0144ski plan Trumpa", "type": "article", "image": "http://blog.wirtualnemedia.pl/wp-content/themes/wirtualnemedia/images/default117.jpg"}}, "canonical_link": "http://blog.wirtualnemedia.pl/elig/post/do-tanga-trzeba-dwojga-czyli-palestynski-plan-trumpa"}