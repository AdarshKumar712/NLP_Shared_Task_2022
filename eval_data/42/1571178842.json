{"source_url": "https://web.archive.org", "url": "https://web.archive.org/web/20200811090536id_/https://finanse.gazetaprawna.pl/artykuly/1467428,miedz-na-lme-w-londynie.html", "title": "Mied\u017a na LME w Londynie dro\u017ceje", "top_image": "https://g.gazetaprawna.pl/p/_wspolne/pliki/4139000/4139813-miedz.jpg", "meta_img": "https://g.gazetaprawna.pl/p/_wspolne/pliki/4139000/4139813-miedz.jpg", "images": ["https://g3.gazetaprawna.pl/gp/sgp/img/icon.search.png", "https://g4.gazetaprawna.pl/gp/sgp/img/icon.home.black.png", "https://g0.gazetaprawna.pl/gp/sgp/img/icon.login.png", "https://static.gazetaprawna.pl/img/logo.gazetaprawna.gif", "https://g1.gazetaprawna.pl/gp/sgp/img/icon.login.png", "https://g5.gazetaprawna.pl/gp/sgp/img/icon.menu.black.png", "https://g0.gazetaprawna.pl/gp/sgp/img/logo.infor.footer.png", "https://g0.gazetaprawna.pl/gp/sgp/img/pixel.gif", "https://g.gazetaprawna.pl/p/_wspolne/pliki/4139000/4139813-miedz.jpg"], "movies": [], "text": "Na Comex w Nowym Jorku mied\u017a dro\u017ceje o 2,28 proc. do 2,2680 USD za funt.\n\nAnalitycy wskazuj\u0105, \u017ce pandemia koronawirusa na \u015bwiecie wykazuje oznaki s\u0142abni\u0119cia w wielu najbardziej newralgicznych miejscach, co poprawi\u0142o nastroje globalnych inwestor\u00f3w.\n\nW\u0142ochy, Francja, Niemcy i Hiszpania zanotowa\u0142y ni\u017csze liczby zarejestrowanych nowych przypadk\u00f3w zara\u017cenia koronawirusem.\n\nZ kolei gubernator stanu Nowy Jork Andrew Cuomo wskaza\u0142, \u017ce dane dotycz\u0105ce epidemii koronawirusa mog\u0105 wskazywa\u0107, i\u017c epidemia w tym rejonie osi\u0105ga \"p\u0142askowy\u017c\".\n\nChiny po raz pierwszy od czasu pojawienia si\u0119 koronawirusa nie zg\u0142osi\u0142y nowych przypadk\u00f3w \u015bmierci z powodu tego patogenu.\n\nNa \u015bwiecie tymczasem spada produkcja metali, bo wiele kopalni wstrzyma\u0142o prac\u0119, aby powstrzyma\u0107 rozprzestrzenianie si\u0119 epidemii.\n\n\"Na rynkach og\u00f3lny apetyt na ryzyko jest dosy\u0107 dobry po tym, jak Europa i USA wykaza\u0142y oznaki poprawy w opanowaniu pandemii\" - m\u00f3wi Fan Rui, analityk Guoyuan Futures Co.\n\n\"Notowania miedzi s\u0105 wspierane na dw\u00f3ch frontach - przy rosn\u0105cych zak\u0142\u00f3ceniach w dostaw metalu z kopalni i oczekiwanym wzro\u015bcie popytu na metale w Chinach, gdzie maj\u0105 wzrosn\u0105\u0107 wydatki na infrastruktur\u0119\" - dodaje.\n\nNa zako\u0144czenie poprzedniej sesji cena miedzi na LME wzros\u0142a o 44 USD do 4.884,00 USD za ton\u0119.\n\nW ub. tygodniu mied\u017a na LME stania\u0142a o 14 proc.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "", "meta_favicon": "https://www.gazetaprawna.pl/favicon.ico", "meta_data": {"Description": "Mied\u017a na gie\u0142dzie metali LME w Londynie dro\u017ceje w reakcji na wiele czynnik\u00f3w sprzyjaj\u0105cych handlowi tym metalem. Mied\u017a w dostawach 3-miesi\u0119cznych na LME jest wyceniana wy\u017cej o 2,6 proc. - po 5.013,00 USD za ton\u0119 - podaj\u0105 maklerzy.", "msvalidate.01": "AB990C90B0F7B12E7BBE98C772351E24", "google-site-verification": "5oaIzG2xjYr6JQYWRFdbv8R7KDs1ix6S1vSqSxvJYF0", "msapplication-TileColor": "#FFFFFF", "msapplication-TileImage": "https://www.gazetaprawna.pl/144x144-gp_pl.png", "msapplication-config": "https://www.gazetaprawna.pl/browserconfig.xml", "Keywords": "mied\u017a, maklerzy, Londyn, finanse, Wielka Brytania", "fb": {"app_id": 276313282213, "page_id": 114453729684, "pages": 114453729684}, "robots": "max-snippet:160, max-image-preview:normal, max-video-preview:60", "viewport": "width=device-width, initial-scale=1, minimum-scale=1.0, maximum-scale=1, user-scalable=no", "HandheldFriendly": "True", "MobileOptimized": 320, "format-detection": "telephone=no", "apple-mobile-web-app-status-bar-style": "black-translucent", "apple-mobile-web-app-capable": "yes", "og": {"url": "http://finanse.gazetaprawna.pl/artykuly/1467428,miedz-na-lme-w-londynie.html", "type": "article", "title": "Mied\u017a na LME w Londynie dro\u017ceje", "description": "Mied\u017a na gie\u0142dzie metali LME w Londynie dro\u017ceje w reakcji na wiele czynnik\u00f3w sprzyjaj\u0105cych handlowi tym metalem. Mied\u017a w dostawach 3-miesi\u0119cznych na LME jest wyceniana wy\u017cej o 2,6 proc. - po 5.013,00 USD za ton\u0119 - podaj\u0105 maklerzy.", "image": "https://g.gazetaprawna.pl/p/_wspolne/pliki/4139000/4139813-miedz.jpg", "site_name": "finanse.gazetaprawna.pl"}, "twitter": {"title": "Mied\u017a na LME w Londynie dro\u017ceje", "description": "Mied\u017a na gie\u0142dzie metali LME w Londynie dro\u017ceje w reakcji na wiele czynnik\u00f3w sprzyjaj\u0105cych handlowi tym metalem. Mied\u017a w dostawach 3-miesi\u0119cznych na LME jest wyceniana wy\u017cej o 2,6 proc. - po 5.013,00 USD za ton\u0119 - podaj\u0105 maklerzy.", "card": "summary_large_image", "image": "https://g.gazetaprawna.pl/p/_wspolne/pliki/4139000/4139813-miedz.jpg", "site": "@gazetaprawnapl"}, "news_keywords": "mied\u017a, maklerzy, Londyn, finanse, Wielka Brytania"}, "canonical_link": "https://finanse.gazetaprawna.pl/artykuly/1467428,miedz-na-lme-w-londynie.html"}