{"source_url": "https://web.archive.org", "url": "https://web.archive.org/web/20200531163032id_/https://www.kocaeligazetesi.com.tr/haber/4348948/daricada-hemsireler-unutulmadi", "title": "Dar\u0131ca\u2019da hem\u015fireler unutulmad\u0131", "top_image": "https://static.daktilo.com/sites/77/uploads/2020/05/13/large/daricada-hemsireler-unutulmadi-1-1589370743.jpg", "meta_img": "https://static.daktilo.com/sites/77/uploads/2020/05/13/large/daricada-hemsireler-unutulmadi-1-1589370743.jpg", "images": ["https://static.daktilo.com/sites/77/uploads/2020/05/15/large/2d3a9e98-bcc5-47a2-9ba6-117f2c079723.jpg", "https://www.kocaeligazetesi.com.tr/sites/77/uploads/2020/05/13/large/daricada-hemsireler-unutulmadi-9.jpg", "https://file.daktilo.com/themes/enerjik/assets/img/mask-16-9.png", "https://static.daktilo.com/sites/77/uploads/2020/05/13/large/daricada-hemsireler-unutulmadi-1-1589370743.jpg", "https://www.kocaeligazetesi.com.tr/sites/77/uploads/2020/05/13/large/daricada-hemsireler-unutulmadi-5.jpg", "https://file.daktilo.com/themes/enerjik/assets/img/bos.png", "https://www.kocaeligazetesi.com.tr/sites/77/uploads/2020/05/13/large/daricada-hemsireler-unutulmadi-7.jpg", "https://certify.alexametrics.com/atrk.gif?account=M6Agu1Y1Mn20Io", "https://www.kocaeligazetesi.com.tr/sites/77/uploads/2020/05/13/large/daricada-hemsireler-unutulmadi-1-1.jpg", "https://static.daktilo.com/sites/77/uploads/2020/05/15/large/5e0f9309-07b5-4f0d-ac4b-94824fac0634.jpg"], "movies": [], "text": "Dar\u0131ca protokol\u00fc, 12-18 May\u0131s Hem\u015fireler Haftas\u0131 dolay\u0131s\u0131yla Dar\u0131ca Farabi E\u011fitim ve Ara\u015ft\u0131rma Hastanesi\u2019nde hem\u015fireleri ziyaret etti. Programa Dar\u0131ca Kaymakam\u0131 \u00d6mer Karaman, Dar\u0131ca Belediye Ba\u015fkan\u0131 Muzaffer B\u0131y\u0131k, Dar\u0131ca \u0130l\u00e7e Emniyet M\u00fcd\u00fcr\u00fc \u015eaheser \u015een, Dar\u0131ca \u0130l\u00e7e Sa\u011fl\u0131k M\u00fcd\u00fcr\u00fc Ula\u015f Do\u011fan, Dar\u0131ca Farabi E\u011fitim ve Ara\u015ft\u0131rma Hastanesi Ba\u015fhekimi Mustafa G\u00fcne\u015f, AK Parti Dar\u0131ca \u0130l\u00e7e Ba\u015fkan\u0131 Ufuk Acay ve sa\u011fl\u0131k personeli kat\u0131ld\u0131. Dar\u0131ca Belediye Ba\u015fkan\u0131 Muzaffer B\u0131y\u0131k, protokol ile birlikte hem\u015fireleri tek tek ziyaret ederek hem\u015fireler g\u00fcn\u00fcn\u00fc kutlad\u0131 ve \u00e7i\u00e7ek takdim etti.\n\nBIYIK: \u201cHEM\u015e\u0130RELERE M\u0130NNETTARIZ\u201d\n\nHem\u015firelerin sa\u011fl\u0131k \u00e7al\u0131\u015fanlar\u0131n\u0131n en \u00f6nemli unsurlar\u0131ndan biri oldu\u011funu belirten Dar\u0131ca Belediye Ba\u015fkan\u0131 Muzaffer B\u0131y\u0131k, \u201c\u00d6zellikle koronavir\u00fcs salg\u0131n\u0131na kar\u015f\u0131 sa\u011fl\u0131k ordumuz b\u00fcy\u00fck bir \u00f6zveriyle fedakarca \u00e7al\u0131\u015ft\u0131. Hem\u015firelerimiz de sa\u011fl\u0131k ordumuzun en \u00f6nemli unsurlar\u0131nda biri. Bu m\u00fccadelede \u00fczerlerine b\u00fcy\u00fck g\u00f6revler d\u00fc\u015fen hem\u015firelerimize minnettar\u0131z. \u015e\u00fcphesiz her birinin g\u00f6revlerini en iyi \u015fekilde yapt\u0131klar\u0131n\u0131 biliyoruz. Bu zor s\u00fcre\u00e7lerde \u00fclkemiz i\u00e7in elinden geleni yapan gece g\u00fcnd\u00fcz demeden fedakarca \u00e7al\u0131\u015fan hem\u015fireler ve b\u00fct\u00fcn sa\u011fl\u0131k \u00e7al\u0131\u015fanlar\u0131na \u015f\u00fckranlar\u0131m\u0131 iletiyorum. Sa\u011fl\u0131k hizmetlerinin ger\u00e7ekle\u015ftirilmesinde b\u00fcy\u00fck bir fedakarl\u0131kla hizmet sunan hem\u015firelerimizin 12-18 May\u0131s Hem\u015fireler Haftas\u0131n\u0131 en kalbi duygular\u0131mla tebrik ediyorum\u201d diye konu\u015ftu.\n\nBALONLAR SA\u011eLIK\u00c7ILAR \u0130\u00c7\u0130N U\u00c7URULDU\n\nDar\u0131ca Farabi E\u011fitim ve Ara\u015ft\u0131rma Hastanesi bah\u00e7esinde d\u00fczenlenen etkinlikte renkli g\u00f6r\u00fcnt\u00fcler ya\u015fan\u0131rken sa\u011fl\u0131k personeli ve hem\u015firelere moral vermek i\u00e7in renkli balonlar havaya u\u00e7uruldu. Dar\u0131ca Farabi E\u011fitim ve Ara\u015ft\u0131rma Hastanesi Ba\u015fhekimi Mustafa G\u00fcne\u015f ve hem\u015fireler, duyduklar\u0131 memnuniyeti dile getirerek kendilerini yaln\u0131z b\u0131rakmayan ve destek veren protokole te\u015fekk\u00fcr ettiler.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Dar\u0131ca Belediye Ba\u015fkan\u0131 Muzaffer B\u0131y\u0131k, 12-18 May\u0131s Hem\u015fireler Haftas\u0131 dolay\u0131s\u0131yla koronavir\u00fcs s\u00fcrecinin fedakar sa\u011fl\u0131k \u00e7al\u0131\u015fanlar\u0131ndan hem\u015firelerin g\u00fcnlerini k...", "meta_lang": "tr", "meta_favicon": "https://static.daktilo.com/sites/77/uploads/2018/04/09/favicon.ico", "meta_data": {"viewport": "width=device-width,initial-scale=1,maximum-scale=1", "description": "Dar\u0131ca Belediye Ba\u015fkan\u0131 Muzaffer B\u0131y\u0131k, 12-18 May\u0131s Hem\u015fireler Haftas\u0131 dolay\u0131s\u0131yla koronavir\u00fcs s\u00fcrecinin fedakar sa\u011fl\u0131k \u00e7al\u0131\u015fanlar\u0131ndan hem\u015firelerin g\u00fcnlerini k...", "apple-mobile-web-app-status-bar-style": "rgb(237, 28, 36)", "msapplication-navbutton-color": "rgb(237, 28, 36)", "theme-color": "rgb(237, 28, 36)", "google-site-verification": "9_bZo_WI7_2WkRqka5Ts1XSZ4OWZzJ3lctkVBUrP5w8", "yandex-verification": "6e02c452c44ee14b", "msvalidate.01": "67AA483CB54C83F65650079934433B1F", "fb": {"app_id": 150744515544988}, "og": {"site_name": "Kocaeli Gazetesi #EvdeKal", "title": "Dar\u0131ca\u2019da hem\u015fireler unutulmad\u0131", "description": "Dar\u0131ca Belediye Ba\u015fkan\u0131 Muzaffer B\u0131y\u0131k, 12-18 May\u0131s Hem\u015fireler Haftas\u0131 dolay\u0131s\u0131yla koronavir\u00fcs s\u00fcrecinin fedakar sa\u011fl\u0131k \u00e7al\u0131\u015fanlar\u0131ndan hem\u015f...", "type": "article", "url": "https://www.kocaeligazetesi.com.tr/haber/4348948/daricada-hemsireler-unutulmadi", "image": {"identifier": "https://static.daktilo.com/sites/77/uploads/2020/05/13/large/daricada-hemsireler-unutulmadi-1-1589370743.jpg", "width": 800, "height": 450, "alt": "Dar\u0131ca\u2019da hem\u015fireler unutulmad\u0131"}}, "twitter": {"card": "summary_large_image", "site": "@Kocaeligzt", "title": "Dar\u0131ca\u2019da hem\u015fireler unutulmad\u0131", "description": "Dar\u0131ca Belediye Ba\u015fkan\u0131 Muzaffer B\u0131y\u0131k, 12-18 May\u0131s Hem\u015fireler Haftas\u0131 dolay\u0131s\u0131yla koronavir\u00fcs s\u00fcrecinin fedakar sa\u011fl\u0131k \u00e7al\u0131\u015fanlar\u0131ndan hem\u015f...", "image": "https://static.daktilo.com/sites/77/uploads/2020/05/13/large/daricada-hemsireler-unutulmadi-1-1589370743.jpg"}}, "canonical_link": "https://www.kocaeligazetesi.com.tr/haber/4348948/daricada-hemsireler-unutulmadi"}