{"source_url": "https://web.archive.org", "url": "https://web.archive.org/web/20220118072733id_/https://www.haberler.com/trabzonspor-son-9-sezonda-sampiyonluga-en-yakin-13371462-haberi/", "title": "Trabzonspor, son 9 sezonda \u015fampiyonlu\u011fa en yak\u0131n d\u00f6nemi ya\u015f\u0131yor", "top_image": "https://foto.haberler.com/haber/2020/06/29/trabzonspor-son-9-sezonda-sampiyonluga-en-yak-13371462_local.jpg", "meta_img": "https://foto.haberler.com/haber/2020/06/29/trabzonspor-son-9-sezonda-sampiyonluga-en-yak-13371462_local.jpg", "images": ["data:image/svg+xml;base64,PHN2ZyB3aWR0aD0iMjQiIGhlaWdodD0iMjQiIHhtbG5zPSJodHRwOi8vd3d3LnczLm9yZy8yMDAwL3N2ZyI+CiA8dGl0bGUvPgoKIDxnPgogIDx0aXRsZT5iYWNrZ3JvdW5kPC90aXRsZT4KICA8cmVjdCBmaWxsPSJub25lIiBpZD0iY2FudmFzX2JhY2tncm91bmQiIGhlaWdodD0iNDAyIiB3aWR0aD0iNTgyIiB5PSItMSIgeD0iLTEiLz4KIDwvZz4KIDxnPgogIDx0aXRsZT5MYXllciAxPC90aXRsZT4KICA8cGF0aCBzdHJva2U9Im51bGwiIGlkPSJzdmdfMSIgZmlsbD0iI2ZmZmZmZiIgZD0ibTIyLjQ1ODMzMywxOC45NzMyMTdhNC4wNjcxMyw0LjA2NzEzIDAgMCAxIC04LjEzNDI1OSwwYTMuNzg4MjQxLDMuNzg4MjQxIDAgMCAxIDAuMTI3ODI0LC0wLjk2NDQ5MWwtNi4wODkwNzQsLTMuMDMyOTE3YTQuMDIwNjQ4LDQuMDIwNjQ4IDAgMCAxIC0yLjc1NDAyOCwxLjA5MjMxNWE0LjA2NzEzLDQuMDY3MTMgMCAwIDEgMCwtOC4xMzQyNTlhNC4wMjA2NDgsNC4wMjA2NDggMCAwIDEgMi43NTQwMjgsMS4wOTIzMTVsNi4wODkwNzQsLTMuMDMyOTE3YTMuNzg4MjQxLDMuNzg4MjQxIDAgMCAxIC0wLjEyNzgyNCwtMC45NjQ0OTFhNC4wNjcxMyw0LjA2NzEzIDAgMSAxIDQuMDY3MTMsNC4wNjcxM2E0LjAyMDY0OCw0LjAyMDY0OCAwIDAgMSAtMi43NTQwMjgsLTEuMDkyMzE1bC02LjA4OTA3NCwzLjAzMjkxN2EzLjcwNjg5OCwzLjcwNjg5OCAwIDAgMSAwLDEuOTI4OTgxbDYuMDg5MDc0LDMuMDMyOTE3YTQuMDIwNjQ4LDQuMDIwNjQ4IDAgMCAxIDIuNzU0MDI4LC0xLjA5MjMxNWE0LjA2NzEzLDQuMDY3MTMgMCAwIDEgNC4wNjcxMyw0LjA2NzEzeiIvPgogPC9nPgo8L3N2Zz4=", "https://www.haberler.com/_blank.gif", "https://web.archive.org/static/reklam/advertisement.gif?ads=1", "https://www.haberler.com/static/img/tasarim/haberler-logo.svg", "https://foto.haberler.com/haber/2020/06/29/trabzonspor-son-9-sezonda-sampiyonluga-en-yak-13371462_local.jpg", "data:image/gif;base64,R0lGODlhAQABAAD/ACwAAAAAAQABAAACADs=", "https://www.haberler.com/mstatic/assets/img/haberler-logo.png"], "movies": [], "text": "S\u00fcper Lig'de 29 hafta sonunda 58 puanla 2. s\u0131rada yer alan Trabzonspor, son 9 sezonun en iyi d\u00f6nemini ge\u00e7irerek, son y\u0131llarda ilk kez \u015fampiyonlu\u011fa bu kadar yakla\u015ft\u0131.\n\nS\u00fcper Lig'de 29 hafta sonunda 58 puanla 2. s\u0131rada yer alan Trabzonspor, son 9 sezonun en iyi d\u00f6nemini ge\u00e7irerek, son y\u0131llarda ilk kez \u015fampiyonlu\u011fa bu kadar yakla\u015ft\u0131.\n\n2010-2011 sezonunun 29. haftas\u0131n\u0131 69 puanla ilk s\u0131rada tamamlayan ancak sezonu 82 puan ve averajla ikinci s\u0131rada tamamlayan Karadeniz ekibi, son 9 sezon i\u00e7erisinde ilk kez 29. hafta sonunda \u015fampiyonluk yar\u0131\u015f\u0131n\u0131n i\u00e7inde kald\u0131.\n\nLigde 60 puanl\u0131 Medipol Ba\u015fak\u015fehir'in 2 puan gerisinde bulunan Karadeniz ekibi, son 9 sezon i\u00e7erisinde en iyi s\u0131ralamay\u0131 ve puan\u0131 elde etti.\n\nKaradeniz ekibi, son 9 sezonun 29. haftalar\u0131na bak\u0131ld\u0131\u011f\u0131nda 2011-2012 sezonunda 66 puanl\u0131 lider Galatasaray'\u0131n 17 puan gerisinde 29. haftay\u0131 3. s\u0131rada tamamlad\u0131.\n\n2012-2013 sezonunda 59 puanl\u0131 Galatasaray'\u0131n 22 puan gerisinde 10. s\u0131ray\u0131 alan bordo-mavililer, 2013-2014 sezonunda 66 puanl\u0131 Fenerbah\u00e7e'nin 23 puan farkla 4. s\u0131rada, 2014-2015 sezonunda ise 64 puanl\u0131 Be\u015fikta\u015f'\u0131n 17 puan alt\u0131nda 6. s\u0131rada yer ald\u0131.\n\nTrabzonspor, 2015-2016 sezonunda ise lider Be\u015fikta\u015f'\u0131n 32 puan gerisinde 11. s\u0131rada, 2016-2017 sezonunda ise 64 puanl\u0131 Be\u015fikta\u015f'\u0131n 16 puan gerisinde 5. s\u0131rada bulunurken, 2017-2018 sezonunda Galatasaray'\u0131n 14 puan gerisinde 5. s\u0131rada, 2018-2019 sezonunda ise 62 puanl\u0131 Medipol Ba\u015fak\u015fehir'den 10 puan az toplayarak 4. s\u0131rada kendine yer bulabildi.\n\nUmutlar ye\u015ferdi\n\nAnkarag\u00fcc\u00fc ile sahas\u0131nda 1-1 berabere kalan Trabzonspor'da lider Medipol Ba\u015fak\u015fehir'in Galatasaray ile 1-1 berabere kalmas\u0131 yeniden umutlar\u0131 ye\u015fertti.\n\n\u0130ki tak\u0131m aras\u0131nda 2 puanl\u0131k fark a\u00e7\u0131lmazken Karadeniz ekibi, \u015fampiyonluk yar\u0131\u015f\u0131ndaki iddial\u0131 konumunu da s\u00fcrd\u00fcrd\u00fc.\n\nTrabzonspor, bu sezon 29. hafta sonunda Demir Grup Sivasspor'un 5, Galatasaray'\u0131n 6, Be\u015fikta\u015f'\u0131n 8, Fenerbah\u00e7e'nin 12 puan \u00f6n\u00fcnde bulunuyor.\n\nSon 10 sezonun 29. haftas\u0131\n\nTrabzonspor'un ligde son 10 sezonunda 29. hafta sonundaki puan cetvelindeki konumu \u015f\u00f6yle:", "keywords": [], "meta_keywords": ["Galatasaray", "Trabzonspor", "Ba\u015fak\u015fehir", "Be\u015fikta\u015f", "Spor", "trabzonspor", "son", "9 sezonda", "\u015fampiyonlu\u011fa", "en", "yak\u0131n", "d\u00f6nemi", "ya\u015f\u0131yor"], "tags": [], "authors": [], "publish_date": "Mon Jun 29 12:07:00 2020", "summary": "", "article_html": "", "meta_description": "S\u00fcper Lig\u2019de 29 hafta sonunda 58 puanla 2. s\u0131rada yer alan Trabzonspor, son 9 sezonun en iyi d\u00f6nemini ge\u00e7irerek, son y\u0131llarda ilk kez \u015fampiyonlu\u011fa bu kadar yakla\u015ft\u0131.", "meta_lang": "tr", "meta_favicon": "https://www.haberler.com/mstatic/favicons/haberler_new_logo_2.ico?v=1", "meta_data": {"image": "https://foto.haberler.com/haber/2020/06/29/trabzonspor-son-9-sezonda-sampiyonluga-en-yak-13371462_local.jpg", "description": "S\u00fcper Lig\u2019de 29 hafta sonunda 58 puanla 2. s\u0131rada yer alan Trabzonspor, son 9 sezonun en iyi d\u00f6nemini ge\u00e7irerek, son y\u0131llarda ilk kez \u015fampiyonlu\u011fa bu kadar yakla\u015ft\u0131.", "keywords": "Galatasaray,Trabzonspor,Ba\u015fak\u015fehir,Be\u015fikta\u015f,Spor, trabzonspor, son, 9 sezonda, \u015fampiyonlu\u011fa, en, yak\u0131n, d\u00f6nemi, ya\u015f\u0131yor", "news_keywords": "Galatasaray,Trabzonspor,Ba\u015fak\u015fehir,Be\u015fikta\u015f,Spor, trabzonspor, son, 9 sezonda, \u015fampiyonlu\u011fa, en, yak\u0131n, d\u00f6nemi, ya\u015f\u0131yor", "viewport": "width=device-width, initial-scale=1.0", "medium": "News", "dateCreated": "2020-06-29T12:07:00+03:00", "dateModified": "2020-10-13T18:47:00+03:00", "datePublished": "2020-06-29T12:07:00+03:00", "og": {"url": "https://www.haberler.com/trabzonspor-son-9-sezonda-sampiyonluga-en-yakin-13371462-haberi/", "site_name": "Haberler.com", "locale": "tr_TR", "type": "article", "title": "Trabzonspor, son 9 sezonda \u015fampiyonlu\u011fa en yak\u0131n d\u00f6nemi ya\u015f\u0131yor", "description": "S\u00fcper Lig\u2019de 29 hafta sonunda 58 puanla 2. s\u0131rada yer alan Trabzonspor, son 9 sezonun en iyi d\u00f6nemini ge\u00e7irerek, son y\u0131llarda ilk kez \u015fampiyonlu\u011fa bu kadar yakla\u015ft\u0131.", "image": {"identifier": "https://foto.haberler.com/haber/2020/06/29/trabzonspor-son-9-sezonda-sampiyonluga-en-yak-13371462_local.jpg", "alt": "Trabzonspor, son 9 sezonda \u015fampiyonlu\u011fa en yak\u0131n d\u00f6nemi ya\u015f\u0131yor", "secure_url": "https://foto.haberler.com/haber/2020/06/29/trabzonspor-son-9-sezonda-sampiyonluga-en-yak-13371462_local.jpg", "width": 1200, "height": 675, "type": "image/jpeg"}}, "article": {"content_tier": "free", "tag": "Galatasaray,Trabzonspor,Ba\u015fak\u015fehir,Be\u015fikta\u015f,Spor, trabzonspor, son, 9 sezonda, \u015fampiyonlu\u011fa, en, yak\u0131n, d\u00f6nemi, ya\u015f\u0131yor", "section": "Spor", "publisher": "https://www.facebook.com/Haberler", "author": "https://www.facebook.com/Haberler", "published_time": "2020-06-29T12:07:00+03:00", "modified_time": "2020-10-13T18:47:00+03:00"}, "fb": {"pages": 116642265047044, "page_id": 116642265047044, "app_id": 1094461860619988}, "twitter": {"card": "summary_large_image", "creator": "@Haberler", "site": "@Haberler", "title": "Trabzonspor, son 9 sezonda \u015fampiyonlu\u011fa en yak\u0131n d\u00f6nemi ya\u015f\u0131yor", "description": "S\u00fcper Lig\u2019de 29 hafta sonunda 58 puanla 2. s\u0131rada yer alan Trabzonspor, son 9 sezonun en iyi d\u00f6nemini ge\u00e7irerek, son y\u0131llarda ilk kez \u015fampiyonlu\u011fa bu kadar yakla\u015ft\u0131.", "image": "https://foto.haberler.com/haber/2020/06/29/trabzonspor-son-9-sezonda-sampiyonluga-en-yak-13371462_local.jpg", "url": "https://www.haberler.com/trabzonspor-son-9-sezonda-sampiyonluga-en-yakin-13371462-haberi/"}, "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "robots": "max-image-preview:large", "apple-mobile-web-app-status-bar-style": "black", "apple-mobile-web-app-title": "Haberler.com", "msapplication-TileColor": "#ffffff", "msapplication-TileImage": "/mstatic/favicons/apple-icon-152x152.png", "theme-color": "#ffffff"}, "canonical_link": "https://www.haberler.com/trabzonspor-son-9-sezonda-sampiyonluga-en-yakin-13371462-haberi/"}