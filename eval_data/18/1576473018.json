{"source_url": "https://web.archive.org", "url": "https://web.archive.org/web/20201023081057id_/https://www.rsi.ch/news/mondo/Tagliata-la-produzione-di-petrolio-12936992.html", "title": "Tagliata la produzione di petrolio", "top_image": "https://www.rsi.ch/incoming/Si-parla-di-una-riduzione-di-10-milioni-di-barili-al-giorno-12936998.html/ALTERNATES/LANDSCAPE_744/Si%20parla%20di%20una%20riduzione%20di%2010%20milioni%20di%20barili%20al%20giorno?1603440662967", "meta_img": "https://www.rsi.ch/incoming/Si-parla-di-una-riduzione-di-10-milioni-di-barili-al-giorno-12936998.html/ALTERNATES/LANDSCAPE_744/Si%20parla%20di%20una%20riduzione%20di%2010%20milioni%20di%20barili%20al%20giorno?1603440662967", "images": ["https://www.rsi.ch/incoming/Si-parla-di-una-riduzione-di-10-milioni-di-barili-al-giorno-12936998.html/ALTERNATES/LANDSCAPE_744/Si%20parla%20di%20una%20riduzione%20di%2010%20milioni%20di%20barili%20al%20giorno?1603440662967", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://rsi-ssl.wemfbox.ch/cgi-bin/ivw/CP/RSI/news/mondo/", "https://web.archive.org/static/assets/images/catalog/c-header/logos/news_subsection.svg", "https://web.archive.org/static/assets/images/catalog/c-header/logos/news_subsection-mobile.svg", "https://web.archive.org/static/assets/images/app/icon-app-news.jpg", "https://web.archive.org/static/assets/images/logo-play.svg"], "movies": [], "text": "Un taglio netto della produzione di petrolio per indurne l'aumento del prezzo. \u00c8 questa la decisione presa dai principali paesi produttori di petrolio. L'annuncio \u00e8 stato dato dal ministro del Kuwait Khaled al-Fadhel, che su Twitter parla di una riduzione di 10 milioni di barili al giorno a partire da maggio.\n\nRG 12.30 del 13.04.2020 Il servizio di Marzio Minoli\n\nI ministri dei paesi OPEC pi\u00f9 altri grandi produttori, come la Russia, si sono riuniti domenica in videoconferenza. A causa del calo dei consumi per la pandemia, il prezzo del greggio \u00e8 crollato in pochi mesi da 60 a 21 dollari il barile.\n\nLa notizia \u00e8 subito stata accolta positivamente dal presidente statunitense Donald Trump che sul suo profilo Twitter ha affermato che questa decisione \u201csalver\u00e0 centinaia di migliaia di posti di lavoro nel settore dell\u2019industria energetica degli Stati Uniti\u201d. Trump ha pure ringraziato il suo omologo russo Vladimir Putin e il re saudita Salman.\n\nTG 20 di luned\u00ec 13.04.2020", "keywords": [], "meta_keywords": ["RSI", "Radiotelevisione svizzera", "mondo", "attualit\u00e0 internazionale", "cronaca", "politica", "Europa", "Unione Europea", "Svizzera-UE"], "tags": [], "authors": ["Rsinews", "L Informazione Della Radiotelevisione Svizzera", "Ats Pso"], "publish_date": null, "summary": "", "article_html": "", "meta_description": "Tagliata la produzione di petrolio - I principali paesi produttori hanno deciso una riduzione di 10 milioni di barili al giorno a partire da maggio per causarne l'aumento del prezzo", "meta_lang": "it", "meta_favicon": "/static/ico/apple-touch-icon-144-precomposed.png", "meta_data": {"theme-color": "#a2001e", "description": "Tagliata la produzione di petrolio - I principali paesi produttori hanno deciso una riduzione di 10 milioni di barili al giorno a partire da maggio per causarne l'aumento del prezzo", "keywords": "RSI, Radiotelevisione svizzera, mondo, attualit\u00e0 internazionale, cronaca, politica, Europa, Unione Europea, Svizzera-UE", "author": "RSINews, l\u2019informazione della Radiotelevisione svizzera", "viewport": "width=device-width, initial-scale=1", "twitter": {"card": "summary", "image": "https://www.rsi.ch/incoming/Si-parla-di-una-riduzione-di-10-milioni-di-barili-al-giorno-12936998.html/ALTERNATES/LANDSCAPE_744/Si%20parla%20di%20una%20riduzione%20di%2010%20milioni%20di%20barili%20al%20giorno?1603440662967", "title": "Tagliata la produzione di petrolio", "url": "https://www.rsi.ch/news/mondo/Tagliata-la-produzione-di-petrolio-12936992.html", "description": "I principali paesi produttori hanno deciso una riduzione di 10 milioni di barili al giorno a partire da maggio per causarne l'aumento del prezzo", "site": "rsi"}, "og": {"image": "https://www.rsi.ch/incoming/Si-parla-di-una-riduzione-di-10-milioni-di-barili-al-giorno-12936998.html/ALTERNATES/LANDSCAPE_744/Si%20parla%20di%20una%20riduzione%20di%2010%20milioni%20di%20barili%20al%20giorno?1603440662967", "title": "Tagliata la produzione di petrolio", "url": "https://www.rsi.ch/news/mondo/Tagliata-la-produzione-di-petrolio-12936992.html", "description": "I principali paesi produttori hanno deciso una riduzione di 10 milioni di barili al giorno a partire da maggio per causarne l'aumento del prezzo", "site_name": "rsi"}, "fb": {"app_id": 403901089765227, "pages": 166752563681393}, "google-site-verification": "0fnCh8-XFdl18SB8GfxTTL3N3FYIwfnhtf_MWeORA2c", "apple-itunes-app": "app-id=948218765", "google-play-app": "app-id=ch.rsi.mobile", "msapplication-TileImage": "/static/ico/apple-touch-icon-144-precomposed.png", "msapplication-TileColor": "#ffffff", "apple-mobile-web-app-title": "RSI", "application-name": "RSI"}, "canonical_link": "https://www.rsi.ch/news/mondo/Tagliata-la-produzione-di-petrolio-12936992.html"}