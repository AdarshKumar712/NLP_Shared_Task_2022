{"source_url": "https://web.archive.org", "url": "https://web.archive.org/web/20200515125143id_/https://www.agenzianova.com/a/5eaaa019221254.36441485/2917495/2020-04-30/finestra-sul-mondo-francia-philippe-illustra-piano-di-uscita-da-lockdown-a-rappresentanti-locali", "title": "Finestra sul mondo: Francia, Philippe illustra piano di uscita da lockdown a rappresentanti locali", "top_image": "https://www.agenzianova.com/themes/agenzianova/images/frontend/social/twitter_image_src.png", "meta_img": "https://www.agenzianova.com/themes/agenzianova/images/frontend/social/twitter_image_src.png", "images": ["https://cdn.agenzianova.com/html/agenzianova/box/scarica_app/disponibile_su_google_play.png", "https://www.facebook.com/tr?id=423651367999996&ev=PageView&noscript=1", "https://www.agenzianova.com/themes/agenzianova/images/frontend/frame/header/logo.png", "https://www.agenzianova.com/themes/agenzianova/images/frontend/frame/header/icon_rss.gif", "https://web.archive.org/files/html/servizi_italiani/icone/panorama_energia.gif", "https://www.agenzianova.com/themes/agenzianova/images/frontend/social/twitter_image_src.png", "https://cdn.agenzianova.com/html/agenzianova/box/scarica_app/scarica_su_apple_store.png", "https://web.archive.org/files/html/servizi_italiani/icone/difesa_e_sicurezza.gif", "https://web.archive.org/files/html/servizi_italiani/icone/l_italia_vista_dagli_altri.gif", "https://www.agenzianova.com/themes/agenzianova/images/frontend/frame/header/icon_facebook.gif", "https://web.archive.org/files/html/servizi_italiani/icone/speciale-energia.jpg", "https://www.agenzianova.com/themes/agenzianova/images/frontend/frame/header/icon_twitter.gif", "https://cdn.agenzianova.com/banner/agenzianova/scarica_ticker.gif", "https://web.archive.org/files/html/servizi_italiani/icone/panorama_internazionale.gif", "https://web.archive.org/files/html/servizi_italiani/icone/speciale-difesa.jpg", "https://cdn.agenzianova.com/html/servizi_italiani/icone/atlantide.gif", "https://web.archive.org/files/html/servizi_italiani/icone/speciale-scuola.jpg", "https://cdn.agenzianova.com/banner/agenzianova/arab_news.jpg", "https://web.archive.org/files/html/servizi_italiani/icone/business-news.jpg", "https://web.archive.org/files/html/servizi_italiani/icone/speciale-infrastrutture.jpg", "https://cdn.agenzianova.com/html/servizi_italiani/icone/mezzaluna.gif", "https://web.archive.org/files/html/servizi_italiani/icone/panorama_arabo.gif", "https://web.archive.org/files/html/servizi_italiani/icone/visto_dalla_cina.gif", "https://cdn.agenzianova.com/html/servizi_italiani/icone/corno_d_africa.gif"], "movies": [], "text": "\u00a9 Agenzia Nova - Riproduzione riservata\n\n- All'indomani del suo intervento all'Assemblea nazionale, durante il quale ha presentato le misure previste per uscire dal lockdown a partire dall'11 maggio, il primo ministro francese, Edouard Philippe, ha avuto ieri, 29 aprile, un colloquio in videoconferenza con sindaci e rappresentati locali. Ne parla il quotidiano \u201cLe Figaro\u201d, spiegando che il capo del governo adesso deve declinare il progetto a livello locale. \u201cRestano ancora molte cose da sistemare\u201d, affermano fonti interne. \u201cIl tono era abbastanza positivo. I rappresentanti locali capiscono il discorso di verit\u00e0 del primo ministro, preferendolo a un discorso vago\u201d, ha detto il sindaco di Lione, Gerard Collomb. Le domande poste a Philippe hanno riguardato soprattutto la suddivisione tra le future zone verdi, meno colpite dal Covid-19, e le zone rosse, pi\u00f9 in difficolt\u00e0 a causa del virus. La divisione secondo questo criterio stabilir\u00e0 le modalit\u00e0 con le quali il paese uscir\u00e0 dal confinamento. Renaud Muselier, presidente delle regioni di Francia, afferma che \u201cla fiducia sta tornando tra governo grazie a questa crisi\". Sebbene alcuni sindaci abbiano mantenuto le critiche rivolte all'esecutivo, il tono \u00e8 cambiato rispetto ai mesi scorsi. (Sit)", "keywords": [], "meta_keywords": [""], "tags": [], "authors": [], "publish_date": "Thu Apr 30 00:00:00 2020", "summary": "", "article_html": "", "meta_description": "All'indomani del suo intervento all'Assemblea nazionale, durante il quale ha presentato le misure previste per uscire dal lockdown a partire...", "meta_lang": "it", "meta_favicon": "https://www.agenzianova.com/themes/agenzianova/images/common/favicon.ico", "meta_data": {"generator": "BB", "robots": "index, follow", "title": "Finestra sul mondo: Francia, Philippe illustra piano di uscita da lockdown a rappresentanti locali", "description": "All'indomani del suo intervento all'Assemblea nazionale, durante il quale ha presentato le misure previste per uscire dal lockdown a partire...", "language": "it", "og": {"locale": "it_IT", "type": "website", "site_name": "Agenzia Nova", "url": "https://www.agenzianova.com/a/5eaaa019221254.36441485/2917495/2020-04-30/finestra-sul-mondo-francia-philippe-illustra-piano-di-uscita-da-lockdown-a-rappresentanti-locali", "title": "Finestra sul mondo: Francia, Philippe illustra piano di uscita da lockdown a rappresentanti locali", "description": "All'indomani del suo intervento all'Assemblea nazionale, durante il quale ha presentato le misure previste per uscire dal lockdown a partire...", "image": "https://www.agenzianova.com/themes/agenzianova/images/frontend/social/twitter_image_src.png"}, "twitter": {"card": "summary_large_image", "site": "@agenzia_nova", "title": "Finestra sul mondo: Francia, Philippe illustra piano di uscita da lockdown a rappresentanti locali", "description": "All'indomani del suo intervento all'Assemblea nazionale, durante il quale ha presentato le misure previste per uscire dal lockdown a partire...", "image": "https://www.agenzianova.com/themes/agenzianova/images/frontend/social/twitter_image_src.png"}}, "canonical_link": "https://www.agenzianova.com/a/5eaaa019221254.36441485/2917495/2020-04-30/finestra-sul-mondo-francia-philippe-illustra-piano-di-uscita-da-lockdown-a-rappresentanti-locali"}