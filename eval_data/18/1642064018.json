{"source_url": "https://www.leggilanotizia.it", "url": "https://www.leggilanotizia.it/2020/06/22/coronavirus-aggiornamento-22-nuovi-positivi-36-i-guariti-4-nuovi-decessi/", "title": "Coronavirus aggiornamento: 22 nuovi positivi, 36 i guariti, 4 nuovi decessi", "top_image": "https://www.leggilanotizia.it/wp-content/uploads/2020/06/terapia-intensiva1.jpeg", "meta_img": "https://www.leggilanotizia.it/wp-content/uploads/2020/06/terapia-intensiva1.jpeg", "images": ["https://www.leggilanotizia.it/wp-content/uploads/2020/05/Collegamenti.jpg", "https://www.leggilanotizia.it/wp-content/uploads/2019/06/oltrelacopertina-atlantide.png", "https://www.leggilanotizia.it/wp-content/uploads/2020/05/cobar-conad.jpg", "https://www.leggilanotizia.it/wp-content/uploads/2019/03/logo_right_2.jpg", "https://www.leggilanotizia.it/wp-content/uploads/2020/05/Confartigianato-banner-ce-la-faremo.jpg", "https://www.leggilanotizia.it/wp-content/uploads/2020/05/EJcov19_logo-wordmark_2.png", "https://www.leggilanotizia.it/wp-content/uploads/2020/06/terapia-intensiva1.jpeg", "https://www.leggilanotizia.it/wp-content/uploads/2018/12/logo-web-uff4.png", "https://www.leggilanotizia.it/wp-content/uploads/2020/05/300x170TrentinoBookingEstate2020.jpg", "https://www.leggilanotizia.it/wp-content/uploads/2019/01/Logo-LaBCCIccrea4.jpg", "https://www.leggilanotizia.it/wp-content/uploads/2019/01/logo-3.png", "https://www.leggilanotizia.it/wp-content/uploads/2020/03/numero-verde-300x200.jpg", "https://www.leggilanotizia.it/wp-content/uploads/2020/03/violenza-donne4.jpg", "https://www.leggilanotizia.it/wp-content/uploads/2020/06/Logo_300.jpg", "https://www.leggilanotizia.it/wp-content/uploads/2018/12/vivere-sostenibile.jpg", "https://www.leggilanotizia.it/wp-content/uploads/2019/06/oltrelacopertina2.jpg"], "movies": [], "text": "Bologna (aggiornamento del 22 giugno). Poche novit\u00e0 nella giornata odierna a livello regionale. I dati procedono con il trend dei giorni precedenti. A Imola per l\u2019ottavo giorno consecutivo nessuna nuova positivit\u00e0 refertata sul territorio, ma anche nessun nuovo guarito. Ancora fermi a 402 i casi totali e a 7 quelli attivi.\n\nLa situazione in regione\n\nDall\u2019inizio dell\u2019epidemia da Coronavirus, in Emilia-Romagna si sono registrati 28.243 casi di positivit\u00e0, 22 in pi\u00f9 rispetto a ieri, di cui 16 persone asintomatiche individuate attraverso l\u2019attivit\u00e0 di screening regionale. I tamponi effettuati sono 2.138, che raggiungono cos\u00ec complessivamente quota 455.992, con pi\u00f9 di 42mila tamponi fatti la scorsa settimana da luned\u00ec a sabato, per una media di oltre 7mila giornalieri, a cui si aggiungono altri 1.012 test sierologici, fatti sempre da ieri.\n\nLe nuove guarigioni sono 36, per un totale di 22.854. Continuano a calare i casi attivi, e cio\u00e8 il numero di malati effettivi, che a oggi sono 1.154 (-18 rispetto a ieri).\n\nLe persone in isolamento a casa, cio\u00e8 quelle con sintomi lievi, che non richiedono cure ospedaliere, o risultano prive di sintomi, sono complessivamente 1.013, -16 rispetto a ieri. I pazienti in terapia intensiva sono 12, come ieri, quelli ricoverati negli altri reparti Covid sono 129 (-2).\n\nLe persone complessivamente guarite salgono quindi a 22.854 (+36): 266 \u201cclinicamente guarite\u201d, divenute cio\u00e8 asintomatiche dopo aver presentato manifestazioni cliniche associate all\u2019infezione, e 22.588 quelle dichiarate guarite a tutti gli effetti perch\u00e9 risultate negative in due test consecutivi.\n\nPurtroppo, si registrano 4 nuovi decessi: tre donne e un uomo. Complessivamente, in Emilia-Romagna i decessi sono arrivati a quota 4.235. In particolare, si sono avuti 1 nella provincia di Piacenza, 1 in provincia di Modena e 2 in quella di Bologna.\n\nQuesti i nuovi casi di positivit\u00e0 sul territorio, che si riferiscono non alla provincia di residenza, ma a quella in cui \u00e8 stata fatta la diagnosi: 4.537 a Piacenza (+1), 3.631 a Parma (+3), 4.991 a Reggio Emilia (+4), 3.943 a Modena (nessun nuovo caso), 4.774 a Bologna (+11, di cui 9 asintomatici e 2 sintomatici in gran parte legati a focolai individuati in precedenza, tracciati e tutti in isolamento domiciliare). 402 casi positivi a Imola (nessun nuovo caso); 1.012 a Ferrara (nessun nuovo caso). I casi di positivit\u00e0 in Romagna sono 4.953 (+3), di cui 1.037 a Ravenna (nessun nuovo caso), 952 a Forl\u00ec (+3), 785 a Cesena (nessun nuovo caso) e 2.179 a Rimini (nessun nuovo caso). /BM", "keywords": [], "meta_keywords": [""], "tags": ["Salute", "Sanit\u00e0", "Circondario Imolese", "Bassa Romagna", "Forl\u00ec", "Imola", "Castel San Pietro", "Faenza", ". Ultime notizie", "Appennino Faentino", "Ravenna", "Bologna"], "authors": [], "publish_date": "Mon Jun 22 00:00:00 2020", "summary": "", "article_html": "", "meta_description": "Nessun caso positivo nelle province di Modena, Ferrara, Ravenna e a Imola. Continua il calo dei malati, scesi a 1.154 (-18).", "meta_lang": "it", "meta_favicon": "https://www.leggilanotizia.it/wp-content/uploads/2019/01/cropped-favicon-32x32.png", "meta_data": {"description": "Nessun caso positivo nelle province di Modena, Ferrara, Ravenna e a Imola. Continua il calo dei malati, scesi a 1.154 (-18).", "robots": "index, follow", "googlebot": "index, follow, max-snippet:-1, max-image-preview:large, max-video-preview:-1", "bingbot": "index, follow, max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Coronavirus aggiornamento: 22 nuovi positivi, 36 i guariti, 4 nuovi decessi - Leggilanotizia", "description": "Nessun caso positivo nelle province di Modena, Ferrara, Ravenna e a Imola. Continua il calo dei malati, scesi a 1.154 (-18).", "url": "https://www.leggilanotizia.it/2020/06/22/coronavirus-aggiornamento-22-nuovi-positivi-36-i-guariti-4-nuovi-decessi/", "site_name": "Leggilanotizia", "image": {"identifier": "https://www.leggilanotizia.it/wp-content/uploads/2020/06/terapia-intensiva1.jpeg", "width": 300, "height": 200}}, "article": {"publisher": "https://www.facebook.com/leggilanotizia/", "published_time": "2020-06-22T17:10:21+00:00", "modified_time": "2020-06-23T19:21:44+00:00"}, "twitter": {"card": "summary_large_image"}, "generator": "WordPress 5.4.2", "viewport": "width=device-width, initial-scale=1.0, maximum-scale=1.0, user-scalable=1", "google-site-verification": "qGpOVTnkjffE5F8ka2Rfyoe_08xexAX1Hs7MpVMq3C8", "msapplication-TileImage": "https://www.leggilanotizia.it/wp-content/uploads/2019/01/cropped-favicon-270x270.png"}, "canonical_link": "https://www.leggilanotizia.it/2020/06/22/coronavirus-aggiornamento-22-nuovi-positivi-36-i-guariti-4-nuovi-decessi/"}