{"source_url": "https://notiziaoggi.it", "url": "https://notiziaoggi.it/economia-e-scuola/4-buoni-motivi-per-investire-in-una-casa-di-lusso/", "title": "4 buoni motivi per investire in una casa di lusso", "top_image": "https://notiziaoggi.it/wp-content/uploads/2020/02/AdobeStock_65729840.jpeg", "meta_img": "https://notiziaoggi.it/wp-content/uploads/2020/02/AdobeStock_65729840.jpeg", "images": ["https://secure.gravatar.com/avatar/16a38602e3d4d42d7cff9bc28603f4f2?s=42&d=mm&r=g", "https://secure.gravatar.com/avatar/84d8a22edf615eb83c2403402e665ffb?s=42&d=mm&r=g", "https://secure.gravatar.com/avatar/7d64a1e8f03f1d8060d436aeff360932?s=42&d=mm&r=g", "https://notiziaoggi.it/wp-content/uploads/2020/02/Carabinieri-Borgosesia-in-caserma-pareti-firmate-dai-ragazzi-dellIpsia-2-1-350x196.jpg", "https://notiziaoggi.it/wp-content/uploads/2019/10/40138550_IMG_20191003_141145-1-350x196.jpg", "https://notiziaoggi.it/wp-content/uploads/2020/01/rapina-vercelli-350x196.jpg", "https://notiziaoggi.it/wp-content/uploads/2020/02/mattia-350x196.jpg", "https://notiziaoggi.it/wp-content/uploads/2020/01/sassi-cavalcavia-350x196.jpg", "https://notiziaoggi.it/wp-content/uploads/2018/06/30680332-350x196.jpg", "https://notiziaoggi.it/wp-content/uploads/2018/10/32890128_3715882_1231_scuolabus-350x196.jpg", "https://notiziaoggi.it/wp-content/uploads/2020/02/Primo-classificato-a-Sx.-con-i-tre-figli-di-Maria-2555-1-350x196.jpg", "https://notiziaoggi.it/wp-content/uploads/2020/02/Gattinara-celebra-don-Bosco-col-pranzo-in-oratorio-3-350x196.jpg", "https://notiziaoggi.it/wp-content/themes/devdmbootstrap3-child/img/lgm.png", "https://secure.gravatar.com/avatar/3b038cd0db743ce14b5358dac84486eb?s=42&d=mm&r=g", "https://secure.gravatar.com/avatar/1fb5b1cfd33a15dcca3790aacebc67d5?s=42&d=mm&r=g", "https://secure.gravatar.com/avatar/1f8190110cedfb555af2a3745b003f5c?s=42&d=mm&r=g", "https://notiziaoggi.it/wp-content/uploads/2020/02/AdobeStock_65729840.jpeg", "https://notiziaoggi.it/wp-content/uploads/2020/02/auto-fiamme-vigili-350x196.jpg", "https://notiziaoggi.it/wp-content/uploads/2020/02/AdobeStock_65729840-800x450.jpeg", "https://notiziaoggi.it/wp-content/uploads/2020/02/vigili-fuoco-varallo-300x208.jpg", "https://notiziaoggi.it/wp-content/uploads/2020/02/IMG_5893-350x196.jpg", "https://secure.gravatar.com/avatar/7b243fe0c08a8de518e82faa40a9a264?s=42&d=mm&r=g"], "movies": [], "text": "Negli ultimi anni infatti anche il mercato immobiliare ha conosciuto dei periodi di crisi, tant\u2019\u00e8 vero che investire nel mattone comportava dei margini di rischio non indifferenti. Anche all\u2019interno di questo settore per\u00f2 \u00e8 bene fare delle distinzioni, perch\u00e9 se \u00e8 vero che acquistare una casa oggi potrebbe non essere vantaggioso, le cose si fanno completamente differenti se si investe in un immobile di pregio. Il settore delle case di lusso infatti continua ad attirare nuovi acquirenti perch\u00e9 \u00e8 ancora molto profittevole.\n\nInvestire il proprio capitale negli immobili di lusso quindi pu\u00f2 rivelarsi un\u2019ottima idea al giorno d\u2019oggi e adesso vedremo perch\u00e9 ne vale effettivamente la pena.\n\n#1 Gli appartamenti di lusso si affittano facilmente\n\nAcquistare un immobile di pregio per poi affittarlo \u00e8 un\u2019ottima idea, perch\u00e9 al giorno d\u2019oggi l\u2019interesse nei confronti di queste soluzioni \u00e8 in progressivo aumento. Ci\u00f2 significa che sono parecchie le persone che cercano appartamenti di lusso in affitto e poich\u00e9 la domanda supera l\u2019offerta \u00e8 chiaro che se ne possa trarre un ottimo guadagno.\n\n#2 Le case di lusso si svalutano pi\u00f9 lentamente\n\nColoro che intendono acquistare una casa di lusso per viverci o come investimento a lungo termine, possono stare pi\u00f9 tranquilli sul valore dell\u2019immobile. A differenza infatti degli appartamenti popolari o di fascia medio-bassa, quelli di pregio hanno un valore che tende a rimanere molto pi\u00f9 stabile con il passare del tempo. Questo significa che vanno incontro ad una svalutazione pi\u00f9 lenta e quindi rappresentano un investimento pi\u00f9 sicuro. Ci\u00f2 \u00e8 dovuto al fatto che il mercato degli immobili di lusso \u00e8 meno soggetto ad oscillazioni rispetto a quello delle case di fascia media.\n\nAddirittura, ci sono dimore storiche che anzich\u00e9 svalutarsi acquisiscono maggior valore con il passare degli anni. Investire dunque nel mattone di pregio significa poter contare su un qualcosa che inevitabilmente genera guadagno e che comporta un rischio davvero minimo se non del tutto assente.\n\n#3 All\u2019estero \u00e8 alto l\u2019interesse per le case di lusso\n\nAvere tra le mani un immobile di lusso significa anche poter contare su un mercato decisamente pi\u00f9 ampio, che contempla personalit\u00e0 internazionali. All\u2019estero infatti l\u2019interesse per le ville e per gli appartamenti di pregio in Italia \u00e8 altissimo e questa tendenza non sembra essere per nulla in calo, anzi. Sono moltissimi i personaggi dello spettacolo cos\u00ec come gli investitori facoltosi che cercano case di lusso nel nostro Paese. Alcuni sono disposti a spendere cifre inimmaginabili per acquistare la villa dei loro sogni, mentre altri sono altrettanto propensi a sborsare parecchio per affittare un immobile di prestigio in Italia.\n\n#4 Le case di pregio sono ancora convenienti\n\nNon bisogna dimenticare che quello attuale \u00e8 il periodo migliore per chi intende investire in un immobile di lusso ed il motivo \u00e8 semplicissimo: i prezzi sono ancora decisamente convenienti. Tra qualche anno l\u2019andamento del mercato cambier\u00e0 dunque potrebbe rivelarsi pi\u00f9 dispendioso acquistare una villa di lusso.", "keywords": [], "meta_keywords": [""], "tags": ["varallo", "gattinara", "romagnano", "grignasco", "serravalle", "morto", "trivero", "borgosesia", "auto", "incidente"], "authors": [], "publish_date": "Thu Feb 13 07:05:28 2020", "summary": "", "article_html": "", "meta_description": "", "meta_lang": "it", "meta_favicon": "", "meta_data": {"viewport": "width=device-width, initial-scale=1", "description": "4 buoni motivi per investire in una casa di lusso. Investire nel mercato immobiliare pu\u00f2 rivelarsi molto profittevole.", "og": {"locale": "it_IT", "type": "article", "title": "4 buoni motivi per investire in una casa di lusso - Notizia Oggi Borgosesia", "description": "4 buoni motivi per investire in una casa di lusso. Investire nel mercato immobiliare pu\u00f2 rivelarsi molto profittevole.", "url": "https://notiziaoggi.it/economia-e-scuola/4-buoni-motivi-per-investire-in-una-casa-di-lusso/", "site_name": "Notizia Oggi Borgosesia", "updated_time": "2020-02-13T08:48:48+00:00", "image": {"identifier": "https://notiziaoggi.it/wp-content/uploads/2020/02/AdobeStock_65729840.jpeg", "secure_url": "https://notiziaoggi.it/wp-content/uploads/2020/02/AdobeStock_65729840.jpeg", "width": 1920, "height": 1080, "alt": "investire in case di lusso"}}, "article": {"publisher": "https://www.facebook.com/notiziaoggiborgosesia/", "section": "Economia e scuola", "published_time": "2020-02-13T07:05:28+00:00", "modified_time": "2020-02-13T08:48:48+00:00"}, "twitter": {"card": "summary_large_image", "description": "4 buoni motivi per investire in una casa di lusso. Investire nel mercato immobiliare pu\u00f2 rivelarsi molto profittevole.", "title": "4 buoni motivi per investire in una casa di lusso - Notizia Oggi Borgosesia", "image": "https://notiziaoggi.it/wp-content/uploads/2020/02/AdobeStock_65729840.jpeg"}, "generator": "WordPress 4.9.13", "onesignal": "wordpress-plugin", "google-site-verification": "xnrrms9BfkA-3vrcEzVffb0fI_YNRDgZU6ZQfOMO79w", "position": 2}, "canonical_link": "https://notiziaoggi.it/economia-e-scuola/4-buoni-motivi-per-investire-in-una-casa-di-lusso/"}