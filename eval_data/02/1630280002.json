{"source_url": "https://web.archive.org", "url": "https://web.archive.org/web/20200615193753id_/https://epoznan.pl/news-news-106705-utrudnienia_w_zwiazku_z_procesjami_na_ulicach_poznania_ile_moze_uczestniczyc_w_nich_osob?rss=1", "title": "Utrudnienia w zwi\u0105zku z procesjami na ulicach Poznania. Ile mo\u017ce uczestniczy\u0107 w nich os\u00f3b?", "top_image": "https://epoznan.pl/storage/gallery/66946/A7o2cB4zf1lnhuKU2SSV2jX5X6GnXbhG.jpg", "meta_img": "https://epoznan.pl/storage/gallery/66946/A7o2cB4zf1lnhuKU2SSV2jX5X6GnXbhG.jpg", "images": ["https://epoznan.pl/storage/adsys/g65xjr7bt7.jpg", "https://epoznan.pl/storage/adsys/jg6bnptfzz.jpg", "https://epoznan.pl/new_assets/img/logo.svg", "https://web.archive.org/web/20200615193753id_/https:/epoznan.pl/new_assets/img/weather/2000.svg", "https://epoznan.pl/storage/adsys/dfkm4dm5ck.png", "https://epoznan.pl/storage/gallery/66946/A7o2cB4zf1lnhuKU2SSV2jX5X6GnXbhG.jpg", "https://web.archive.org/web/20200615193753id_/https:/epoznan.pl/new_assets/img/logo.svg", "https://web.archive.org/web/20200615193753id_/https:/epoznan.pl/new_assets/img/air-condition/5.svg", "https://epoznan.pl/new_assets/img/closelabel.gif", "https://epoznan.pl/storage/gallery/66946/A7o2cB4zf1lnhuKU2SSV2jX5X6GnXbhG_wmgallery.jpg?1591729322", "https://web.archive.org/web/20200615193753id_/https:/epoznan.pl/new_assets/img/newsletter.png", "https://old.epoznan.pl/images/topicons/epoznan_logmenu.png"], "movies": [], "text": "Z utrudnieniami trzeba si\u0119 liczy\u0107 11 i 19 czerwca.\n\n11 czerwca 2020 r. w godzinach od 10:00 do 13:00 odb\u0119dzie si\u0119 Centralna Procesja Bo\u017cego Cia\u0142a. Wyruszy z ko\u015bcio\u0142a pw. Bo\u017cego Cia\u0142a przy ul. Krakowskiej i przejdzie ulicami: Krakowsk\u0105, Garbary, Wielk\u0105, Chwaliszewo, Ostr\u00f3w Tumski do katedry.\n\nTrasa procesji b\u0119dzie zabezpieczana przez policj\u0119, stra\u017c miejsk\u0105, nadz\u00f3r ruchu MPK i s\u0142u\u017cby ko\u015bcielne. W zwi\u0105zku z procesj\u0105 w godzinach po\u0142udniowych mo\u017cliwe s\u0105 wstrzymania ruchu pojazd\u00f3w na jej trasie i ulicach s\u0105siednich - informuje ZDM.\n\nPonadto 19 czerwca br. w godz. od 18:00 do 20:30 odb\u0119dzie si\u0119 procesja zwi\u0105zana z uroczysto\u015bci\u0105 Naj\u015bwi\u0119tszego Serca Pana Jezusa. Procesja wyruszy z ko\u015bcio\u0142a przy ul. Ko\u015bcielnej i przejdzie ul. D\u0105browskiego, mostem Teatralnym, ul. Fredry i al. Niepodleg\u0142o\u015bci do pl. Mickiewicza, gdzie zostanie odprawione nabo\u017ce\u0144stwo. Na trasie procesji mog\u0105 wyst\u0119powa\u0107 chwilowe utrudnienia w ruchu pojazd\u00f3w. Procesja b\u0119dzie zabezpieczana przez s\u0142u\u017cby miejskie i ko\u015bcielne - dodaje ZDM.\n\nPrzy okazji przypominamy, \u017ce przepisy zabraniaj\u0105 zgromadze\u0144 powy\u017cej 150 os\u00f3b - jak ma si\u0119 to do procesji. Dostali\u015bmy interpretacj\u0119 decyzji Ministerstwa Zdrowia dotycz\u0105c\u0105 kultu religijnego poza \u015bwi\u0105tyni\u0105. Okazuje si\u0119, \u017ce procesja Bo\u017cego Cia\u0142a dla ca\u0142ego Poznania jest mo\u017cliwa - informuje w rozmowie z Radiem Emaus bp Szymon Stu\u0142kowski z Archidiecezji Pozna\u0144skiej.\n\n\n\nW czasie trwania procesji kierowcy proszeni s\u0105 o zachowanie szczeg\u00f3lnej ostro\u017cno\u015bci.\n\n\n\nAutor: j", "keywords": [], "meta_keywords": [""], "tags": [], "authors": ["Autor", "Anakin Skywalker"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "https://epoznan.pl/new_assets/img/favicons/apple-icon-57x57.png", "meta_data": {"viewport": "initial-scale=1, minimum-scale=1, maximum-scale=1, width=device-width", "og": {"title": "Utrudnienia w zwi\u0105zku z procesjami na ulicach Poznania. Ile mo\u017ce uczestniczy\u0107 w nich os\u00f3b?", "type": "article", "url": "//epoznan.pl/news-news-106705", "image": "https://epoznan.pl/storage/gallery/66946/A7o2cB4zf1lnhuKU2SSV2jX5X6GnXbhG.jpg", "description": "Z utrudnieniami trzeba si\u0119 liczy\u0107 11 i 19 czerwca.", "site_name": "epoznan.pl"}, "news_keywords": "komunikacja, utrudnienia, zdm, Bo\u017ce Cia\u0142o, procesja", "robots": "index,follow", "msapplication-TileColor": "#ffffff", "msapplication-TileImage": "https://epoznan.pl/new_assets/img/favicons/ms-icon-144x144.png", "theme-color": "#ffffff"}, "canonical_link": "//epoznan.pl/news-news-106705"}