{"source_url": "https://web.archive.org", "url": "https://web.archive.org/web/20200304164557id_/https://www.birgun.net/haber/sabiha-gokcen-deki-ucak-kazasina-iliskin-kaptan-pilotun-tutukluluguna-itiraz-edildi-290312", "title": "Sabiha G\u00f6k\u00e7en'deki u\u00e7ak kazas\u0131na ili\u015fkin kaptan pilotun tutuklulu\u011funa itiraz edildi", "top_image": "https://static.birgun.net/resim/haber-detay-resim/2020/03/03/sabiha-gokcen-deki-ucak-kazasina-iliskin-kaptan-pilotun-tutukluluguna-itiraz-edildi-695980-5.jpg", "meta_img": "https://static.birgun.net/resim/haber-detay-resim/2020/03/03/sabiha-gokcen-deki-ucak-kazasina-iliskin-kaptan-pilotun-tutukluluguna-itiraz-edildi-695980-5.jpg", "images": ["https://static.birgun.net/static/images/birgun-logo.png", "https://static.birgun.net/resim/haber-liste-resim/2020/03/04/ayasofya-da-ciplak-poz-veren-mankene-yakalama-karari-696563-6.jpg", "https://static.birgun.net/belge/2020/02/04/cagri-czgfxv.jpg", "https://static.birgun.net/resim/haber-detay-resim/2020/03/03/sabiha-gokcen-deki-ucak-kazasina-iliskin-kaptan-pilotun-tutukluluguna-itiraz-edildi-695980-5.jpg", "https://static.birgun.net/resim/video-snapshot-resim/2020/03/02/rusvet-baskininda-kanitlari-yemeye-calisti-573-8.jpg", "https://static.birgun.net/resim/haber-liste-resim/2020/03/04/sakarya-da-koronavirus-suphesi-696502-6.jpg", "https://static.birgun.net/resim/haber-liste-resim/2020/03/04/konya-da-gozlem-altina-alinan-afganistan-uyruklu-hastada-koronavirus-e-rastlanmadi-696566-6.jpg", "https://static.birgun.net/resim/haber-liste-resim/2020/03/04/tekirdag-da-100-ogrenci-gida-zehirlenmesi-suphesiyle-hastaneye-kaldirildi-696484-6.jpg", "https://static.birgun.net/belge/2020/02/04/alt-pdivur.jpg"], "movies": [], "text": "Sabiha G\u00f6k\u00e7en'deki u\u00e7ak kazas\u0131na ili\u015fkin kaptan pilotun tutuklulu\u011funa itiraz edildi\n\n\u0130stanbul'daki Sabiha G\u00f6k\u00e7en Havaliman\u0131'nda \u00fc\u00e7 ki\u015finin hayat\u0131n\u0131 kaybetti\u011fi ve 180 ki\u015finin yaraland\u0131\u011f\u0131 u\u00e7ak kazas\u0131na ili\u015fkin kaptan pilot Mahmut Aslan'\u0131n tutuklulu\u011funa itiraz edildi\n\n\u0130stanbul Sabiha G\u00f6k\u00e7en Uluslararas\u0131 Havaliman\u0131'nda meydana gelen u\u00e7ak kazas\u0131na ili\u015fkin soru\u015fturma kapsam\u0131nda tutuklanan kaptan pilot Mahmut Aslan'\u0131n tutuklu\u011funa itiraz edildi.\n\nKaptan pilot Mahmut Aslan'\u0131n avukat\u0131, 24 \u015eubat'ta m\u00fcvekkili hakk\u0131nda \"taksirle \u00f6l\u00fcme ve yaralanmaya neden olma\" su\u00e7undan tutuklama karar\u0131 veren Anadolu 5. Sulh Ceza Hakimli\u011fine itiraz dilek\u00e7esi sundu.\n\nDilek\u00e7ede, kaptan pilot Aslan hakk\u0131ndaki tutuklama karar\u0131 kald\u0131r\u0131larak tahliyesine karar verilmesi istendi.\n\nNE OLMU\u015eTU?\n\nAnadolu Cumhuriyet Ba\u015fsavc\u0131l\u0131\u011f\u0131, 5 \u015eubat'ta 177 yolcu ve 6 m\u00fcrettebat\u0131n bulundu\u011fu \u0130zmir-\u0130stanbul seferini yapan Pegasus Havayollar\u0131na ait yolcu u\u00e7a\u011f\u0131n\u0131n pistten \u00e7\u0131kmas\u0131 sonucu 3 ki\u015finin hayat\u0131n\u0131 kaybetti\u011fi kazaya ili\u015fkin soru\u015fturma ba\u015flatm\u0131\u015ft\u0131.\n\nSoru\u015fturma kapsam\u0131nda, \u015f\u00fcpheli kaptan pilot Mahmut Aslan tedavi g\u00f6rd\u00fc\u011f\u00fc hastaneden taburcu edildikten sonra Anadolu Adalet Saray\u0131na getirilmi\u015f ve burada \u00e7\u0131kar\u0131ld\u0131\u011f\u0131 n\u00f6bet\u00e7i hakimlik\u00e7e tutuklanm\u0131\u015ft\u0131.\n\nAA\n\n\n\nAz \u00f6nce okudu\u011funuz haber, ba\u011f\u0131ms\u0131z bir medya organ\u0131 taraf\u0131ndan size sunuldu.\n\nBa\u011f\u0131ms\u0131z gazetecilik; sermayeye kar\u015f\u0131 halk\u0131, s\u00f6m\u00fcr\u00fcye kar\u015f\u0131 eme\u011fi, e\u015fitsizli\u011fe kar\u015f\u0131 adaleti, sava\u015flara kar\u015f\u0131 bar\u0131\u015f\u0131, piyasac\u0131l\u0131\u011fa kar\u015f\u0131 temel haklar\u0131, talana kar\u015f\u0131 do\u011fay\u0131, erkek \u015fiddetine kar\u015f\u0131 kad\u0131nlar\u0131, istismara kar\u015f\u0131 \u00e7ocuklar\u0131 savunman\u0131n olmazsa olmaz ko\u015fuludur.\n\nSiz de ger\u00e7e\u011fin sesini y\u00fckseltmek ad\u0131na sorumluluk almak istiyorsan\u0131z, sadece birka\u00e7 dakikan\u0131z\u0131 ay\u0131rarak BirG\u00fcn\u2019e abone olabilir ve \u2018#BirG\u00fcnBenim\u2019 diyebilirsiniz.\n\n\u015eimdiden sonsuz te\u015fekk\u00fcrler\u2026\n\nBirG\u00fcn bizim; hepimizin.\n\n", "keywords": [], "meta_keywords": ["pilot", "itiraz dilek\u00e7esi", "karar", "u\u00e7ak kazas\u0131", "Sabiha G\u00f6k\u00e7en Havaliman\u0131"], "tags": [], "authors": [], "publish_date": null, "summary": "", "article_html": "", "meta_description": "\u0130stanbul'daki Sabiha G\u00f6k\u00e7en Havaliman\u0131'nda \u00fc\u00e7 ki\u015finin hayat\u0131n\u0131 kaybetti\u011fi ve 180 ki\u015finin yaraland\u0131\u011f\u0131 u\u00e7ak kazas\u0131na ili\u015fkin kaptan pilot Mahmut Aslan'\u0131n", "meta_lang": "", "meta_favicon": "https://static.birgun.net/static/images/apple-touch-icon.png?1", "meta_data": {"og": {"description": "\u0130stanbul'daki Sabiha G\u00f6k\u00e7en Havaliman\u0131'nda \u00fc\u00e7 ki\u015finin hayat\u0131n\u0131 kaybetti\u011fi ve 180 ki\u015finin yaraland\u0131\u011f\u0131 u\u00e7ak kazas\u0131na ili\u015fkin kaptan pilot Mahmut Aslan'\u0131n", "title": "Sabiha G\u00f6k\u00e7en'deki u\u00e7ak kazas\u0131na ili\u015fkin kaptan pilotun tutuklulu\u011funa itiraz edildi", "url": "https://www.birgun.net/haber/sabiha-gokcen-deki-ucak-kazasina-iliskin-kaptan-pilotun-tutukluluguna-itiraz-edildi-290312", "image": "https://static.birgun.net/resim/haber-detay-resim/2020/03/03/sabiha-gokcen-deki-ucak-kazasina-iliskin-kaptan-pilotun-tutukluluguna-itiraz-edildi-695980-5.jpg", "type": "website", "site_name": "birgun.net"}, "keywords": "pilot, itiraz dilek\u00e7esi, karar, u\u00e7ak kazas\u0131, Sabiha G\u00f6k\u00e7en Havaliman\u0131", "articleid": 290312, "article": {"published": "2020-03-03"}, "twitter": {"url": "https://www.birgun.net/haber/sabiha-gokcen-deki-ucak-kazasina-iliskin-kaptan-pilotun-tutukluluguna-itiraz-edildi-290312", "title": "Sabiha G\u00f6k\u00e7en'deki u\u00e7ak kazas\u0131na ili\u015fkin kaptan pilotun tutuklulu\u011funa itiraz edildi", "description": "\u0130stanbul'daki Sabiha G\u00f6k\u00e7en Havaliman\u0131'nda \u00fc\u00e7 ki\u015finin hayat\u0131n\u0131 kaybetti\u011fi ve 180 ki\u015finin yaraland\u0131\u011f\u0131 u\u00e7ak kazas\u0131na ili\u015fkin kaptan pilot Mahmut Aslan'\u0131n tutuklulu\u011funa itiraz edildi", "site": "@BirGun_Gazetesi"}, "pdate": 20200303, "utime": 20200303170436, "ptime": 20200303165900, "msapplication-starturl": "https://www.birgun.net", "viewport": "width=device-width, initial-scale=1", "content-language": "tr-TR", "language": "Turkish", "robots": "all", "rating": "General", "distribution": "global", "resource-type": "document", "doc-type": "white paper", "doc-class": "living document", "doc-rights": "public", "classification": "Consumers", "medium": "news", "audience": "all", "application-name": "birgun.net", "revisit-after": "1 days"}, "canonical_link": "https://www.birgun.net/haber/sabiha-gokcen-deki-ucak-kazasina-iliskin-kaptan-pilotun-tutukluluguna-itiraz-edildi-290312"}