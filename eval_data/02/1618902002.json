{"source_url": "http://www.imolaoggi.it", "url": "http://www.imolaoggi.it/2020/05/28/troppi-ricatti-ue-lufthansa-rifiuta-piano-di-salvataggio/", "title": "Troppi ricatti UE, Lufthansa rifiuta piano di \u201csalvataggio\u201d", "top_image": "http://www.imolaoggi.it/wp-content/uploads/2015/12/lufthansa.jpg", "meta_img": "http://www.imolaoggi.it/wp-content/uploads/2015/12/lufthansa.jpg", "images": ["https://www.imolaoggi.it/wp-content/uploads/2013/12/logo.png", "http://www.imolaoggi.it/wp-content/themes/BlogNews/images/google.gif", "http://www.imolaoggi.it/wp-content/themes/BlogNews/images/faceb.gif", "http://www.imolaoggi.it/wp-content/uploads/2015/12/lufthansa.jpg", "http://www.imolaoggi.it/wp-content/themes/BlogNews/images/twss.gif", "http://www.imolaoggi.it/wp-content/themes/BlogNews/images/reddit.jpg", "http://www.imolaoggi.it/wp-content/themes/BlogNews/images/vk-share.jpg", "http://www.imolaoggi.it/wp-content/themes/BlogNews/images/delic.gif", "http://www.imolaoggi.it/wp-content/uploads/2019/11/vk.jpg", "http://www.imolaoggi.it/wp-content/themes/BlogNews/images/tecnorati.gif", "http://www.imolaoggi.it/wp-content/uploads/2019/10/telegram.png"], "movies": [], "text": "Troppi ricatti UE, Lufthansa rifiuta piano di \u201csalvataggio\u201d\n\nCondividi\n\nEstratto dell\u2019articolo di Walter Rauhe per \u201cla Stampa\u201d (\u2026) Dall\u2019 ammodernamento della flotta per ridurre le emissioni di anidride carbonica nell\u2019 atmosfera, fino al divieto di pagare dividendi agli azionisti. Il governo inoltre avrebbe voluto nel consiglio di sorveglianza della Lufthansa due suoi rappresentanti e sarebbe entrato con una quota del 20% (innalzabile di un altro 5% + un\u2019 azione) nell\u2019 azionariato della societ\u00e0. Condizioni pesanti i per i vertici della seconda compagnia aerea europea, che per\u00f2 alla fine sembrava essere disponibile ad approvare inghiottendo il rospo.\n\nMa la vera insidia doveva ancora arrivare. Per l\u2019 esattezza da Bruxelles che quando si tratta di sovvenzioni, aiuti o crediti di salvataggio a compagnie aerea (e non solo) ha ovviamente voce in capitolo. In questo caso ha messo come condizione \u00absine qua non\u00bb per dare via libera ai generosi aiuti pubblici la cessione da parte della Lufthansa di alcune rotte nei sui hub storici di Francoforte sul Meno e Monaco di Baviera.\n\n\n\n\n\nUna richiesta a dire il vero nemmeno troppo sfrontata, come definita invece dai vertici della compagnia. Si tratterebbe di cedere sei dei 300 slot. Ma secondo la Lufthansa ugualmente troppi e gi\u00e0 sufficienti per \u00abindebolire la competitivit\u00e0 della compagnia, gi\u00e0 provata economicamente dalla crisi epidemica degli ultimi mesi\u00bb, come si legge in una nota diffusa dal consiglio di sorveglianza. In questo poker che dura ormai da diverse settimane, i vertici della compagnia aerea tedesca sembrano dunque voler giocare il tutto per tutto e puntano alto. O forse giocano solo al bluff. Nove miliardi di aiuti pubblici non sono in fondo poca cosa e il fatto che governo federale e Commissione europea pongano alcuni paletti e condizioni all\u2019 operazione appare cosa piuttosto scontata se non sacrosanta. (\u2026)\n\nSeguiteci sul Canale Telegram https://t.me/imolaoggi sul", "keywords": [], "meta_keywords": ["Imola", "notizie", "news", "cronaca"], "tags": [], "authors": ["Angela Sturza", "Carmine Chin\u00e8", "L. Lapalisss", "Luigi Fazia", "Umberto Borzi"], "publish_date": "Thu May 28 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "", "meta_data": {"keywords": "Imola, notizie, news, cronaca", "twitter": {"card": "summary_large_image", "site": "@ImolaOggi", "creator": "@ImolaOggi", "title": "Troppi ricatti UE, Lufthansa rifiuta piano di \u201csalvataggio\u201d - Imola Oggi", "image": "http://www.imolaoggi.it/wp-content/uploads/2015/12/lufthansa.jpg"}, "fb": {"pages": 1845903395506673, "app_id": 223051664432073}, "og": {"url": "http://www.imolaoggi.it/2020/05/28/troppi-ricatti-ue-lufthansa-rifiuta-piano-di-salvataggio/", "title": "Troppi ricatti UE, Lufthansa rifiuta piano di \u201csalvataggio\u201d - Imola Oggi", "description": "Estratto dell\u2019articolo di Walter Rauhe per \u201cla Stampa\u201d (\u2026) Dall\u2019 ammodernamento della flotta per ridurre le emissioni di anidride carbonica nell\u2019 atmosfera, fino al divieto di pagare dividendi agli azionisti. Il governo inoltre avrebbe voluto nel consiglio di sorveglianza della Lufthansa due suoi rappresentanti e sarebbe entrato con una quota del 20% (innalzabile di un [\u2026]", "type": "article", "image": "http://www.imolaoggi.it/wp-content/uploads/2015/12/lufthansa.jpg"}, "generator": "WordPress 4.9.8"}, "canonical_link": "http://www.imolaoggi.it/2020/05/28/troppi-ricatti-ue-lufthansa-rifiuta-piano-di-salvataggio/"}