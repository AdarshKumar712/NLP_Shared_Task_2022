{"source_url": "https://web.archive.org", "url": "https://web.archive.org/web/20200513211206id_/https://www.agenzianova.com/a/5ea9d25b44fc11.75724935/2916722/2020-04-29/yemen-autorita-aden-annunciano-coprifuoco-di-tre-giorni-per-dopo-casi-coronavirus", "title": "Yemen: autorit\u00e0 Aden annunciano coprifuoco di tre giorni per dopo casi coronavirus", "top_image": "https://www.agenzianova.com/themes/agenzianova/images/frontend/social/twitter_image_src.png", "meta_img": "https://www.agenzianova.com/themes/agenzianova/images/frontend/social/twitter_image_src.png", "images": ["https://cdn.agenzianova.com/html/agenzianova/box/scarica_app/disponibile_su_google_play.png", "https://www.facebook.com/tr?id=423651367999996&ev=PageView&noscript=1", "https://www.agenzianova.com/themes/agenzianova/images/frontend/frame/header/logo.png", "https://www.agenzianova.com/themes/agenzianova/images/frontend/frame/header/icon_rss.gif", "https://web.archive.org/files/html/servizi_italiani/icone/panorama_energia.gif", "https://www.agenzianova.com/themes/agenzianova/images/frontend/social/twitter_image_src.png", "https://cdn.agenzianova.com/html/agenzianova/box/scarica_app/scarica_su_apple_store.png", "https://web.archive.org/files/html/servizi_italiani/icone/difesa_e_sicurezza.gif", "https://web.archive.org/files/html/servizi_italiani/icone/l_italia_vista_dagli_altri.gif", "https://www.agenzianova.com/themes/agenzianova/images/frontend/frame/header/icon_facebook.gif", "https://web.archive.org/files/html/servizi_italiani/icone/speciale-energia.jpg", "https://www.agenzianova.com/themes/agenzianova/images/frontend/frame/header/icon_twitter.gif", "https://cdn.agenzianova.com/banner/agenzianova/scarica_ticker.gif", "https://web.archive.org/files/html/servizi_italiani/icone/panorama_internazionale.gif", "https://cdn.agenzianova.com/banner/agenzianova/LDO_728x90-versione1.jpg", "https://web.archive.org/files/html/servizi_italiani/icone/speciale-difesa.jpg", "https://cdn.agenzianova.com/html/servizi_italiani/icone/atlantide.gif", "https://web.archive.org/files/html/servizi_italiani/icone/speciale-scuola.jpg", "https://cdn.agenzianova.com/banner/agenzianova/arab_news.jpg", "https://web.archive.org/files/html/servizi_italiani/icone/business-news.jpg", "https://web.archive.org/files/html/servizi_italiani/icone/speciale-infrastrutture.jpg", "https://cdn.agenzianova.com/html/servizi_italiani/icone/mezzaluna.gif", "https://web.archive.org/files/html/servizi_italiani/icone/panorama_arabo.gif", "https://web.archive.org/files/html/servizi_italiani/icone/visto_dalla_cina.gif", "https://cdn.agenzianova.com/html/servizi_italiani/icone/corno_d_africa.gif"], "movies": [], "text": "\u00a9 Agenzia Nova - Riproduzione riservata\n\n- Le autorit\u00e0 della citt\u00e0 portuale di Aden, nel sud dello Yemen, hanno annunciato un coprifuoco di tre giorni e di 24 ore a partire dalla mezzanotte di oggi, dopo che sono stati confermati cinque casi coronavirus. L'annuncio \u00e8 arrivato dal Consiglio di transizione del sud dello Yemen (Stc), il gruppo separatista che lo scorso 26 aprile ha annunciato l\u2019autogoverno nei governatorati meridionali, tra cui Aden. La citt\u00e0 di Aden \u00e8 la sede provvisoria del governo del presidente Abd Rabbo Mansour Hadi dopo l\u2019espulsione delle autorit\u00e0 riconosciute dalla capitale Sana\u2019a avvenuta alla fine del 2014 per mano dei ribelli sciiti Houthi. Nel 2015 Hadi ha richiesto il sostegno dei paesi del Golfo contro l\u2019insurrezione nel nord del paese appoggiata dall\u2019Iran, con l\u2019Arabia Saudita egli Emirati che hanno organizzato un\u2019alleanza di vari paesi per contrastare i ribelli Houthi. Nel 2019, una parte delle forze dello Yemen meridionale ha annunciato la volont\u00e0 di autogovernarsi non riconoscendo l\u2019autorit\u00e0 dell\u2019esecutivo di Hadi, aumentando ulteriormente la crisi nel paese. L\u2019Stc e le forze governative hanno raggiunto un accordo nel novembre 2019 a Riad in Arabia Saudita, tuttavia, nelle ultime settimane le forze separatiste hanno annunciato l\u2019intenzione di autogovernarsi, aprendo la via ad una nuova crisi. L'Arabia Saudita ha sottolineato la necessit\u00e0 di ripristinare la situazione di normalit\u00e0 ad Aden, portandola alle condizioni esistenti prima dell'annuncio dell\u2019Sts.(Res)", "keywords": [], "meta_keywords": [""], "tags": [], "authors": [], "publish_date": "Wed Apr 29 00:00:00 2020", "summary": "", "article_html": "", "meta_description": "Le autorit\u00e0 della citt\u00e0 portuale di Aden, nel sud dello Yemen, hanno annunciato un coprifuoco di tre giorni e di 24 ore a partire dalla...", "meta_lang": "it", "meta_favicon": "https://www.agenzianova.com/themes/agenzianova/images/common/favicon.ico", "meta_data": {"generator": "BB", "robots": "index, follow", "title": "Yemen: autorit\u00e0 Aden annunciano coprifuoco di tre giorni per dopo casi coronavirus", "description": "Le autorit\u00e0 della citt\u00e0 portuale di Aden, nel sud dello Yemen, hanno annunciato un coprifuoco di tre giorni e di 24 ore a partire dalla...", "language": "it", "og": {"locale": "it_IT", "type": "website", "site_name": "Agenzia Nova", "url": "https://www.agenzianova.com/a/5ea9d25b44fc11.75724935/2916722/2020-04-29/yemen-autorita-aden-annunciano-coprifuoco-di-tre-giorni-per-dopo-casi-coronavirus", "title": "Yemen: autorit\u00e0 Aden annunciano coprifuoco di tre giorni per dopo casi coronavirus", "description": "Le autorit\u00e0 della citt\u00e0 portuale di Aden, nel sud dello Yemen, hanno annunciato un coprifuoco di tre giorni e di 24 ore a partire dalla...", "image": "https://www.agenzianova.com/themes/agenzianova/images/frontend/social/twitter_image_src.png"}, "twitter": {"card": "summary_large_image", "site": "@agenzia_nova", "title": "Yemen: autorit\u00e0 Aden annunciano coprifuoco di tre giorni per dopo casi coronavirus", "description": "Le autorit\u00e0 della citt\u00e0 portuale di Aden, nel sud dello Yemen, hanno annunciato un coprifuoco di tre giorni e di 24 ore a partire dalla...", "image": "https://www.agenzianova.com/themes/agenzianova/images/frontend/social/twitter_image_src.png"}}, "canonical_link": "https://www.agenzianova.com/a/5ea9d25b44fc11.75724935/2916722/2020-04-29/yemen-autorita-aden-annunciano-coprifuoco-di-tre-giorni-per-dopo-casi-coronavirus"}