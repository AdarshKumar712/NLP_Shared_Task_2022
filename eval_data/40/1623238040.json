{"source_url": "https://web.archive.org", "url": "https://web.archive.org/web/20200619185138id_/https://dziennik-polityczny.com/2020/06/02/rydzyk-zaskoczyl-andrzeja-dude-telefonem-ujawniono-tresc-rozmowy/", "title": "Rydzyk ZASKOCZY\u0141 Andrzeja Dud\u0119 telefonem! Ujawniono tre\u015b\u0107 rozmowy", "top_image": "https://dziennik-polityczny.com/wp-content/uploads/2020/06/000A60AYEQHA03I8-C122-F4.jpg", "meta_img": "https://dziennik-polityczny.com/wp-content/uploads/2020/06/000A60AYEQHA03I8-C122-F4.jpg", "images": ["https://dziennik-polityczny.com/wp-content/uploads/2020/06/fakt.pl_Image_O9bMlvRidKmbCcLA-160x120.jpg", "https://dziennik-polityczny.com/wp-content/uploads/2020/06/000A60AYEQHA03I8-C122-F4-678x381.jpg", "https://dziennik-polityczny.com/polub_nas.jpg", "https://dziennik-polityczny.com/wp-content/plugins/social-media-icons-widget/icons/medium/rss.jpg", "https://dziennik-polityczny.com/wp-content/uploads/2020/06/images-4-150x150.jpg", "https://secure.gravatar.com/avatar/434e45e3c649d67d42abe2b1658eff09?s=80&d=mm&r=g", "https://dziennik-polityczny.com/wp-content/uploads/2020/06/fakt.pl_Image_M9ifbqv4E8ICZ0f1-160x120.jpg", "https://dziennik-polityczny.com/wp-content/plugins/social-media-icons-widget/icons/medium/youtube.jpg", "https://dziennik-polityczny.com/wp-content/uploads/2020/06/fakt.pl_Image_BM43RzuRsE9Kddn4-160x120.jpg", "https://dziennik-polityczny.com/wp-content/uploads/2020/06/download-5-160x120.jpg", "https://dziennik-polityczny.com/wp-content/uploads/2020/06/39111b08-6e1f-442a-8638-242c7244a52a-640x381-1-150x150.jpg", "https://dziennik-polityczny.com/wp-content/uploads/2020/06/fakt.pl_Image_prFdxMCcUKmpNSwQ-160x120.jpg", "https://dziennik-polityczny.com/wp-content/uploads/2020/06/download-4-160x120.jpg", "https://dziennik-polityczny.com/wp-content/uploads/2020/06/e0344646-fe20-4303-a143-143f2d4fac51-160x120.jpg", "https://dziennik-polityczny.com/wp-content/uploads/2020/06/000A60AYEQHA03I8-C122-F4.jpg", "https://dziennik-polityczny.com/wp-content/uploads/2020/06/Gen.-John-K.-Evans-970x542-1-150x150.jpg", "https://dziennik-polityczny.com/wp-content/plugins/social-media-icons-widget/icons/medium/twitter.jpg", "https://dziennik-polityczny.com/wp-content/uploads/2017/06/frame-1.png", "https://secure.gravatar.com/avatar/70fc3667c9622e8dd5e491194bd1d379?s=80&d=mm&r=g", "https://dziennik-polityczny.com/wp-content/plugins/social-media-icons-widget/icons/medium/facebook.jpg", "https://dziennik-polityczny.com/wp-content/uploads/2020/06/fakt.pl_Image_J62EPQMxsoz7NI0Q-160x120.jpg"], "movies": [], "text": "Prezydent Andrzej Duda by\u0142 go\u015bciem programu \u201eRozmowy niedoko\u0144czone\u201d Telewizji Trwam i Radia Maryja. W pewnym momencie do studia zadzwoni\u0142 o. Tadeusz Rydzyk. \u2013 Jest jeszcze wiele do zrobienia i dlatego gratuluj\u0119 panu si\u0142y. \u017bycz\u0119, aby wygrywa\u0142y si\u0142y propolskie \u2013 powiedzia\u0142 redemptorysta.\n\nPrezydent w wywiadzie m\u00f3wi\u0142 m.in. o koronawirusie i zwi\u0105zanych z nim problemach gospodarczych. \u2013 Wierz\u0119 w to, \u017ce przejdziemy przez ten kryzysowy czas, \u017ce uda si\u0119 uratowa\u0107 miejsca pracy i wr\u00f3ci\u0107 na drog\u0119 szybkiego rozwoju, jakie mieli\u015bmy jeszcze kilka miesi\u0119cy temu. Prosz\u0119 o wsparcie, prosz\u0119 o wyrozumia\u0142o\u015b\u0107, \u017ceby m\u00f3wi\u0107 o problemach, kiedy dostrzegacie niedostatki. Je\u015bli ja s\u0142ysz\u0119, \u017ce co\u015b jest niedobrego, bo daje mi to szans\u0119, \u017ceby to naprawi\u0107. Prosz\u0119 o wsparcie, \u017ceby mobilizowa\u0107 swoje rodziny, swoich s\u0105siad\u00f3w, \u017ceby poszli do urn, oddali g\u0142os, \u017ceby jak najwi\u0119cej nas do tego g\u0142osowania posz\u0142o, \u017ceby\u015bmy g\u0142osowali dobrze dla Polski \u2013 powiedzia\u0142 Andrzej Duda.\n\nW pewnym momencie do studia nieoczekiwanie zadzwoni\u0142 o. Tadeusz Rydzyk. Redemptorysta podzi\u0119kowa\u0142 Andrzejowi Dudzie za jego si\u0142\u0119, a tak\u017ce podkre\u015bli\u0142, \u017ce obecnie \u201eludzie s\u0105 lepiej traktowani\u201d. Za\u0142o\u017cyciel Radia Maryja zwr\u00f3ci\u0142 jednak uwag\u0119, \u017ce \u201er\u00f3\u017cne genderowe historie s\u0105 obecne w polskich szko\u0142ach a liberalno-lewicowe media nadal nie zosta\u0142y zrepolonizowane\u201d. \u2013 Jest jeszcze wiele do zrobienia i dlatego gratuluj\u0119 panu si\u0142y. \u017bycz\u0119, aby wygrywa\u0142y si\u0142y propolskie \u2013 doda\u0142.\n\n\u2013 Realizujemy ten proces repolonizacji. \u017beby poda\u0107 przyk\u0142ad, popatrzmy chocia\u017cby na bank Pekao SA. Dzieje si\u0119 to, ale to procesy wyst\u0119puj\u0105ce w gospodarce, ani \u0142atwe ani szybkie. Najwa\u017cniejsze jest to, \u017ce ten kr\u0119gos\u0142up w Polakach jest silny. Jednak w wi\u0119kszo\u015bci jako spo\u0142ecze\u0144stwo mamy to, co nazywam polskim my\u015bleniem. To trzeba pokazywa\u0107, bo wierz\u0119, \u017ce to nas ku dobremu prowadzi. Polska zmienia si\u0119 na lepsze, ale wierz\u0119, \u017ce ten proces przy\u015bpieszy. Mam zawsze ten sw\u00f3j polski punkt widzenia \u2013 odpowiedzia\u0142 prezydent.\n\n\u0179R\u00d3D\u0141O: RADIO MARYJA / DORZECZY.PL", "keywords": [], "meta_keywords": [""], "tags": [], "authors": [], "publish_date": "Tue Jun  2 00:00:00 2020", "summary": "", "article_html": "", "meta_description": "", "meta_lang": "pl", "meta_favicon": "/favicon.ico", "meta_data": {"viewport": "width=device-width, initial-scale=1.0", "robots": "index, follow", "googlebot": "index, follow, max-snippet:-1, max-image-preview:large, max-video-preview:-1", "bingbot": "index, follow, max-snippet:-1, max-image-preview:large, max-video-preview:-1", "og": {"locale": "pl_PL", "type": "article", "title": "Rydzyk ZASKOCZY\u0141 Andrzeja Dud\u0119 telefonem! Ujawniono tre\u015b\u0107 rozmowy | Dziennik Polityczny", "description": "Prezydent Andrzej Duda by\u0142 go\u015bciem programu \u201eRozmowy niedoko\u0144czone\u201d Telewizji Trwam i Radia Maryja. W pewnym momencie do studia zadzwoni\u0142 o. Tadeusz Rydzyk. \u2013 Jest jeszcze [...]", "url": "https://dziennik-polityczny.com/2020/06/02/rydzyk-zaskoczyl-andrzeja-dude-telefonem-ujawniono-tresc-rozmowy/", "site_name": "Dziennik Polityczny", "image": {"identifier": "https://dziennik-polityczny.com/wp-content/uploads/2020/06/000A60AYEQHA03I8-C122-F4.jpg", "width": 815, "height": 496}}, "article": {"publisher": "https://www.facebook.com/NiezaleznyDziennikPolityczny/", "published_time": "2020-06-02T06:35:53+00:00"}, "twitter": {"card": "summary_large_image", "creator": "@PolitycznyDz", "site": "@PolitycznyDz"}, "onesignal": "wordpress-plugin"}, "canonical_link": "https://dziennik-polityczny.com/2020/06/02/rydzyk-zaskoczyl-andrzeja-dude-telefonem-ujawniono-tresc-rozmowy/"}