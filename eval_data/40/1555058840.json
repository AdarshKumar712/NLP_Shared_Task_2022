{"source_url": "https://web.archive.org", "url": "https://web.archive.org/web/20210416224655id_/https://strajk.eu/czy-beda-wybory-prezydenckie/", "title": "Czy b\u0119d\u0105 wybory prezydenckie? \u2013 Portal STRAJK", "top_image": "https://strajk.eu/wp-content/uploads/2015/05/wybory-parlamentarne-2011.jpg", "meta_img": "https://strajk.eu/wp-content/uploads/2015/05/wybory-parlamentarne-2011.jpg", "images": ["https://strajk.eu/wp-content/uploads/2021/04/Andrzej-Dziega-1-406x233.jpg", "https://strajk.eu/wp-content/uploads/2021/03/4365115422_c5371b3f00_c-406x233.jpg", "https://strajk.eu/wp-content/uploads/2018/09/strajk-horizontal-251x300.png", "https://strajk.eu/wp-content/uploads/2021/04/Andrzej-Dziega-1-104x74.jpg", "https://strajk.eu/wp-content/uploads/2020/12/maxresdefault-33-406x233.jpg", "https://strajk.eu/wp-content/uploads/2021/03/34863972586_b42d72c5d8_c-406x233.jpg", "https://strajk.eu/wp-content/uploads/2021/03/13974181800_649e6e5ae9_c-406x233.jpg", "https://strajk.eu/wp-content/uploads/2015/05/wybory-parlamentarne-2011.jpg", "https://strajk.eu/wp-content/uploads/2020/12/39674376841_cde3d2b005_c-406x233.jpg", "data:image/gif;base64,R0lGODdhAQABAPAAAMPDwwAAACwAAAAAAQABAAACAkQBADs=", "https://strajk.eu/wp-content/uploads/2019/11/z22131882IEZbigniew-Ziobro-w-Senacie-406x233.jpg", "https://strajk.eu/wp-content/uploads/2021/04/44871195525_f882480298_c-406x233.jpg", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIzMjAiIGhlaWdodD0iMzgyIiB2aWV3Qm94PSIwIDAgMzIwIDM4MiI+PHJlY3Qgd2lkdGg9IjEwMCUiIGhlaWdodD0iMTAwJSIgZmlsbD0iI2NmZDRkYiIvPjwvc3ZnPg==", "https://strajk.eu/wp-content/uploads/2021/04/ikonowicz-406x233.jpg", "https://strajk.eu/wp-content/uploads/2018/09/strajk-horizontal.png", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIxMDQiIGhlaWdodD0iNzQiIHZpZXdCb3g9IjAgMCAxMDQgNzQiPjxyZWN0IHdpZHRoPSIxMDAlIiBoZWlnaHQ9IjEwMCUiIGZpbGw9IiNjZmQ0ZGIiLz48L3N2Zz4=", "https://strajk.eu/wp-content/uploads/2021/04/maxresdefault-53-104x74.jpg", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNTEiIGhlaWdodD0iMzAwIiB2aWV3Qm94PSIwIDAgMjUxIDMwMCI+PHJlY3Qgd2lkdGg9IjEwMCUiIGhlaWdodD0iMTAwJSIgZmlsbD0iI2NmZDRkYiIvPjwvc3ZnPg==", "https://strajk.eu/wp-content/uploads/2021/04/blok-ul.-Mala-master-deweloper-104x74.jpg", "https://strajk.eu/wp-content/uploads/2016/09/Rotes_Rathaus-104x74.jpg", "https://strajk.eu/wp-content/uploads/2021/04/38184666566_fe0ab1d435_c-406x233.jpg", "https://strajk.eu/wp-content/uploads/2019/11/paw\u0142owicz-piotrowicz-twitter-406x233.jpg", "https://strajk.eu/wp-content/uploads/2018/11/Climate-change-basics-what-is-climate-change-hero-1024x615-104x74.jpg", "https://strajk.eu/wp-content/uploads/2021/04/z26932085VRasistowski-skandal-w-IV-lidze--104x74.jpg", "https://web.archive.org/wp-content/uploads/2017/11/strajk_header_logotype_3.png", "https://strajk.eu/wp-content/uploads/2021/04/sad-406x233.jpg", "https://strajk.eu/wp-content/uploads/2021/04/0d402236-e0d5-49ed-9007-18774a288e4e-104x74.jpeg", "https://strajk.eu/wp-content/uploads/2018/10/logo.png", "https://strajk.eu/wp-content/uploads/2019/09/kaczy\u0144ski-wikipedia-406x233.jpg", "https://strajk.eu/wp-content/uploads/2021/04/z26932085VRasistowski-skandal-w-IV-lidze--406x233.jpg", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSI0MDYiIGhlaWdodD0iMjMzIiB2aWV3Qm94PSIwIDAgNDA2IDIzMyI+PHJlY3Qgd2lkdGg9IjEwMCUiIGhlaWdodD0iMTAwJSIgZmlsbD0iI2NmZDRkYiIvPjwvc3ZnPg==", "https://strajk.eu/wp-content/uploads/2021/04/0d402236-e0d5-49ed-9007-18774a288e4e-406x233.jpeg", "https://strajk.eu/wp-content/uploads/2021/03/Samia-Suluhu-406x233.jpeg", "https://strajk.eu/wp-content/uploads/2021/03/420-406x233.jpg", "https://strajk.eu/wp-content/uploads/2015/05/wybory-parlamentarne-2011-801x475.jpg", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSI4MDEiIGhlaWdodD0iNDc1IiB2aWV3Qm94PSIwIDAgODAxIDQ3NSI+PHJlY3Qgd2lkdGg9IjEwMCUiIGhlaWdodD0iMTAwJSIgZmlsbD0iI2NmZDRkYiIvPjwvc3ZnPg==", "https://strajk.eu/wp-content/uploads/2020/01/Borys_Budka_Sejm_03-406x233.jpg", "https://strajk.eu/wp-content/uploads/2021/04/42194280052_8d294a3127_c-104x74.jpg"], "movies": [], "text": "flickr.com/drabikpany\n\nTrwa niewypowiedziana wojna w mediach miedzy opozycj\u0105 a rz\u0105dz\u0105c\u0105 koalicj\u0105 o to, kiedy maja odby\u0107 si\u0119 wybory prezydenckie.\n\nDonald Tusk w wywiadzie dla \u201eGazety Wyborczej\u201d nie przebiera w s\u0142owach, kiedy m\u00f3wi: \u201eTylko wariat albo zbrodniarz m\u00f3g\u0142by proponowa\u0107 ludziom p\u00f3j\u015bcie do lokali wyborczych\u201d. Wyra\u017ca tez pewno\u015b\u0107 \u017ce PiS jednak odwo\u0142a termin wybor\u00f3w, wyznaczony na 10 maja, poniewa\u017c to jest tak wielkie ryzyko, \u017ce patia rz\u0105dz\u0105ca go, wed\u0142ug Tuska, nie podejmie.\n\nOpozycja jest jednomy\u015blna: w tej sytuacji przeprowadzenie wybor\u00f3w b\u0119dzie fikcj\u0105. Spowoduje nie tylko zagro\u017cenie dla zdrowia uczestnik\u00f3w wybor\u00f3w, cz\u0142onk\u00f3w komisji wyborczych i wszystkich, kt\u00f3rzy wok\u00f3\u0142 wybor\u00f3w b\u0119d\u0105 pracowa\u0107, ale te\u017c narusza podstawowe warto\u015bci procesu wyborczego. Od niesprawiedliwych kampanii przedwyborczych, w kt\u00f3rych urz\u0119duj\u0105cy prezydent je\u017adzi po kraju i lansuje si\u0119 w mediach, po ograniczenie dost\u0119pu do urn dla znacznej cz\u0119\u015bci wyborc\u00f3w, powodowanych lekiem przed epidemi\u0105.\n\n\u201e(\u2026) Dzisiaj dla mnie najwa\u017cniejsze jest, \u017ceby nikt w Polsce nie zosta\u0142 sam i ka\u017cdy czu\u0142 si\u0119 bezpiecznie, \u017ceby\u015bmy jako politycy doprowadzili do momentu, w kt\u00f3rym powiemy, \u017ce opanowali\u015bmy sytuacj\u0119 zwi\u0105zan\u0105 z pandemi\u0105 koronawirusa. Wybory mog\u0105 poczeka\u0107, kampania mo\u017ce poczeka\u0107. \u2013 m\u00f3wi\u0142 Robert Biedro\u0144, kandydat Lewicy.\n\nJednak rz\u0105dz\u0105cy nic sobie z tego nie robi\u0105. W wywiadzie dla RMF FM Jaros\u0142aw Kaczy\u0144ski powo\u0142a\u0142 si\u0119, o dziwo, na swoje przywi\u0105zanie do obowi\u0105zuj\u0105cych przepis\u00f3w prawa.\n\n\u201eJestem przekonany, \u017ce w tej chwili nie ma \u017cadnych przes\u0142anek do tego, \u017ceby wprowadzi\u0107 stan kl\u0119ski \u017cywio\u0142owej czyli ten \u2013 mo\u017cna powiedzie\u0107 \u2013 najs\u0142abszy ze stan\u00f3w nadzwyczajnych. A tylko wtedy wybory mog\u0105 by\u0107 od\u0142o\u017cone, wi\u0119c pami\u0119tajmy o tym ograniczeniu konstytucji\u201d, m\u00f3wi\u0142.\n\nW RMF FM wielokrotnie powo\u0142ywa\u0142 si\u0119 na konstytucj\u0119. \u2013 To nie jest tak, \u017ce my mo\u017cemy powiedzie\u0107, \u017ce odk\u0142adamy wybory, musz\u0105 by\u0107 przes\u0142anki konstytucyjne. Tych przes\u0142anek w tym momencie w moim najg\u0142\u0119bszym przekonaniu nie ma i mam naprawd\u0119 nadziej\u0119 bardzo mocn\u0105 na to, \u017ce nie b\u0119dzie ich tak\u017ce w ostatnim okresie przed 10 maja \u2013 m\u00f3wi\u0142 Kaczy\u0144ski.\n\nKaczy\u0144skiego zdaniem, wybory mo\u017cna prze\u0142o\u017cy\u0107 tylko w wypadku, kiedy \u201esytuacja w kraju si\u0119 zmieni\u201d, a to, podkre\u015bli\u0142, jest na razie nierealne, poniewa\u017c, wprowadzenie stanu nadzwyczajnego, grozi\u0142oby \u201ebardzo mocnym\u201d ograniczeniem praw obywatelskich\n\n70 proc. pytanych Polak\u00f3w jest za zmian\u0105 daty wybor\u00f3w prezydenckich.", "keywords": [], "meta_keywords": [""], "tags": ["Kaczy\u0144\u015bki", "walka polityczna", "tusk", "opozycja", "wybory prezydenckie"], "authors": ["Zobacz Inne Artyku\u0142y Autora", "Oj Tam Tam"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "https://strajk.eu/wp-content/uploads/2018/09/favicon.ico", "meta_data": {"viewport": "width=device-width, initial-scale=1, maximum-scale=1, user-scalable=0", "og": {"title": "Czy b\u0119d\u0105 wybory prezydenckie? - Portal STRAJK", "type": "article", "description": "Trwa niewypowiedziana wojna w mediach miedzy opozycj\u0105 a rz\u0105dz\u0105c\u0105 koalicj\u0105 o to, kiedy maja odby\u0107 si\u0119", "url": "https://strajk.eu/czy-beda-wybory-prezydenckie/", "site_name": "Portal STRAJK", "image": "https://strajk.eu/wp-content/uploads/2015/05/wybory-parlamentarne-2011.jpg"}, "theme-color": "#da0308", "msapplication-navbutton-color": "#da0308", "apple-mobile-web-app-capable": "yes", "apple-mobile-web-app-status-bar-style": "black-translucent", "google-site-verification": "iAmcUFeGzfHwwqTjeb_4LiZ47zu1UpUsb_yszdvVtd0", "generator": "Powered by WPBakery Page Builder - drag and drop page builder for WordPress."}, "canonical_link": "https://strajk.eu/czy-beda-wybory-prezydenckie/"}