{"source_url": "https://web.archive.org", "url": "https://web.archive.org/web/20200805144258id_/https://pl.sputniknews.com/polska/2020022411981534-polska-moze-opuscic-ue-tusk-nie-sadze/", "title": "Polska mo\u017ce opu\u015bci\u0107 UE? Tusk: Nie s\u0105dz\u0119", "top_image": "https://cdnpl2.img.sputniknews.com/images/1198/20/11982019.jpg", "meta_img": "https://cdnpl2.img.sputniknews.com/images/1198/20/11982019.jpg", "images": ["data:image/svg+xml,%3Csvg%20xmlns='http://www.w3.org/2000/svg'%20width='705'%20height='375'%3E%3C/svg%3E", "https://web.archive.org/services/counter/?project=&obj_id=11981534&obj_type=article&action_type=&ts=1596638578", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdnpl1.img.sputniknews.com/i/avatar-default.png", "https://cdnpl2.img.sputniknews.com/images/1198/20/11982019.jpg", "https://cdnpl1.img.sputniknews.com/img/1198/19/11981968_0:0:3026:1638_1000x541_80_0_0_54827f7fbe19d7c056df2e1f7c36c398.jpg", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E"], "movies": [], "text": "Podczas poniedzia\u0142kowego wyk\u0142adu w Bia\u0142ymstoku Donald Tusk m\u00f3wi\u0142 o prespektywach \u201ePolexitu\u201d. Wed\u0142ug przewodnicz\u0105cego EPL, wyprowadzenie Polski z Unii Europejskiej jest ma\u0142o prawdopodobne.\n\nBy\u0142y premier, przewodnicz\u0105cy Europejskiej Partii Ludowej Donald Tusk wyst\u0105pi\u0142 z przem\u00f3wieniem na Uniwersytecie w Bia\u0142ysmtoku, gdzie zainaugurowa\u0142 Festiwal Dyplomatyczny w Bia\u0142ymstoku na wydziale prawa.\n\nW swoim wyst\u0105pieniu Donald Tusk m\u00f3wi\u0142 m. in. o stanie Unii Europejskiej i perspektywach tzw. Polexitu.\n\nNie s\u0105dz\u0119, \u017ceby w przewidywalnej przysz\u0142o\u015bci kto\u015b odwa\u017cy\u0142 si\u0119 publicznie zadeklarowa\u0107 jako polityczny projekt, program wyprowadzenie Polski z UE. Ja si\u0119 obawiam czego\u015b w jakim\u015b sensie du\u017co powa\u017cniejszego - \u017ce b\u0119dziemy zachowywa\u0107 si\u0119 troch\u0119 jak dzieci, kt\u00f3re nie czuj\u0105 si\u0119 odpowiedzialne za ca\u0142\u0105 rodzin\u0119 i kt\u00f3re b\u0119d\u0105 uczestniczy\u0142 w takim pochodzie lunatyk\u00f3w - oceni\u0142 by\u0142y premier.\n\nDonald Tusk przestrzega\u0142 tak\u017ce, \u017ce mog\u0105cy zatryumfowa\u0107 w polskiej polityce prowincjonalizm \u201eb\u0119dzie dla nas zab\u00f3jczy\u201d, a Polska powinna by\u0107 bardziej otwarta na to, co si\u0119 dzieje na \u015bwiecie.\n\n\u201ePowinni\u015bmy pami\u0119ta\u0107 o tym, \u017ceby Polska nie stan\u0119\u0142a w takim pochodzie lunatyk\u00f3w, kt\u00f3rzy nie chc\u0105 wyj\u015bcia z UE, nie chc\u0105 rozbicia UE, ale mniej lub bardziej \u015bwiadomie robi\u0105 wszystko, \u017ceby do os\u0142abienia UE dosz\u0142o\" - doda\u0142 szef Europejskiej Partii Ludowej.\n\nPolacy nie boj\u0105 si\u0119 Polexitu, bo w niego nie wierz\u0105\n\nJak wynika z przeprowadzonego przez pracowni\u0119 Estymator dla portalu DoRzeczy sonda\u017cu, Polacy nie wierz\u0105 w wyj\u015bcie Polski z Unii Europejskiej. Wed\u0142ug sonda\u017cu a\u017c 80 procent badanych uwa\u017ca, \u017ce Polexit nie jest prawdopodobny\n\nZa \u201eraczej nieprawdopodobne\u201d opuszczenie wsp\u00f3lnoty przez nasz kraj uznaje 47,2 proc. badanych, za\u015b 33,5 proc. za \u201ezdecydowanie nieprawdopodobne\u201d. \u0141\u0105cznie daje to zdecydowany wynik 80,7 pkt. proc.\n\nTylko 16,6 proc. ankietowanych wierzy w wyprowadzenie kraju z Unii. Z tego 3,3 proc. badanych twierdzi, \u017ce Polexit jest \u201ebardzo prawdopodobny\u201d, a \u201eraczej prawdopodobny\u201d scenariusz przysz\u0142o\u015bci Polski przedstawiany przez opozycj\u0119 uznaje 13,3 proc. \u0141\u0105cznie to 16,6 pkt. proc.\n\n2,6 proc. badanych nie ma zdania w tej kwestii.", "keywords": [], "meta_keywords": ["Donald Tusk o polexicie"], "tags": ["Unia Europejska", "Koronawirus Liczba zaka\u017conych: Liczba os\u00f3b, kt\u00f3re wyzdrowia\u0142y: Liczba ofiar \u015bmiertelnych:", "Donald Tusk", "Polexit"], "authors": [], "publish_date": null, "summary": "", "article_html": "", "meta_description": "Podczas poniedzia\u0142kowego wyk\u0142adu w Bia\u0142ymstoku Donald Tusk m\u00f3wi\u0142 o prespektywach \u201ePolexitu\u201d. Wed\u0142ug przewodnicz\u0105cego EPL, wyprowadzenie Polski z Unii Europejskiej jest...", "meta_lang": "pl", "meta_favicon": "https://cdnpl2.img.sputniknews.com/i/sputnik.png", "meta_data": {"description": "Podczas poniedzia\u0142kowego wyk\u0142adu w Bia\u0142ymstoku Donald Tusk m\u00f3wi\u0142 o prespektywach \u201ePolexitu\u201d. Wed\u0142ug przewodnicz\u0105cego EPL, wyprowadzenie Polski z Unii Europejskiej jest...", "keywords": "Donald Tusk o polexicie", "news_keywords": "Donald Tusk o polexicie", "robots": "all", "format-detection": "telephone=no", "analytics": {"site_domain": "pl.sputniknews.com", "article_id": 11981534, "p_ts": 1582570140, "rubric": "polska", "tags": "Donald Tusk o polexicie"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://pl.sputniknews.com/polska/2020022411981534-polska-moze-opuscic-ue-tusk-nie-sadze/", "title": "Polska mo\u017ce opu\u015bci\u0107 UE? Tusk: Nie s\u0105dz\u0119", "description": "Podczas poniedzia\u0142kowego wyk\u0142adu w Bia\u0142ymstoku Donald Tusk m\u00f3wi\u0142 o prespektywach \u201ePolexitu\u201d. Wed\u0142ug przewodnicz\u0105cego EPL, wyprowadzenie Polski z Unii Europejskiej jest...", "image": "https://pl.sputniknews.com/sharing_snippet/11981534.png?1582570140"}, "fb": {"app_id": 102846830059534, "pages": 998778393644558}, "apple-itunes-app": "app-id=969452947, app-argument=com.sputniknews://article?issuer_id=36&issuer_article_id=11981534", "google-play-app": "app-id=com.sputniknews.sputnik", "og": {"title": "Polska mo\u017ce opu\u015bci\u0107 UE? Tusk: Nie s\u0105dz\u0119", "url": "https://pl.sputniknews.com/polska/2020022411981534-polska-moze-opuscic-ue-tusk-nie-sadze/", "type": "website", "description": "Podczas poniedzia\u0142kowego wyk\u0142adu w Bia\u0142ymstoku Donald Tusk m\u00f3wi\u0142 o prespektywach \u201ePolexitu\u201d. Wed\u0142ug przewodnicz\u0105cego EPL, wyprowadzenie Polski z Unii Europejskiej jest...", "image": {"identifier": "https://cdnpl2.img.sputniknews.com/images/1198/20/11982019.jpg", "width": 705, "height": 375}}, "lastmod": "2020-02-24T18:52:35Z", "pubdate": "2020-02-24T19:49:00Z", "url_type": "usual"}, "canonical_link": "https://pl.sputniknews.com/polska/2020022411981534-polska-moze-opuscic-ue-tusk-nie-sadze/"}