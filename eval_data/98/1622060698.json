{"source_url": "https://web.archive.org", "url": "https://web.archive.org/web/20210122230350id_/https://www.mynet.com/enfekte-prens-partiye-katildigi-icin-ozur-diledi-110106525076", "title": "'Enfekte prens' partiye kat\u0131ld\u0131\u011f\u0131 i\u00e7in \u00f6z\u00fcr diledi!", "top_image": "https://imgrosetta.mynet.com.tr/file/12028535/12028535-700x400.jpg", "meta_img": "https://imgrosetta.mynet.com.tr/file/12028535/12028535-700x400.jpg", "images": ["data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw==", "https://img7.mynet.com/mynet-logo.png", "https://www.facebook.com/tr?id=925116257506425&ev=PageView&noscript=1", "https://imgrosetta.mynet.com.tr/file/12028535/12028535-700x400.jpg", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://imgrosetta.mynet.com.tr/file/12028535/12028535-728xauto.jpg", "https://img7.mynet.com/rosetta/services/static/google-news.svg"], "movies": [], "text": "\u0130spanya\u2019da d\u00fczenlenen bir partiye kat\u0131lan ve daha sonra koronavir\u00fcs (Covid-19) testi pozitif \u00e7\u0131kan Bel\u00e7ika Prensi Joachim, karantina ve k\u0131s\u0131tlamalar\u0131 dikkate almamas\u0131 nedeniyle \u00f6z\u00fcr diledi.\n\n\u0130spanya\u2019n\u0131n g\u00fcneyinde bulunan Kurtuba kentinde d\u00fczenlenen bir partiye kat\u0131lan ve koronavir\u00fcs testi pozitif \u00e7\u0131kan Bel\u00e7ika Kral\u0131 Philippe\u2019nin ye\u011feni Prens Joachim (28), karantina kurallar\u0131n\u0131 ihlal etti\u011fini ve bu nedenle pi\u015fmanl\u0131k duydu\u011funu, sonu\u00e7lar\u0131na katlanmaya haz\u0131r oldu\u011funu a\u00e7\u0131klad\u0131.\n\nPrens ad\u0131na avukat\u0131 taraf\u0131ndan yap\u0131lan yaz\u0131l\u0131 a\u00e7\u0131klamada, \"Karantina tedbirlerine uymad\u0131\u011f\u0131m i\u00e7in \u00f6z\u00fcr dilerim. Bu zor d\u00f6nemlerde amac\u0131m kimseyi incitmek de\u011fildi.\n\nDavran\u0131\u015flar\u0131mdan dolay\u0131 pi\u015fmanl\u0131k duyuyorum ve sonu\u00e7lar\u0131na katlanmaya haz\u0131r\u0131m.\" ifadelerine yer verildi.\n\nPrens Joachim'in, tan\u0131nm\u0131\u015f bir \u0130spanyol i\u015f insan\u0131n\u0131n k\u0131z\u0131 olan, k\u0131z arkada\u015f\u0131 Victoria Ortiz'i ziyaret etmek i\u00e7in 24 May\u0131s'ta u\u00e7akla Madrid'e geldi\u011fi ve ayn\u0131 g\u00fcn h\u0131zl\u0131 trenle Kurtuba'ya ge\u00e7ti\u011fi bilgisi payla\u015f\u0131lm\u0131\u015ft\u0131.\n\n", "keywords": [], "meta_keywords": ["koronavir\u00fcs (Covid-19)"], "tags": [], "authors": [], "publish_date": null, "summary": "", "article_html": "", "meta_description": "\u0130spanya\u2019da d\u00fczenlenen bir partiye kat\u0131lan ve daha sonra koronavir\u00fcs (Covid-19) testi pozitif \u00e7\u0131kan Bel\u00e7ika Prensi Joachim, karantina ve k\u0131s\u0131tlamalar\u0131 dikkate almamas\u0131 nedeniyle \u00f6z\u00fcr diledi.", "meta_lang": "tr", "meta_favicon": "//s.mynet.com.tr/rosetta/services/haber/production/apple-touch-icon-57x57.png", "meta_data": {"fb": {"pages": "143217525724589,109532732434779", "app_id": 141232139244860}, "description": "\u0130spanya\u2019da d\u00fczenlenen bir partiye kat\u0131lan ve daha sonra koronavir\u00fcs (Covid-19) testi pozitif \u00e7\u0131kan Bel\u00e7ika Prensi Joachim, karantina ve k\u0131s\u0131tlamalar\u0131 dikkate almamas\u0131 nedeniyle \u00f6z\u00fcr diledi.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1.0", "keywords": "koronavir\u00fcs (Covid-19)", "news_keywords": "koronavir\u00fcs (Covid-19), 'Enfekte prens' partiye kat\u0131ld\u0131\u011f\u0131 i\u00e7in \u00f6z\u00fcr diledi!", "og": {"site_name": "Mynet Haber", "locale": "tr", "url": "https://www.mynet.com/enfekte-prens-partiye-katildigi-icin-ozur-diledi-110106525076", "type": "article", "title": "'Enfekte prens' partiye kat\u0131ld\u0131\u011f\u0131 i\u00e7in \u00f6z\u00fcr diledi!", "description": "\u0130spanya\u2019da d\u00fczenlenen bir partiye kat\u0131lan ve daha sonra koronavir\u00fcs (Covid-19) testi pozitif \u00e7\u0131kan Bel\u00e7ika Prensi Joachim, karantina ve k\u0131s\u0131tlamalar\u0131 dikkate almamas\u0131 nedeniyle \u00f6z\u00fcr diledi.", "image": "https://imgrosetta.mynet.com.tr/file/12028535/12028535-700x400.jpg"}, "twitter": {"card": "summary_large_image", "site": "@HaberMynet", "title": "'Enfekte prens' partiye kat\u0131ld\u0131\u011f\u0131 i\u00e7in \u00f6z\u00fcr diledi!", "description": "\u0130spanya\u2019da d\u00fczenlenen bir partiye kat\u0131lan ve daha sonra koronavir\u00fcs (Covid-19) testi pozitif \u00e7\u0131kan Bel\u00e7ika Prensi Joachim, karantina ve k\u0131s\u0131tlamalar\u0131 dikkate almamas\u0131 nedeniyle \u00f6z\u00fcr diledi.", "image": "https://imgrosetta.mynet.com.tr/file/12028535/12028535-700x400.jpg"}}, "canonical_link": "https://www.mynet.com/enfekte-prens-partiye-katildigi-icin-ozur-diledi-110106525076"}