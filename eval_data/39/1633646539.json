{"source_url": "https://www.ilmetropolitano.it", "url": "https://www.ilmetropolitano.it/2020/06/13/cartella-non-correttamente-notificata-il-fermo-amministrativo-va-annullato/", "title": "Cartella non correttamente notificata: il fermo amministrativo va annullato", "top_image": "https://www.ilmetropolitano.it/wp-content/uploads/2019/12/avvocato.jpg", "meta_img": "https://www.ilmetropolitano.it/wp-content/uploads/2019/12/avvocato.jpg", "images": ["https://www.ilmetropolitano.it/wp-content/uploads/2020/06/foto-Urbani-150x150.png", "https://www.ilmetropolitano.it/wp-content/themes/advanced-magazine/assets/img/icon-facebook.png", "https://www.ilmetropolitano.it/wp-content/themes/advanced-magazine/assets/img/icon-rss.png", "https://www.ilmetropolitano.it/wp-content/themes/advanced-magazine/assets/img/icon-youtube-white.png", "https://www.ilmetropolitano.it/wp-content/uploads/2017/06/ilMetropolitano.jpg", "https://www.ilmetropolitano.it/wp-content/themes/advanced-magazine/assets/img/icon-instagram.png", "https://www.ilmetropolitano.it/wp-content/uploads/2018/04/Fabrizio-Pace.jpg", "https://www.ilmetropolitano.it/wp-content/uploads/2020/06/Roma-Polizia-150x150.jpg", "https://www.ilmetropolitano.it/wp-content/themes/advanced-magazine/assets/img/icon-twitter-white.png", "https://secure.gravatar.com/avatar/13cebea5c7252cc6ffc33c9dbe0ccc23?s=120&d=identicon&r=g", "https://www.ilmetropolitano.it/wp-content/themes/advanced-magazine/assets/img/icon-mail-square.png", "https://www.ilmetropolitano.it/wp-content/uploads/2020/06/coronavirus-4-150x150.jpg", "https://www.ilmetropolitano.it/wp-content/uploads/2017/07/Sportello-dei-Diritti-300x157.jpg", "https://www.shinystat.com/cgi-bin/shinystat.cgi?USER=ilmetropolitano", "https://www.ilmetropolitano.it/wp-content/uploads/2020/06/Polizia-Catanzaro-150x150.jpg", "https://www.ilmetropolitano.it/wp-content/uploads/2019/07/guardia-costiera-150x150.jpg", "https://www.ilmetropolitano.it/wp-content/uploads/2020/06/Nave-Mare-Jonio-150x150.jpg", "https://www.ilmetropolitano.it/wp-content/uploads/2020/06/spesa-150x150.jpg", "https://www.ilmetropolitano.it/wp-content/uploads/2019/11/ambulanza-150x150.jpg", "https://www.ilmetropolitano.it/wp-content/uploads/2020/06/scuola-azzolina-150x150.jpg", "https://www.ilmetropolitano.it/wp-content/uploads/2020/06/Firenze-ladri-150x150.jpg", "https://www.ilmetropolitano.it/wp-content/uploads/2018/11/Foto-1-150x150.jpg", "https://www.ilmetropolitano.it/wp-content/uploads/2020/02/coronavirus-150x150.jpg", "https://www.ilmetropolitano.it/wp-content/themes/advanced-magazine/assets/img/icon-google-plus.png", "https://www.ilmetropolitano.it/wp-content/themes/advanced-magazine/assets/img/icon-twitter-square.png", "https://www.ilmetropolitano.it/wp-content/themes/advanced-magazine/assets/img/icon-linkedin.png", "https://www.ilmetropolitano.it/wp-content/uploads/2019/04/4Matera-Mostra-Salvador-Dal\u00ec-150x150.jpg", "https://www.ilmetropolitano.it/wp-content/themes/advanced-magazine/assets/img/icon-linkedin-white.png", "https://www.ilmetropolitano.it/wp-content/uploads/2020/01/child-1864718_640-150x150.jpg", "https://www.ilmetropolitano.it/wp-content/themes/advanced-magazine/assets/img/icon-youtube.png", "https://www.ilmetropolitano.it/wp-content/uploads/2020/06/Beatrice-Critelli-300x200.jpg", "https://www.ilmetropolitano.it/wp-content/uploads/2021/06/Salvini-a-RC-per-presentazione-Sede3-150x150.jpg", "https://www.ilmetropolitano.it/wp-content/uploads/2019/12/avvocato.jpg", "https://www.ilmetropolitano.it/wp-content/themes/advanced-magazine/assets/img/icon-facebook-white.png", "https://www.ilmetropolitano.it/wp-content/themes/advanced-magazine/assets/img/icon-google-plus-square.png", "https://www.paypal.com/en_US/i/scr/pixel.gif", "https://www.ilmetropolitano.it/wp-content/uploads/2017/07/Aspromonte-Parco-Nazionale.jpg", "https://secure.gravatar.com/avatar/13cebea5c7252cc6ffc33c9dbe0ccc23?s=48&d=identicon&r=g", "https://www.ilmetropolitano.it/wp-content/themes/advanced-magazine/assets/img/icon-twitter.png", "https://www.ilmetropolitano.it/wp-content/uploads/2019/09/privacy-150x150.jpg", "https://www.ilmetropolitano.it/wp-content/themes/advanced-magazine/assets/img/icon-rss-white.png", "https://www.ilmetropolitano.it/wp-content/themes/advanced-magazine/assets/img/icon-facebook-square.png", "https://www.ilmetropolitano.it/wp-content/uploads/2020/06/Lino-Lardo-150x150.jpg", "https://www.ilmetropolitano.it/wp-content/uploads/2018/06/Legge-300x200.jpg", "https://www.ilmetropolitano.it/wp-content/uploads/2019/12/Internet-map.jpg", "https://www.ilmetropolitano.it/wp-content/uploads/2020/01/keyboard-895556_640-150x150.jpg", "https://www.ilmetropolitano.it/wp-content/themes/advanced-magazine/assets/img/icon-pinterest-square.png", "https://www.ilmetropolitano.it/wp-content/uploads/2015/05/Asp-Reggio-Calabria.jpg"], "movies": [], "text": "La sentenza della commissione tributaria provinciale di Lecce\n\nStop dell\u2019Agenzia delle Entrate \u2013 Riscossione al fermo amministrativo. Con l\u2019interessante sentenza 837/2020 della CTP di Lecce \u2013 Sez. 2 -, comunicata il 12.06.2020, infatti, \u00e8 stato annullato il preavviso di fermo amministrativo dell\u2019Agenzia Riscossione di Lecce, con condanna alle spese di lite su ricorso dell\u2019avvocato Maurizio Villani. In particolare, il messo notificatore non aveva correttamente notificato la cartella esattoriale perch\u00e9 non aveva assunto le necessarie informazioni in merito alla residenza della contribuente, senza peraltro inoltrare la successiva raccomandata informativa del deposito dell\u2019atto presso la casa comunale, non essendo sufficiente la sola spedizione, come stabilito dalla Corte di Cassazione con la sentenza n. 9782/2018. Di conseguenza, venuta meno la notifica della cartella esattoriale, \u00e8 stato annullato il preavviso di fermo dell\u2019autovettura, con condanna alle spese dell\u2019Agenzia Riscossione di Lecce a favore del difensore. Per Giovanni D\u2019Agata, presidente dello \u201cSportello dei Diritti\u201c, un precedente di merito molto significativo che potr\u00e0 essere applicato a migliaia di casi analoghi nei quali il contribuente possa provare di non aver mai ricevuto preventivo e regolare avviso della cartella di pagamento.\n\nc.s. \u2013 Giovanni D\u2019 Agata", "keywords": [], "meta_keywords": [""], "tags": ["messo", "contribuente", "riscossione", "fermo amministrativo", "tribunale"], "authors": ["About The Author"], "publish_date": "Sat Jun 13 00:00:00 2020", "summary": "", "article_html": "", "meta_description": "il messo notificatore non aveva correttamente notificato la cartella esattoriale perch\u00e9 non aveva assunto le necessarie informazioni in merito alla residenza della contribuente", "meta_lang": "it", "meta_favicon": "https://www.ilmetropolitano.it/wp-content/uploads/2019/09/Metropolitano-Logo-trasp.png", "meta_data": {"viewport": "width=device-width, initial-scale=1", "HandheldFriendly": "true", "description": "il messo notificatore non aveva correttamente notificato la cartella esattoriale perch\u00e9 non aveva assunto le necessarie informazioni in merito alla residenza della contribuente", "robots": "index, follow", "googlebot": "index, follow, max-snippet:-1, max-image-preview:large, max-video-preview:-1", "bingbot": "index, follow, max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Cartella non correttamente notificata: il fermo amministrativo va annullato - Ilmetropolitano.it", "description": "il messo notificatore non aveva correttamente notificato la cartella esattoriale perch\u00e9 non aveva assunto le necessarie informazioni in merito alla residenza della contribuente", "url": "https://www.ilmetropolitano.it/2020/06/13/cartella-non-correttamente-notificata-il-fermo-amministrativo-va-annullato/", "site_name": "Ilmetropolitano.it", "image": {"identifier": "https://www.ilmetropolitano.it/wp-content/uploads/2019/12/avvocato.jpg", "width": 640, "height": 486}}, "article": {"publisher": "https://www.facebook.com/ilmetropolitan/", "published_time": "2020-06-13T06:53:21+00:00"}, "twitter": {"card": "summary_large_image", "creator": "@ilmetropolitan", "site": "@ilmetropolitan"}, "generator": "WordPress 5.4.2", "msapplication-TileImage": "https://www.ilmetropolitano.it/wp-content/uploads/2016/07/cropped-ilmetropolitano-270x270.jpg"}, "canonical_link": "https://www.ilmetropolitano.it/2020/06/13/cartella-non-correttamente-notificata-il-fermo-amministrativo-va-annullato/"}