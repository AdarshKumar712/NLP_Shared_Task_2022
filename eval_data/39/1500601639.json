{"source_url": "https://web.archive.org", "url": "https://web.archive.org/web/20200122134154id_/https://www.giornalettismo.com/queen-band-moneta/", "title": "I Queen sono la prima band a cui \u00e8 stata dedicata una moneta nel Regno Unito", "top_image": "https://static.nexilia.it/giornalettismo/2020/01/queen.jpg", "meta_img": "https://static.nexilia.it/giornalettismo/2020/01/queen.jpg", "images": ["https://www.giornalettismo.com/wp-content/themes/giornalettismo-v2/images/sizes/mini-preview.png?version=1.1.3", "https://www.giornalettismo.com/wp-content/themes/giornalettismo-v2/images/uspi.png", "https://static.nexilia.it/giornalettismo/2020/01/queen.jpg", "https://www3.smartadserver.com/ac?out=nonrich&nwid=1406&siteid=122902&pgname=giornalettismo_msite_int&fmtid=45848&visit=m&tmstp=[timestamp]", "https://www.giornalettismo.com/wp-content/themes/giornalettismo-v2/images/logo.png?ver=1.1.3", "https://static.nexilia.it/global/assets/images/nexilia_logo.png"], "movies": [], "text": "Non che i Queen avessero bisogno di ulteriori riconoscimenti per confermare il loro ruolo nella storia della musica, ma ogni celebrazione alla fine \u00e8 ben gradita. L\u2019ultimo tributo alla band arriva direttamente dalla zecca di stato del Regno Unito, la Royal Mint, che ha annunciato la moneta da 5\u00a3 che aprir\u00e0 la collezione \u201cMusic Legends\u201d.\n\nI Queen sono la prima band a cui \u00e8 stata dedicata una moneta nel Regno Unito\n\nLEGGI ANCHE> Ora la Valle d\u2019Aosta ha una nuova moneta: Valdex\n\n\u00abQuesto \u00e8 un grande momento, chi lo avrebbe mai immaginato?\u00bb ha dichiarato il chitarrista Brian May durante un video su Facebook, in cui tiene tra le mani la moneta. L\u2019edizione limitata su una faccia ha la classica immagine della corona inglese, e dall\u2019altro l\u2019insieme degli strumenti di ogni membro dei Queen. la Red Special di Brian May, il Fender Precision Bass di John Deacon, la grancassa della batteria di Roger Taylor insieme al microfono ad asta e il pianoforte di Freddie Mercury, con evidenziati i tasti che compongono l\u2019accordo di apertura di \u201cBohemian Rhapsody\u201d . \u00abQuando abbiamo iniziato, anche il primo gradino della scala sembrava essere irraggiungibile. Far conoscere la nostra band e celebrare la nostra musica in questo modo \u00e8 molto toccante, un vero onore\u00bb ha aggiunto ancora Brian May.\n\nLe monete sono acquistabili al prezzo di partenza di 13 sterline, arrivando fino a 2.100 sterline per quella realizzata in oro.\n\n(Credits immagine di copertina: Instagram royalmintuk)", "keywords": [], "meta_keywords": [""], "tags": ["Queen"], "authors": [], "publish_date": "Tue Jan 21 13:12:58 2020", "summary": "", "article_html": "", "meta_description": "La Royal Mint inaugura la collezione \"Music Legends\" con una moneta dedicata ai Queen: \u00e8 la prima band inglese a finire su una moneta", "meta_lang": "it", "meta_favicon": "/apple-icon-57x57.png?ver=1.1.3", "meta_data": {"viewport": "width=device-width, user-scalable=no,\ninitial-scale=1.0, minimum-scale=1.0, maximum-scale=1.0", "msapplication-TileColor": "#ffffff", "msapplication-TileImage": "https://www.giornalettismo.com/wp-content/themes/giornalettismo-v2/images/favicon/ms-icon-144x144.png?ver=1.1.3", "theme-color": "#ffffff", "description": "La Royal Mint inaugura la collezione \"Music Legends\" con una moneta dedicata ai Queen: \u00e8 la prima band inglese a finire su una moneta", "og": {"locale": "it_IT", "type": "article", "title": "I Queen sono la prima band a cui \u00e8 stata dedicata una moneta nel Regno Unito", "description": "La Royal Mint inaugura la collezione limitata dedicata alle \"Music Legends\" con un tributo alla storica band inglese", "url": "https://www.giornalettismo.com/queen-band-moneta/", "site_name": "Giornalettismo", "updated_time": "2020-01-21T13:13:54+01:00", "image": {"identifier": "https://static.nexilia.it/giornalettismo/2020/01/queen.jpg", "width": 633, "height": 489}}, "article": {"publisher": "https://it-it.facebook.com/Giornalettismo/", "tag": "Queen", "section": "Libri e Musica", "published_time": "2020-01-21T13:12:58+01:00", "modified_time": "2020-01-21T13:13:54+01:00"}, "twitter": {"card": "summary_large_image", "description": "La Royal Mint inaugura la collezione limitata dedicata alle \"Music Legends\" con un tributo alla storica band inglese", "title": "I Queen sono la prima band a cui \u00e8 stata dedicata una moneta nel Regno Unito", "site": "@giornalettismo", "image": "https://static.nexilia.it/giornalettismo/2020/01/queen.jpg", "creator": "@giornalettismo"}, "generator": "WordPress 4.8.12", "fb": {"pages": 172878032747759}, "msvalidate.01": "709C25220DFD21F2DE4941766FD18895"}, "canonical_link": "https://www.giornalettismo.com/queen-band-moneta/"}