{"source_url": "https://web.archive.org", "url": "https://web.archive.org/web/20201026151757id_/https://dziennikzachodni.pl/ewakuacja-pacjentow-osrodka-opieki-w-czernichowie-chorzy-z-koronawirusem-trafia-do-szpitala-powoli-konczy-sie-koszmar-pacjentow/ar/c1-14948492", "title": "Ewakuacja pacjent\u00f3w o\u015brodka opieki w Czernichowie. Chorzy z koronawirusem trafi\u0105 do szpitala. Powoli ko\u0144czy si\u0119 koszmar pacjent\u00f3w Ad-Finem", "top_image": "https://d-art.ppstatic.pl/kadry/k/r/1/64/42/5ead0a8717354_o_original.jpg", "meta_img": "https://d-art.ppstatic.pl/kadry/k/r/1/64/42/5ead0a8717354_o_original.jpg", "images": ["data:image/png;base64,iVBORw0KGgoAAAANSUhEUgAAAAEAAAABAQMAAAAl21bKAAAAA1BMVEUAAACnej3aAAAAAXRSTlMAQObYZgAAAApJREFUCNdjYAAAAAIAAeIhvDMAAAAASUVORK5CYII=", "https://d-pa.ppstatic.pl/frames/pa-def/dd/9e/il20201021_620335767_small.jpg", "https://s-nsk.ppstatic.pl/assets/nsk/v1.85.10/images/_sites/logo/svg/gol24.svg", "https://s-nsk.ppstatic.pl/assets/nsk/v1.85.10/images/_sites/logo/svg/telemagazyn.svg", "https://s-nsk.ppstatic.pl/assets/nsk/v1.85.10/images/_sites/logo/svg/stronakobiet.svg", "https://s-nsk.ppstatic.pl/assets/nsk/v1.85.10/images/_sites/logo/svg/gratka.svg", "https://d-pa.ppstatic.pl/frames/pa-def/b4/6a/1_547825167_small.jpg", "https://s-nsk.ppstatic.pl/assets/nsk/v1.85.10/images/_sites/logo/svg/motofakty.svg", "https://s-nsk.ppstatic.pl/assets/nsk/v1.85.10/images/_sites/logo/svg/strefaagro.svg", "https://s-nsk.ppstatic.pl/assets/nsk/v1.85.10/images/_sites/logo/svg/strefabiznesu.svg", "https://s-nsk.ppstatic.pl/assets/nsk/v1.85.10/images/_sites/logo/svg/sportowy24.svg", "https://d-pa.ppstatic.pl/frames/pa-def/b4/6a/1_508663287_small.jpg", "https://d-art.ppstatic.pl/kadry/k/r/1/64/42/5ead0a8717354_o_original.jpg", "https://s-nsk.ppstatic.pl/assets/nsk/v1.85.10/images/_defaults/tutorials/plachta/loading.svg", "https://s-nsk.ppstatic.pl/assets/nsk/v1.85.10/images/_sites/logo/svg/polskapress.svg"], "movies": [], "text": "Trwa ewakuacja pacjent\u00f3w ze \u015al\u0105skiego Centrum Opieki D\u0142ugoterminowej i Rehabilitacji \"Ad-Finem\" im. Ksi\u0119\u017cnej Marii Krystyny Habsburg w Czernichowie na \u017bywiecczy\u017anie. - Potrwa jeszcze kilka godzin. Pacjenci przewo\u017ceni s\u0105 do szpitali oraz oddzia\u0142\u00f3w zaka\u017anych - poinformowa\u0142a dzisiaj wieczorem Alina Kucharzewska, rzecznik prasowy wojewody \u015bl\u0105skiego. Doda\u0142a, \u017ce na miejsce zostali skierowani ratownicy, duchowni, a jutro dotr\u0105 \u017co\u0142nierze Wojsk Obrony Terytorialnej.\n\n- Ostatnia doba by\u0142a jedn\u0105 z najtrudniejszych dla naszych ratownik\u00f3w. Dosz\u0142o do sytuacji, gdzie personel plac\u00f3wki, po kilku tygodniach pracy w izolacji, w wi\u0119kszo\u015bci opu\u015bci\u0142 o\u015brodek. Na miejscu pozosta\u0142o 10 os\u00f3b z personelu Zintegrowanej S\u0142u\u017cby Ratowniczej, 2 pracownik\u00f3w medycznych o\u015brodka i 5 os\u00f3b z personelu dodatkowego - poinformowali przedstawiciele Zintegrowanej S\u0142u\u017cby Ratowniczej, kt\u00f3rzy od kilkunastu dni wspierali personel o\u015brodka.\n\nPo wczorajszej rekomendacji ratownik\u00f3w ze Zintegrowanej S\u0142u\u017cby Medycznej dotycz\u0105cej ewakuacji o\u015brodka lub niezw\u0142ocznego wsparcia personelu plac\u00f3wki dodatkowym personelem medycznym i opieku\u0144czym w nocy z czwartki na pi\u0105tek z o\u015brodka ewakuowanych zosta\u0142o w 15 os\u00f3b (nie wszystkie by\u0142y zara\u017cone koronawirusem), a od kilku godzin o\u015brodek opuszczaj\u0105 kolejni pensjonariusze. ZOBACZCIE ZDJECIA Z EWAKUACJI\n\n- Do plac\u00f3wki skierowano Zesp\u00f3\u0142 Ratownictwa Medycznego z Bielskiego Pogotowia Ratunkowego i jeden Zesp\u00f3\u0142 Ratownictwa Medycznego z \u017bywca. Zadaniem tych zespo\u0142\u00f3w by\u0142o przeprowadzenie segregacji medycznej i wytypowanie os\u00f3b, kt\u00f3re w pierwszej kolejno\u015bci mog\u0142yby opu\u015bci\u0107 o\u015brodek. W wyniku tej segregacji wytypowano 24 osoby, kt\u00f3re w pierwszej kolejno\u015bci mog\u0142yby zosta\u0107 ewakuowane - dodali przedstawiciele ZSR.\n\nEwakuacja w o\u015brodku Ad-Finem Jak poinformowa\u0142a dzisiaj wieczorem Alina Kucharzewska, rzecznik prasowy wojewody \u015bl\u0105skiego, ewakuacja potrwa jeszcze kilka godzin. Z o\u015brodka ewakuowanych zostanie w sumie 54 os\u00f3b, u kt\u00f3rych test na obecno\u015b\u0107 koronawirusa da\u0142 wynik pozytywny. Osoby te przewo\u017cone s\u0105 do szpitali zaka\u017anych, w tym otwartego w\u0142a\u015bnie szpitala zaka\u017anego w Gliwicach, oraz oddzia\u0142\u00f3w zaka\u017anych. Pozostali pacjenci zostan\u0105 w o\u015brodku, do kt\u00f3rego zosta\u0142o skierowane wsparcie.\n\n- Na chwil\u0119 obecn\u0105 26 os\u00f3b dodatnich trafi\u0142o do szpitali, osiem do izolatorium. Reszta b\u0119dzie transportowana do p\u00f3\u017anych godzin nocnych. Pacjent\u00f3w transportuj\u0105 karetki systemowe z Cz\u0119stochowy, Katowic i Sosnowca - podkre\u015bli\u0142a Alina Kucharzewska.\n\n- Do o\u015brodka wys\u0142ali\u015bmy m.in. siedmiu ratownik\u00f3w g\u00f3rskich oraz lekarza GOPR, pi\u0119ciu duchownych z Krakowa, dw\u00f3ch wolontariuszy - ratownik\u00f3w. Wydane zosta\u0142y tak\u017ce nakazy pracy dla piel\u0119gniarek, kt\u00f3re pracowa\u0142y w o\u015brodku - poinformowa\u0142a Alina Kucharzewska. Doda\u0142a, \u017ce w o\u015brodku trwa budowa \u015bluz, ratownicy z Bielska-Bia\u0142ej dokonali dekontamitacji cz\u0119\u015bci pomieszcze\u0144, a obok o\u015brodka stra\u017c po\u017carna zorganizowa\u0142a co\u015b na wz\u00f3r sztabu dowodzenia. Z kolei jutro do plac\u00f3wki dotrze pi\u0119ciu \u017co\u0142nierzy Wojsk Obrony Terytorialnej, kt\u00f3rzy b\u0119d\u0105 pomagali personelowi.", "keywords": [], "meta_keywords": [""], "tags": ["covid-19", "koronawirus lekarze", "szpitale koronawirusowe", "nfz", "szpitale koronawirus", "ada rozewicz lekarz", "szpital czelad\u017a koronawirus pacjenci", "szpitale poziom ii", "lekarka z rudy \u015bl\u0105skiej", "miejsca w szpitalach", "Ada Rozewicz", "liczba respirator\u00f3w", "o\u015brodek opieki czernich\u00f3w", "doktor ada rozewicz", "szpital czelad\u017a covid 19 \u0142\u00f3\u017cka", "tymczasowy szpital polowy", "o\u015brodek opieki czernich\u00f3w ewakuacja", "szpitale covidowe", "koronawirus polska", "wojsko polskie", "stra\u017c po\u017carna", "koronawirus w polsce", "ratownik medyczny", "szpakmed ruda \u015bl\u0105ska", "koronawirus czernich\u00f3w", "koronawirus w czernichowie", "covid \u015bl\u0105skie", "hala expo w warszawie", "koronawirus", "ewakuacja o\u015brodka w czernichowie"], "authors": [], "publish_date": "Sat May  2 07:51:00 2020", "summary": "", "article_html": "", "meta_description": "Trwa ewakuacja pacjent\u00f3w ze \u015al\u0105skiego Centrum Opieki D\u0142ugoterminowej i Rehabilitacji \"Ad-Finem\" im. Ksi\u0119\u017cnej Marii Krystyny Habsburg w Czernichowie na \u017bywiecczy\u017anie.  - Potrwa jeszcze kilka godzin. Pacjenci przewo\u017ceni s\u0105 do szpitali oraz oddzia\u0142\u00f3w zaka\u017anych - poinformowa\u0142a dzisiaj wieczorem Alina Kucharzewska, rzecznik prasowy wojewody \u015bl\u0105skiego. Doda\u0142a, \u017ce na miejsce zostali skierowani ratownicy, duchowni, a jutro dotr\u0105 \u017co\u0142nierze Wojsk Obrony Terytorialnej.", "meta_lang": "pl", "meta_favicon": "https://s-nsk.ppstatic.pl/assets/nsk/v1.85.10/images/_sites/favicon/png/180/dziennikzachodni.png", "meta_data": {"viewport": "width=device-width, initial-scale=1.0", "google-site-verification": "WcL3xqX8SIWy2nLyCBjViAbQOyDm0EDhn6HBSGWEHv0", "site.name": "Dziennik Zachodni", "fb": {"pages": 111380682237681}, "description": "Trwa ewakuacja pacjent\u00f3w ze \u015al\u0105skiego Centrum Opieki D\u0142ugoterminowej i Rehabilitacji \"Ad-Finem\" im. Ksi\u0119\u017cnej Marii Krystyny Habsburg w Czernichowie na \u017bywiecczy\u017anie.  - Potrwa jeszcze kilka godzin. Pacjenci przewo\u017ceni s\u0105 do szpitali oraz oddzia\u0142\u00f3w zaka\u017anych - poinformowa\u0142a dzisiaj wieczorem Alina Kucharzewska, rzecznik prasowy wojewody \u015bl\u0105skiego. Doda\u0142a, \u017ce na miejsce zostali skierowani ratownicy, duchowni, a jutro dotr\u0105 \u017co\u0142nierze Wojsk Obrony Terytorialnej.", "robots": "max-snippet:-1, max-image-preview:large, max-video-preview:-1", "thumbnail": "https://d-art.ppstatic.pl/kadry/k/r/1/64/42/5ead0a8717354_o_small.jpg", "og": {"title": "Ewakuacja pacjent\u00f3w o\u015brodka opieki w Czernichowie. Chorzy z koronawirusem trafi\u0105 do szpitala. Powoli ko\u0144czy si\u0119 koszmar pacjent\u00f3w Ad-Finem", "description": "&nbsp;", "type": "article", "locale": "pl_PL", "site_name": "Dziennik Zachodni", "image": {"identifier": "https://d-art.ppstatic.pl/kadry/k/r/1/64/42/5ead0a8717354_o_original.jpg", "height": 957, "width": 1600, "type": "image/jpeg"}, "url": "https://dziennikzachodni.pl/ewakuacja-pacjentow-osrodka-opieki-w-czernichowie-chorzy-z-koronawirusem-trafia-do-szpitala-powoli-konczy-sie-koszmar-pacjentow/ar/c1-14948492"}, "twitter": {"description": "&nbsp;", "card": "summary_large_image", "title": "Ewakuacja pacjent\u00f3w o\u015brodka opieki w Czernichowie. Chorzy z koronawirusem trafi\u0105 do szpitala. Powoli ko\u0144czy si\u0119 koszmar pacjent\u00f3w Ad-Finem", "image": "https://d-art.ppstatic.pl/kadry/k/r/1/64/42/5ead0a8717354_o_full.jpg"}, "article": {"published_time": "2020-05-02T07:51:00.000000+02:00", "modified_time": "2020-05-02T11:17:46.000000+02:00", "publisher": "https://www.facebook.com/dziennikzachodni/", "author": "Redakcja", "tag": "koronawirus"}, "msapplication-TileColor": "#265aff", "theme-color": "#265aff"}, "canonical_link": "https://dziennikzachodni.pl/ewakuacja-pacjentow-osrodka-opieki-w-czernichowie-chorzy-z-koronawirusem-trafia-do-szpitala-powoli-konczy-sie-koszmar-pacjentow/ar/c1-14948492"}