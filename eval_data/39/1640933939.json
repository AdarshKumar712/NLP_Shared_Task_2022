{"source_url": "https://www.agronline.it", "url": "https://www.agronline.it/cronaca/una-donna-si-sente-male-soccorsa-dagli-invisibili_20235", "title": "Una donna si sente male...soccorsa dagli \"invisibili\"", "top_image": "https://pub.agronline.it/uploads/media/15827/la-donna-soccorsa-nei-giardini.jpg", "meta_img": "https://pub.agronline.it/uploads/media/15827/la-donna-soccorsa-nei-giardini.jpg", "images": ["https://pub.agronline.it/uploads/socials/twitter.png", "https://pub.agronline.it/uploads/socials/feed-rss_b.png", "https://pub.agronline.it/uploads/media/15829/una-donna-si-sente-male-soccorsa-dagli-invisibili_thumb.jpg", "https://pub.agronline.it/img/logo_footer.png", "https://pub.agronline.it/uploads/socials/youtube_b.png", "https://pub.agronline.it/img/icon/print.png", "https://pub.agronline.it/uploads/socials/twitter_b.png", "https://pub.agronline.it/img/social/email.png", "https://pub.agronline.it/uploads/media/15828/una-donna-si-sente-male-soccorsa-dagli-invisibili_thumb.jpg", "https://pub.agronline.it/img/logo_mobile.png", "https://pub.agronline.it/img/social/twitter.png", "https://www.paypal.com/en_IT/i/scr/pixel.gif", "https://pub.agronline.it/img/nl.png", "https://pub.agronline.it/uploads/media/15827/la-donna-soccorsa-nei-giardini.jpg", "https://pub.agronline.it/uploads/socials/facebook.png", "https://pub.agronline.it/img/social/facebook.png", "https://pub.agronline.it/uploads/socials/youtube.png", "https://pub.agronline.it/uploads/socials/facebook_b.png", "https://pub.agronline.it/img/reporter.png", "https://pub.agronline.it/img/social/whatsapp.png", "https://pub.agronline.it/uploads/socials/feed-rss.png", "https://pub.agronline.it/img/logo.png", "https://pub.agronline.it/img/social/linkedin.png", "https://pub.agronline.it/img/icon/search.jpg", "https://pub.agronline.it/img/icon/search.png", "https://pub.agronline.it/img/icon/login.png"], "movies": [], "text": "Una donna si sente male...soccorsa dagli \"invisibili\"\n\nE' successo ad Ostia, in piazza della stazione vecchia, a due passi dal palazzo del Governatorato. La donna probabilmente per un colpo di calore si \u00e8 sentita male ed \u00e8 stata soccorsa dai senza fissa dimora che giorno e notte vivono sotto i portici della piazza\n\nla donna soccorsa nei giardini\n\n(AGR) Nel Giardino Sant\u2019Agostino, a due passi dal palazzo del Governatorato, in pieno centro storico di Ostia questa mattina si \u00e8 assistito ad un grandissimo gesto di solidariet\u00e0 umana, da parte degli \u201cinvisibili\u201d che vivono giorno e notte sotto il porticato in Piazza della Stazione Vecchia. Avendo notato una giovane donna in difficolt\u00e0, dovuta forse ad un colpo di calore e con grandi difficolt\u00e0 nel mantenere l\u2019equilibrio, gli \u201cinvisibili\u201d sono corsi in aiuto della giovane, prima soccorrendola e poi facendola sdraiare su una delle panchine di marmo del Giardino Sant\u2019Agostino, chiamando il 118.\n\nDopo pochi minuti il mezzo di soccorso sanitario \u00e8 arrivato, portando le prime cure alla donna che \u00e8 stata poi portata all\u2019ospedale Grassi per gli accertamenti di routine. \u201cA volte, prima di dare giudizi di scarso valore, - ha sottolineato Gaetano Di Staso, referente Ecoitalia solidale X Municipio che ha assistito a quanto accaduto - bisognerebbe conoscere a fondo gli \u201cinvisibili\u201d che spesso vengono, ingiustamente, tacciati di essere scarti umani e relegati in fondo al nostro \u201cvivere civile\u201d\n\nPhoto gallery", "keywords": [], "meta_keywords": ["Gli invisibili hanno soccorso questa mattina una giovane donna che si \u00e8 sentita male nei giardini"], "tags": [], "authors": ["Agr - Www.Agronline.It", "E. Bianciardi"], "publish_date": null, "summary": "", "article_html": "", "meta_description": "Una donna per un colpo di calore si \u00e8 sentita male ed \u00e8 stata soccorsa dai senza fissa dimora che giorno e notte vivono sotto i portici", "meta_lang": "it", "meta_favicon": "https://pub.agronline.it/img/favicon/favicon.ico", "meta_data": {"viewport": "width=device-width, initial-scale=1.0, shrink-to-fit=no", "keywords": "Gli invisibili hanno soccorso questa mattina una giovane donna che si \u00e8 sentita male nei giardini", "description": "Una donna per un colpo di calore si \u00e8 sentita male ed \u00e8 stata soccorsa dai senza fissa dimora che giorno e notte vivono sotto i portici", "distribution": "Global", "author": "E. Bianciardi", "robots": "index, follow", "geo.region": "IT-CT", "geo.placename": "Roma", "geo.position": "41.89193;12.51133", "ICBM": "41.89193, 12.51133", "msapplication-TileColor": "#ffffff", "msapplication-TileImage": "https://pub.agronline.it/img/favicon/ms-icon-144x144.png", "theme-color": "#ffffff", "google-site-verification": "EQ4k5dh5WxoJKtXyOxgwN-AlkFOheAZwk8q7i_hrp3Q", "msvalidate.01": "CFF70EDB699F3DDDACB753BCB2D31EA9", "twitter": {"card": "summary_large_image", "title": "Una donna si sente male...soccorsa dagli invisibili", "description": "(AGR) Nel Giardino Sant\u2019Agostino, a due passi dal palazzo del Governatorato, in pieno centro storico di Ostia questa mattina si \u00e8 [...]", "image": "https://pub.agronline.it/uploads/media/15827/la-donna-soccorsa-nei-giardini.jpg", "url": "https%3A%2F%2Fwww.agronline.it%2Fcronaca%2Funa-donna-si-sente-male-soccorsa-dagli-invisibili_20235%3Fck_mkt%3D3", "site": "AGR_web"}, "og": {"type": "article", "url": "https%3A%2F%2Fwww.agronline.it%2Fcronaca%2Funa-donna-si-sente-male-soccorsa-dagli-invisibili_20235%3Fck_mkt%3D2", "site_name": "AGR Agenzia di Stampa", "locale": "it_IT", "title": "Una donna si sente male...soccorsa dagli invisibili", "description": "(AGR) Nel Giardino Sant\u2019Agostino, a due passi dal palazzo del Governatorato, in pieno centro storico di Ostia questa mattina si \u00e8 [...]", "image": {"identifier": "https://pub.agronline.it/uploads/media/15827/la-donna-soccorsa-nei-giardini.jpg", "secure_url": "https://pub.agronline.it/uploads/media/15827/la-donna-soccorsa-nei-giardini.jpg"}}, "format-detection": "telephone=no", "x-rim-auto-match": "none"}, "canonical_link": "https://www.agronline.it/https%3A%2F%2Fwww.agronline.it%2Fcronaca%2Funa-donna-si-sente-male-soccorsa-dagli-invisibili_20235%3Fck_mkt%3D2"}