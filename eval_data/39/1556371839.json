{"source_url": "https://web.archive.org", "url": "https://web.archive.org/web/20201126060555id_/https://wiadomosci.onet.pl/kraj/koronawirus-w-polsce-osma-ofiara-wirusa-co-o-niej-wiemy/2qxezg8", "title": "Koronawirus w Polsce: \u00d3sma ofiara wirusa. Co o niej wiemy?", "top_image": "https://ocdn.eu/pulscms-transforms/1/8HCk9kpTURBXy82NzFlMzVhNjdkNTJjMzdjZTVhZGE1MWJiYjhmMThhNy5qcGeTlQMATM0Vks0MIpMJpmE2ZWM5NAaTBc0COs0BLIGhMAE/koronawirus-w-polsce-zmarla-osma-ofiara-wirusa.jpg", "meta_img": "https://ocdn.eu/pulscms-transforms/1/8HCk9kpTURBXy82NzFlMzVhNjdkNTJjMzdjZTVhZGE1MWJiYjhmMThhNy5qcGeTlQMATM0Vks0MIpMJpmE2ZWM5NAaTBc0COs0BLIGhMAE/koronawirus-w-polsce-zmarla-osma-ofiara-wirusa.jpg", "images": ["https://ocdn.eu/pulscms-transforms/1/aqSk9kpTURBXy82NzFlMzVhNjdkNTJjMzdjZTVhZGE1MWJiYjhmMThhNy5qcGeTlQMATM0Vks0MIpMFzQMUzQG8kwmmYTZlYzk0BoGhMAE/koronawirus-w-polsce-zmarla-osma-ofiara-wirusa.jpg", "https://ocdn.eu/wiadomosciucs/static/logo2017svg/desktop/logo_wiadomosci.svg", "data:image/png;base64,iVBORw0KGgoAAAANSUhEUgAAABAAAAAJCAQAAACRI2S5AAAAEElEQVR42mNkIAAYRxWAAQAG9gAKqv6+AwAAAABJRU5ErkJggg==", "https://ocdn.eu/pulscms-transforms/1/8HCk9kpTURBXy82NzFlMzVhNjdkNTJjMzdjZTVhZGE1MWJiYjhmMThhNy5qcGeTlQMATM0Vks0MIpMJpmE2ZWM5NAaTBc0COs0BLIGhMAE/koronawirus-w-polsce-zmarla-osma-ofiara-wirusa.jpg", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D", "https://ocdn.eu/weather/weather_state_icons/3.svg", "https://ocdn.eu/weather/weather_state_icons/8.svg"], "movies": [], "text": "\u2013 Z wielkim \u017calem informuj\u0119 o \u015bmierci 83-letniego mieszka\u0144ca naszego wojew\u00f3dztwa, kt\u00f3ry zmar\u0142 prawdopodobnie z powodu komplikacji wywo\u0142anych zaka\u017ceniem koronawirusem \u2013 poda\u0142a Alina Kucharzewska, rzecznik wojewody \u015bl\u0105skiego.\n\nRELACJA NA \u017bYWO: Pandemia koronawirusa w Polsce i na \u015bwiecie\n\nM\u0119\u017cczyzna ok. 10 dni temu przyjmowa\u0142 go\u015bci z Holandii. W ten spos\u00f3b dosz\u0142o prawdopodobnie do zaka\u017cenia. 83-latek trafi\u0142 w sobot\u0119 wieczorem do szpitala zaka\u017anego w Tychach, gdy pojawi\u0142y si\u0119 u niego niepokoj\u0105ce objawy. Zmar\u0142 w niedziel\u0119 rano.\n\n\u2013 Stan chorego by\u0142 trudny od pocz\u0105tku. Je\u017celi pacjent jest obci\u0105\u017cony wiekiem i chorobami uk\u0142adu kr\u0105\u017cenia, to wszelkie przebiegi chor\u00f3b infekcyjnych zagra\u017caj\u0105 \u017cyciu. Pacjent mia\u0142 duszno\u015bci i gor\u0105czk\u0119. Rozwin\u0119\u0142y si\u0119 cechy zapalenia p\u0142uc, kt\u00f3re by\u0142y potwierdzone radiologicznie \u2013 m\u00f3wi\u0142a podczas konferencji prasowej Beata Puzanowska, kierownik Oddzia\u0142u Obserwacyjno-Zaka\u017anego tyskiego szpitala.\n\nWszystkie osoby z otoczenia 83-letniego m\u0119\u017cczyzny s\u0105 obj\u0119te kwarantann\u0105 przez s\u0142u\u017cby sanitarne. O \u015bmierci mieszka\u0144ca Szczyrku przed po\u0142udniem oficjalnie poinformowa\u0142y w\u0142adze tego g\u00f3rskiego kurortu.\n\n\u2013 Na podstawie oficjalnej informacji, kt\u00f3r\u0105 otrzyma\u0142em przed chwil\u0105 z Pa\u0144stwowego Powiatowego Inspektoratu Sanitarnego, musz\u0119 przekaza\u0107 przykr\u0105 i smutn\u0105 wiadomo\u015b\u0107 - mamy pierwsz\u0105 ofiar\u0119 koronawirusa w Szczyrku. Zosta\u0142y wszcz\u0119te wszelkie procedury, obowi\u0105zuj\u0105ce w takim przypadku \u2013 napisa\u0142 burmistrz Szczyrku Antoni Byrdy.\n\nW szpitalu w Tychach przebywa obecnie dziewi\u0119\u0107 os\u00f3b, u kt\u00f3rych potwierdzono koronawirusa.\n\n(sp)", "keywords": [], "meta_keywords": [""], "tags": [], "authors": ["Dziennikarz Onetu"], "publish_date": "Mon Mar 23 13:31:56 2020", "summary": "", "article_html": "", "meta_description": "\u00d3sm\u0105 ofiar\u0105 \u015bmierteln\u0105 koronawirusa w Polsce jest 83-letni m\u0119\u017cczyzna, kt\u00f3ry zmar\u0142 w szpitalu w Tychach. To jednocze\u015bnie pierwszy przypadek \u015bmiertelny w woj. \u015bl\u0105skim. M\u0119\u017cczyzna leczy\u0142 si\u0119 na choroby wsp\u00f3\u0142istniej\u0105ce. Do szpitala trafi\u0142 w sobot\u0119 wieczorem. By\u0142 mieszka\u0144cem Szczyrku.", "meta_lang": "pl", "meta_favicon": "", "meta_data": {"DC.Identifier": "4cd5ef3c-86de-43bc-96d2-8a0b327e952f", "pkg-uuid": "4cd5ef3c-86de-43bc-96d2-8a0b327e952f", "detailType": "article", "serviceUuid": "b177a2c9-166f-4113-9b28-185bbe554807", "description": "\u00d3sm\u0105 ofiar\u0105 \u015bmierteln\u0105 koronawirusa w Polsce jest 83-letni m\u0119\u017cczyzna, kt\u00f3ry zmar\u0142 w szpitalu w Tychach. To jednocze\u015bnie pierwszy przypadek \u015bmiertelny w woj. \u015bl\u0105skim. M\u0119\u017cczyzna leczy\u0142 si\u0119 na choroby wsp\u00f3\u0142istniej\u0105ce. Do szpitala trafi\u0142 w sobot\u0119 wieczorem. By\u0142 mieszka\u0144cem Szczyrku.", "og": {"title": "Koronawirus w Polsce: \u00d3sma ofiara wirusa. Co o niej wiemy?", "description": "\u00d3sm\u0105 ofiar\u0105 \u015bmierteln\u0105 koronawirusa w Polsce jest 83-letni m\u0119\u017cczyzna, kt\u00f3ry zmar\u0142 w szpitalu w Tychach. To jednocze\u015bnie pierwszy przypadek \u015bmiertelny w woj. \u015bl\u0105skim. M\u0119\u017cczyzna leczy\u0142 si\u0119 na choroby wsp\u00f3\u0142istniej\u0105ce. Do szpitala trafi\u0142 w sobot\u0119 wieczorem. By\u0142 mieszka\u0144cem Szczyrku.", "image": {"identifier": "https://ocdn.eu/pulscms-transforms/1/8HCk9kpTURBXy82NzFlMzVhNjdkNTJjMzdjZTVhZGE1MWJiYjhmMThhNy5qcGeTlQMATM0Vks0MIpMJpmE2ZWM5NAaTBc0COs0BLIGhMAE/koronawirus-w-polsce-zmarla-osma-ofiara-wirusa.jpg", "width": 570, "height": 300, "type": "image/jpeg"}, "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-03-23 13:31:56+0100"}, "fb": {"pages": 185265414715}, "twitter": {"card": "summary_large_image", "description": "\u00d3sm\u0105 ofiar\u0105 \u015bmierteln\u0105 koronawirusa w Polsce jest 83-letni m\u0119\u017cczyzna, kt\u00f3ry zmar\u0142 w szpitalu w Tychach. To jednocze\u015bnie pierwszy przypadek \u015bmiertelny w woj. \u015bl\u0105skim. M\u0119\u017cczyzna leczy\u0142 si\u0119 na choroby wsp\u00f3\u0142istniej\u0105ce. Do szpitala trafi\u0142 w sobot\u0119 wieczorem. By\u0142 mieszka\u0144cem Szczyrku.", "title": "Koronawirus w Polsce: \u00d3sma ofiara wirusa. Co o niej wiemy?", "site": "OnetWiadomosci", "image": "https://ocdn.eu/pulscms-transforms/1/GEnktkpTURBXy82NzFlMzVhNjdkNTJjMzdjZTVhZGE1MWJiYjhmMThhNy5qcGeSlQMATM0Vks0MIpMFzQSwzQJY"}}, "canonical_link": "https://wiadomosci.onet.pl/kraj/koronawirus-w-polsce-osma-ofiara-wirusa-co-o-niej-wiemy/2qxezg8"}