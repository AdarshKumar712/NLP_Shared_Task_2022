{"source_url": "https://web.archive.org", "url": "https://web.archive.org/web/20200408074240id_/https://www.haberler.com/adana-mehtap-a-carpip-kacti-lastige-sikisan-12878571-haberi/", "title": "Adana mehtap'a \u00e7arp\u0131p ka\u00e7t\u0131, lasti\u011fe s\u0131k\u0131\u015fan montunu \u00e7\u00f6pe att\u0131", "top_image": "https://foto.haberler.com/haber/2020/02/02/adana-mehtap-a-carpip-kacti-lastige-sikisan-12878571_o.jpg", "meta_img": "https://foto.haberler.com/haber/2020/02/02/adana-mehtap-a-carpip-kacti-lastige-sikisan-12878571_o.jpg", "images": ["https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://foto.haberler.com/haber/2020/02/02/adana-mehtap-a-carpip-kacti-lastige-sikisan-12878571_o.jpg", "https://web.archive.org/static/img/tasarim/haberler-logo.svg"], "movies": [], "text": "Adana mehtap'a \u00e7arp\u0131p ka\u00e7t\u0131, lasti\u011fe s\u0131k\u0131\u015fan montunu \u00e7\u00f6pe att\u0131 Mehtap'a \u00e7arp\u0131p ka\u00e7t\u0131, lasti\u011fe s\u0131k\u0131\u015fan montunu \u00e7\u00f6pe att\u0131ADANA'n\u0131n Ceyhan il\u00e7esinde yolun kar\u015f\u0131s\u0131na ge\u00e7mek isterken trafik kazas\u0131na \u00fczerinden birden fazla arac\u0131n ge\u00e7mesi nedeniyle cesedi par\u00e7alanan Mehtap Ate\u015f'in \u00f6l\u00fcm\u00fcne sebep oldu\u011fu \u00f6ne s\u00fcr\u00fclen ki\u015finin H.\u00d6.\n\nMehtap'a \u00e7arp\u0131p ka\u00e7t\u0131, lasti\u011fe s\u0131k\u0131\u015fan montunu \u00e7\u00f6pe att\u0131\n\nADANA'n\u0131n Ceyhan il\u00e7esinde yolun kar\u015f\u0131s\u0131na ge\u00e7mek isterken trafik kazas\u0131na \u00fczerinden birden fazla arac\u0131n ge\u00e7mesi nedeniyle cesedi par\u00e7alanan Mehtap Ate\u015f'in \u00f6l\u00fcm\u00fcne sebep oldu\u011fu \u00f6ne s\u00fcr\u00fclen ki\u015finin H.\u00d6. isimli hafif ticari ara\u00e7 s\u00fcr\u00fcc\u00fcs\u00fc oldu\u011fu saptand\u0131. \u015e\u00fcphelinin kazan\u0131n ard\u0131ndan bir akaryak\u0131t istasyonuna girdi\u011fi ve arac\u0131n arka lasti\u011fine s\u0131k\u0131\u015fan Ate\u015f'e ait montu \u00e7\u0131kart\u0131p, \u00e7\u00f6pe att\u0131\u011f\u0131 anlar ise g\u00fcvenlik kameras\u0131na yans\u0131d\u0131.\n\nKaza, d\u00fcn (Cumartesi) saat 06.00 s\u0131ralar\u0131nda D-400 Karayolu \u00c7akaldere mevkiinde meydana geldi. Mehtap Ate\u015f, bir s\u00fcre \u00f6nce duygusal yak\u0131nl\u0131k besledi\u011fi iddia edilen Murat A. ile bulu\u015fmak i\u00e7in Konya'dan Ceyhan'a geldi. Mehtap Ate\u015f, sabah\u0131n erken saatlerinde gezmek i\u00e7in Murat A. ve arkada\u015f\u0131 Do\u011fan T. ile birlikte otomobille il merkezine yola \u00e7\u0131kt\u0131. Alkol ald\u0131\u011f\u0131 \u00f6ne s\u00fcr\u00fclen gen\u00e7 kad\u0131n, tuvalet ihtiyac\u0131n\u0131n oldu\u011funu belirtip, Murat A.'dan otomobili durdurmas\u0131n\u0131 istedi. Ara\u00e7tan inen kad\u0131n, uzun zaman ge\u00e7mesine ra\u011fmen geri d\u00f6nmeyince Murat A. ve Do\u011fan T., kendisini aramaya ba\u015flad\u0131. Yolda yakla\u015f\u0131k 100 metre boyunca savrulmu\u015f ceset par\u00e7alar\u0131n\u0131n oldu\u011funu fark eden ikili, k\u0131yafetlerinden Mehtap Ate\u015f oldu\u011funu anlay\u0131p, durumu polise bildirdi.\n\nOlay yerine sevk edilen polisler, ceset par\u00e7alar\u0131n\u0131n yan\u0131nda Ate\u015f'in kimli\u011fini ve \u00fczeri kanl\u0131 foto\u011fraf\u0131n\u0131 buldu. Olayla ilgili soru\u015fturma ba\u015flatan polis, Ate\u015f'in kazaya kurban gitti\u011fini ve \u00fczerinden \u00e7ok say\u0131da arac\u0131n ge\u00e7ti\u011fini saptad\u0131. \u00c7al\u0131\u015fmalar\u0131n\u0131 s\u00fcrd\u00fcren polis, Ate\u015f'e ilk olarak H.\u00d6. isimli ki\u015finin kulland\u0131\u011f\u0131 hafif ticari arac\u0131n \u00e7arpt\u0131\u011f\u0131n\u0131 belirledi.\n\nG\u00dcVENL\u0130K KAMERASINA YANSIDI\n\nPolisin yapt\u0131\u011f\u0131 \u00e7al\u0131\u015fma sonucu Ate\u015f'e \u00e7arp\u0131p ka\u00e7an ve \u00f6l\u00fcm\u00fcne neden oldu\u011fu \u00f6ne s\u00fcr\u00fclen hafif ticari arac\u0131n kazan\u0131n ard\u0131ndan bir akaryak\u0131t istasyonundaki g\u00f6r\u00fcnt\u00fclerine ula\u015f\u0131ld\u0131. \u0130\u015f yerinin g\u00fcvenlik kameras\u0131na yans\u0131yan g\u00f6r\u00fcnt\u00fclerde, hafif ticari arac\u0131 park eden H.\u00d6.'n\u00fcn arac\u0131n arka lasti\u011fine tak\u0131lan Ate\u015f'in montunu \u00e7\u0131kart\u0131p, \u00e7\u00f6pe att\u0131\u011f\u0131, ard\u0131ndan da hasar\u0131 kontrol etti\u011fi ve tamir etmeye \u00e7al\u0131\u015ft\u0131\u011f\u0131 g\u00f6r\u00fcld\u00fc. Polis, izini s\u00fcrd\u00fc\u011f\u00fc arac\u0131 Adana Havaalan\u0131'nda park halinde buldu. Araca el konulurken, H.\u00d6.'n\u00fcn ise \u0130stanbul'a gitti\u011fi tespit edildi.\n\nKazayla ilgili soru\u015fturmay\u0131 s\u00fcrd\u00fcren polis, \u015f\u00fcpheliyi yakalamak i\u00e7in \u00e7al\u0131\u015fmalara devam ediyor.\n\nKaynak: DHA", "keywords": [], "meta_keywords": ["Ceyhan", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Mehtap'a \u00e7arp\u0131p ka\u00e7t\u0131, lasti\u011fe s\u0131k\u0131\u015fan montunu \u00e7\u00f6pe att\u0131ADANA'n\u0131n Ceyhan il\u00e7esinde yolun kar\u015f\u0131s\u0131na ge\u00e7mek isterken trafik kazas\u0131na \u00fczerinden birden fazla arac\u0131n ge\u00e7mesi nedeniyle cesedi par\u00e7alanan Mehtap Ate\u015f'in \u00f6l\u00fcm\u00fcne sebep oldu\u011fu \u00f6ne s\u00fcr\u00fclen ki\u015finin H.\u00d6.", "meta_lang": "tr", "meta_favicon": "/touch-icon-iphone.png", "meta_data": {"description": "Mehtap'a \u00e7arp\u0131p ka\u00e7t\u0131, lasti\u011fe s\u0131k\u0131\u015fan montunu \u00e7\u00f6pe att\u0131ADANA'n\u0131n Ceyhan il\u00e7esinde yolun kar\u015f\u0131s\u0131na ge\u00e7mek isterken trafik kazas\u0131na \u00fczerinden birden fazla arac\u0131n ge\u00e7mesi nedeniyle cesedi par\u00e7alanan Mehtap Ate\u015f'in \u00f6l\u00fcm\u00fcne sebep oldu\u011fu \u00f6ne s\u00fcr\u00fclen ki\u015finin H.\u00d6.", "keywords": "Ceyhan, G\u00fcncel", "image": "https://foto.haberler.com/haber/2020/02/02/adana-mehtap-a-carpip-kacti-lastige-sikisan-12878571_o.jpg", "robots": "index, follow", "medium": "news", "dateCreated": "2020-02-02T23:38:25+03:00", "dateUpdated": "2020-02-02T23:40:29+03:00", "msapplication-starturl": "https://www.haberler.com", "article": {"id": 12878571, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Ceyhan, G\u00fcncel"}, "og": {"url": "https://www.haberler.com/adana-mehtap-a-carpip-kacti-lastige-sikisan-12878571-haberi/", "site_name": "Haberler.com", "locale": "tr_TR", "type": "article", "title": "Adana mehtap'a \u00e7arp\u0131p ka\u00e7t\u0131, lasti\u011fe s\u0131k\u0131\u015fan montunu \u00e7\u00f6pe att\u0131", "description": "Mehtap'a \u00e7arp\u0131p ka\u00e7t\u0131, lasti\u011fe s\u0131k\u0131\u015fan montunu \u00e7\u00f6pe att\u0131ADANA'n\u0131n Ceyhan il\u00e7esinde yolun kar\u015f\u0131s\u0131na ge\u00e7mek isterken trafik kazas\u0131na \u00fczerinden birden fazla arac\u0131n ge\u00e7mesi nedeniyle cesedi par\u00e7alanan Mehtap Ate\u015f'in \u00f6l\u00fcm\u00fcne sebep oldu\u011fu \u00f6ne s\u00fcr\u00fclen ki\u015finin H.\u00d6.", "image": {"identifier": "https://foto.haberler.com/haber/2020/02/02/adana-mehtap-a-carpip-kacti-lastige-sikisan-12878571_o.jpg", "secure_url": "https://foto.haberler.com/haber/2020/02/02/adana-mehtap-a-carpip-kacti-lastige-sikisan-12878571_o.jpg", "width": 640, "height": 360}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/adana-mehtap-a-carpip-kacti-lastige-sikisan-12878571-haberi/", "card": "summary_large_image", "site": "Haberler", "title": "Adana mehtap'a \u00e7arp\u0131p ka\u00e7t\u0131, lasti\u011fe s\u0131k\u0131\u015fan montunu \u00e7\u00f6pe att\u0131", "description": "Mehtap'a \u00e7arp\u0131p ka\u00e7t\u0131, lasti\u011fe s\u0131k\u0131\u015fan montunu \u00e7\u00f6pe att\u0131ADANA'n\u0131n Ceyhan il\u00e7esinde yolun kar\u015f\u0131s\u0131na ge\u00e7mek isterken trafik kazas\u0131na \u00fczerinden birden fazla arac\u0131n ge\u00e7mesi nedeniyle cesedi par\u00e7alanan Mehtap Ate\u015f'in \u00f6l\u00fcm\u00fcne sebep oldu\u011fu \u00f6ne s\u00fcr\u00fclen ki\u015finin H.\u00d6.", "image": "https://foto.haberler.com/haber/2020/02/02/adana-mehtap-a-carpip-kacti-lastige-sikisan-12878571_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/adana-mehtap-a-carpip-kacti-lastige-sikisan-12878571-haberi/"}