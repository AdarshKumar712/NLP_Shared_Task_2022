{"source_url": "https://www.corrierenazionale.net", "url": "https://www.corrierenazionale.net/2020/03/02/a-montevideo-il-sottosegretario-merlo-incontra-il-re-di-spagna-filippo-vi/", "title": "A Montevideo il Sottosegretario Merlo incontra il Re di Spagna Filippo VI \u2013 Corriere Nazionale", "top_image": "https://www.corrierenazionale.net/wp-content/uploads/2019/05/cn_italia_quadrato-150x150.gif", "meta_img": "https://www.corrierenazionale.net/wp-content/uploads/2019/05/cn_italia_quadrato-150x150.gif", "images": ["https://www.corrierenazionale.net/wp-content/uploads/2018/06/corrierepl-banner-300x96-300x96.jpg", "https://www.corrierenazionale.net/wp-content/uploads/2020/03/merlo-re-854x540.jpeg", "https://www.corrierenazionale.net/wp-content/plugins/ultimate-social-media-plus/images/close.png", "https://www.corrierenazionale.net/wp-content/plugins/ultimate-social-media-plus/images/icons_theme/default/default_fb.png", "https://www.facebook.com/tr?id=1750700068347512&ev=PageView&noscript=1", "https://www.corrierenazionale.net/wp-content/plugins/ultimate-social-media-plus/images/icons_theme/default/default_youtube.png", "https://www.corrierenazionale.net/wp-content/uploads/2018/06/cropped-corriere_nazionale_logo_sito-1-2.gif", "https://www.corrierenazionale.net/wp-content/uploads/2019/05/cn_italia_quadrato-150x150.gif", "https://www.corrierenazionale.net/wp-content/plugins/ultimate-social-media-plus/images/icons_theme/default/default_rss.png"], "movies": [], "text": "Ricardo Merlo, Sottosegretario agli Esteri e presidente del MAIE \u2013 Movimento Associativo Italiani all\u2019Estero, in occasione della Cerimonia d\u2019insediamento del nuovo Presidente di Uruguay, Luis Lacalle Pou, tenutasi a Montevideo, ha incontrato \u2013 tra gli altri \u2013 il Re di Spagna, Filippo VI.\n\nL\u2019esponente del governo italiano e il monarca spagnolo durante il colloquio hanno affrontato alcune delle questioni pi\u00f9 urgenti che interessano l\u2019Europa, quali la Brexit, e le relazioni bilaterali tra Italia e Spagna a livello economico-commerciale e culturale.\n\nMerlo e il Re di Spagna hanno convenuto sulla rilevanza della grande comunit\u00e0 italiana residente in terra spagnola. Ancora, il Sottosegretario della Farnesina ha sottolineato l\u2019importanza della nuova Agenzia Consolare che il governo italiano sta aprendo a Tenerife, nelle Canarie.\n\nNon poteva mancare, tra le questioni sul tavolo, il Coronavirus. Per il Sottosegretario Merlo e Filippo VI il virus non va affatto sottovalutato; entrambi, in ogni caso, si sono detti sicuri che sia l\u2019Italia come la Spagna hanno le risorse necessarie, a livello di controlli e assistenza sanitaria, sono quindi Paesi in grado di tenere la situazione sotto controllo, per ritornare prima possibile alla normalit\u00e0 della vita sociale.", "keywords": [], "meta_keywords": [""], "tags": [], "authors": [], "publish_date": "Mon Mar  2 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "https://www.corrierenazionale.net/wp-content/uploads/2019/05/cn_italia_quadrato-150x150.gif", "meta_data": {"viewport": "width=device-width, initial-scale=1", "generator": "WordPress 5.3.2", "specificfeeds-verification-code-c3pNR0wvNXVJRmlYNmp4MjdMSzdITGFVUkFrbEJMblNmaWZKR3FUS0RaN1JLaUxEcHd6OXhIbU9ic2RiSGJxNG1rOXVxckkrOHVLMStveGdiQVdVV1p6UTBVSHQ5U2ZQc1NBQzBrYXA5UCtnQWZxSEdzb0VDUXhNUENvMWthME18Y1NJaWpoUTdFaDU0S2ZZdW93LzZrang5V0ZnM2lGM3BuUnpoTTB1c1A2bz0=": "QCdxAYqLhEhfCHG7mlTr", "msapplication-TileImage": "https://www.corrierenazionale.net/wp-content/uploads/2019/05/cn_italia_quadrato-300x300.gif"}, "canonical_link": "https://www.corrierenazionale.net/2020/03/02/a-montevideo-il-sottosegretario-merlo-incontra-il-re-di-spagna-filippo-vi/"}