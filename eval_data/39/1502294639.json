{"source_url": "https://web.archive.org", "url": "https://web.archive.org/web/20201020085415id_/https://www.haberler.com/pompeo-dan-yeni-lubnan-hukumetine-reform-cagrisi-12843418-haberi/", "title": "Pompeo'dan yeni L\u00fcbnan h\u00fck\u00fcmetine \"reform\" \u00e7a\u011fr\u0131s\u0131 A\u00e7\u0131klamas\u0131", "top_image": "https://foto.haberler.com/haber/2020/01/23/pompeo-dan-yeni-lubnan-hukumetine-reform-cagr-12843418_local.jpg", "meta_img": "https://foto.haberler.com/haber/2020/01/23/pompeo-dan-yeni-lubnan-hukumetine-reform-cagr-12843418_local.jpg", "images": ["https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://foto.haberler.com/haber/2020/01/23/pompeo-dan-yeni-lubnan-hukumetine-reform-cagr-12843418_local.jpg", "https://www.haberler.com/static/img/tasarim/haberler-logo.svg"], "movies": [], "text": "Pompeo'dan yeni L\u00fcbnan h\u00fck\u00fcmetine \"reform\" \u00e7a\u011fr\u0131s\u0131 A\u00e7\u0131klamas\u0131\n\nABD D\u0131\u015fi\u015fleri Bakan\u0131 Mike Pompeo, protestolar\u0131n L\u00fcbnan halk\u0131n\u0131n ulusal \u00e7\u0131karlara g\u00f6re hareket iste\u011fini ortaya koydu\u011funu belirterek, \"L\u00fcbnan'da sadece ger\u00e7ek ve somut reformlar ile kararl\u0131 bir h\u00fck\u00fcmet yat\u0131r\u0131mc\u0131 g\u00fcvenini geri kazanabilir ve uluslararas\u0131 yard\u0131mlar\u0131n kilidini a\u00e7abilir.\n\nABD D\u0131\u015fi\u015fleri Bakan\u0131 Mike Pompeo, protestolar\u0131n L\u00fcbnan halk\u0131n\u0131n ulusal \u00e7\u0131karlara g\u00f6re hareket iste\u011fini ortaya koydu\u011funu belirterek, \"L\u00fcbnan'da sadece ger\u00e7ek ve somut reformlar ile kararl\u0131 bir h\u00fck\u00fcmet yat\u0131r\u0131mc\u0131 g\u00fcvenini geri kazanabilir ve uluslararas\u0131 yard\u0131mlar\u0131n kilidini a\u00e7abilir.\" ifadesini kulland\u0131.\n\nPompeo, L\u00fcbnan'da Hassan Diyab ba\u015fbakanl\u0131\u011f\u0131nda kurulan yeni h\u00fck\u00fcmete ili\u015fkin yaz\u0131l\u0131 a\u00e7\u0131klama yapt\u0131.\n\nAt\u0131lacak siyasi ad\u0131mlar ve L\u00fcbnan halk\u0131n\u0131n reform ve yolsuzlukla m\u00fccadele talebinin, yeni h\u00fck\u00fcmet i\u00e7in bir \"test\" niteli\u011finde oldu\u011funu vurgulayan Pompeo, \u015funlar\u0131 kaydetti:\n\n\"Birle\u015fik, mezhep\u00e7i olmayan ve b\u00fcy\u00fck \u00f6l\u00e7\u00fcde bar\u0131\u015f\u00e7\u0131l olarak son \u00fc\u00e7 ayd\u0131r s\u00fcren protestolar, L\u00fcbnan halk\u0131n\u0131n siyasi liderlerinin partizan \u00e7\u0131karlar\u0131n\u0131 bir kenara koyma ve ulusal \u00e7\u0131karlara g\u00f6re hareket etme isteklerini yans\u0131tmaktad\u0131r. L\u00fcbnan'da sadece ger\u00e7ek ve somut reformlar ile kararl\u0131 bir h\u00fck\u00fcmet yat\u0131r\u0131mc\u0131 g\u00fcvenini geri kazanabilir ve uluslararas\u0131 yard\u0131mlar\u0131n kilidini a\u00e7abilir.\"\n\n\u00d6te yandan, L\u00fcbnan h\u00fck\u00fcmeti ve L\u00fcbnan g\u00fcvenlik g\u00fc\u00e7lerine bar\u0131\u015f\u00e7\u0131l protestolara kat\u0131lan vatanda\u015flar\u0131n g\u00fcvenli\u011fini garanti alt\u0131na al\u0131nmas\u0131 \u00e7a\u011fr\u0131s\u0131nda da bulunan Pompeo, \"\u015eiddet ve k\u0131\u015fk\u0131rt\u0131c\u0131 eylemlerin sivil s\u00f6ylemde yeri yoktur.\" de\u011ferlendirmesinde bulundu.\n\nKaynak: Anadolu Ajans\u0131", "keywords": [], "meta_keywords": ["H\u00fck\u00fcmet", "L\u00fcbnan", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "ABD D\u0131\u015fi\u015fleri Bakan\u0131 Mike Pompeo, protestolar\u0131n L\u00fcbnan halk\u0131n\u0131n ulusal \u00e7\u0131karlara g\u00f6re hareket iste\u011fini ortaya koydu\u011funu belirterek, 'L\u00fcbnan'da sadece ger\u00e7ek ve somut reformlar ile kararl\u0131 bir h\u00fck\u00fcmet yat\u0131r\u0131mc\u0131 g\u00fcvenini geri kazanabilir ve uluslararas\u0131 yard\u0131mlar\u0131n kilidini a\u00e7abilir.", "meta_lang": "tr", "meta_favicon": "https://www.haberler.com/static/images/touch-icon-iphone.png", "meta_data": {"description": "ABD D\u0131\u015fi\u015fleri Bakan\u0131 Mike Pompeo, protestolar\u0131n L\u00fcbnan halk\u0131n\u0131n ulusal \u00e7\u0131karlara g\u00f6re hareket iste\u011fini ortaya koydu\u011funu belirterek, 'L\u00fcbnan'da sadece ger\u00e7ek ve somut reformlar ile kararl\u0131 bir h\u00fck\u00fcmet yat\u0131r\u0131mc\u0131 g\u00fcvenini geri kazanabilir ve uluslararas\u0131 yard\u0131mlar\u0131n kilidini a\u00e7abilir.", "keywords": "H\u00fck\u00fcmet, L\u00fcbnan, G\u00fcncel, Haber", "image": "https://foto.haberler.com/haber/2020/01/23/pompeo-dan-yeni-lubnan-hukumetine-reform-cagr-12843418_local.jpg", "medium": "news", "dateCreated": "2020-01-23T05:52:04+03:00", "dateUpdated": "2020-01-23T05:52:04+03:00", "msapplication-starturl": "https://www.haberler.com", "article": {"id": 12843418, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "H\u00fck\u00fcmet, L\u00fcbnan, G\u00fcncel"}, "og": {"url": "https://www.haberler.com/pompeo-dan-yeni-lubnan-hukumetine-reform-cagrisi-12843418-haberi/", "site_name": "Haberler.com", "locale": "tr_TR", "type": "article", "title": "Pompeo'dan yeni L\u00fcbnan h\u00fck\u00fcmetine 'reform' \u00e7a\u011fr\u0131s\u0131 A\u00e7\u0131klamas\u0131", "description": "ABD D\u0131\u015fi\u015fleri Bakan\u0131 Mike Pompeo, protestolar\u0131n L\u00fcbnan halk\u0131n\u0131n ulusal \u00e7\u0131karlara g\u00f6re hareket iste\u011fini ortaya koydu\u011funu belirterek, 'L\u00fcbnan'da sadece ger\u00e7ek ve somut reformlar ile kararl\u0131 bir h\u00fck\u00fcmet yat\u0131r\u0131mc\u0131 g\u00fcvenini geri kazanabilir ve uluslararas\u0131 yard\u0131mlar\u0131n kilidini a\u00e7abilir.", "image": {"identifier": "https://foto.haberler.com/haber/2020/01/23/pompeo-dan-yeni-lubnan-hukumetine-reform-cagr-12843418_local.jpg", "secure_url": "https://foto.haberler.com/haber/2020/01/23/pompeo-dan-yeni-lubnan-hukumetine-reform-cagr-12843418_local.jpg", "width": 1200, "height": 675}}, "fb": {"pages": 130833686950210, "app_id": 1094461860619988}, "twitter": {"url": "https://www.haberler.com/pompeo-dan-yeni-lubnan-hukumetine-reform-cagrisi-12843418-haberi/", "card": "summary_large_image", "site": "Haberler", "title": "Pompeo'dan yeni L\u00fcbnan h\u00fck\u00fcmetine 'reform' \u00e7a\u011fr\u0131s\u0131 A\u00e7\u0131klamas\u0131", "description": "ABD D\u0131\u015fi\u015fleri Bakan\u0131 Mike Pompeo, protestolar\u0131n L\u00fcbnan halk\u0131n\u0131n ulusal \u00e7\u0131karlara g\u00f6re hareket iste\u011fini ortaya koydu\u011funu belirterek, 'L\u00fcbnan'da sadece ger\u00e7ek ve somut reformlar ile kararl\u0131 bir h\u00fck\u00fcmet yat\u0131r\u0131mc\u0131 g\u00fcvenini geri kazanabilir ve uluslararas\u0131 yard\u0131mlar\u0131n kilidini a\u00e7abilir.", "image": "https://foto.haberler.com/haber/2020/01/23/pompeo-dan-yeni-lubnan-hukumetine-reform-cagr-12843418_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/pompeo-dan-yeni-lubnan-hukumetine-reform-cagrisi-12843418-haberi/"}