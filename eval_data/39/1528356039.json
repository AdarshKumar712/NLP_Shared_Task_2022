{"source_url": "https://web.archive.org", "url": "https://web.archive.org/web/20200223142300id_/https://fakty.interia.pl/raporty/raport-koronawirus-chiny/aktualnosci/news-wlochy-juz-51-osob-zarazonych-koronawirusem-dwie-osoby-zmarl,nId,4341516", "title": "W\u0142ochy: Ju\u017c 51 os\u00f3b zara\u017conych koronawirusem. Dwie osoby zmar\u0142y", "top_image": "https://i.iplsc.com/-/0009V2OBI40QOABR-C411.jpg", "meta_img": "https://i.iplsc.com/-/0009V2OBI40QOABR-C411.jpg", "images": ["https://web.archive.org/i/interia_logo_b.svg", "https://i.iplsc.com/-/0009V2OBI40QOABR-C411.jpg", "https://web.archive.org/i/service_logo_s.svg", "https://i.iplsc.com/pap/0009A6098CYXTC6T-C301.jpg", "https://i.iplsc.com/koronawirus-zdjecie-ilustracyjne/0009V2OBI40QOABR-C122-F4.jpg", "https://web.archive.org/i/interia-logo-2-0.svg", "https://e.hub.com.pl/images/adx_fixed/close.svg", "https://web.archive.org/p.gif"], "movies": [], "text": "Do 51 wzros\u0142a w sobot\u0119 we W\u0142oszech liczba os\u00f3b zaka\u017conych koronawirusem - poda\u0142y w\u0142adze region\u00f3w Lombardia i Wenecja Euganejska na p\u00f3\u0142nocy, gdzie jest ognisko zachorowa\u0144. Od pi\u0105tku zmar\u0142y dwie starsze osoby. To pierwsze \u015bmiertelne ofiary wirusa w tym kraju.\n\nZdj\u0119cie Koronawirus, zdj\u0119cie ilustracyjne /Feature China/Barcroft Media /Getty Images\n\nW pi\u0105tek w rejonie Padwy zmar\u0142 78-letni m\u0119\u017cczyzna, a w sobot\u0119 w Codogno ko\u0142o Lodi - 75-letnia kobieta.\n\nReklama\n\nLiczba zara\u017conych ro\u015bnie w szybkim tempie.\n\nWed\u0142ug najnowszych informacji w Lombardii potwierdzono 39 przypadk\u00f3w zachorowa\u0144, a w Wenecji Euganejskiej - 12.\n\nW obu regionach trwaj\u0105 dzia\u0142ania maj\u0105ce na celu ustalenie \u017ar\u00f3de\u0142 koronawirusa, wyst\u0119puj\u0105cego u os\u00f3b, kt\u00f3re nie podr\u00f3\u017cowa\u0142y do Chin.\n\nAgencja Ansa poda\u0142a, \u017ce w przypadku miejscowo\u015bci Vo ko\u0142o Padwy, sk\u0105d pochodzi\u0142 zmar\u0142y 78-latek oraz inny chory, wszcz\u0119to post\u0119powanie, by ustali\u0107, czy istnieje zwi\u0105zek mi\u0119dzy tymi przypadkami a dzia\u0142alno\u015bci\u0105 handlow\u0105 prowadzon\u0105 tam przez chi\u0144skich imigrant\u00f3w.\n\nW zwi\u0105zku z szerzeniem si\u0119 koronawirusa biskup miasta Piacenza w regionie Emilia-Romania, Gianni Ambrosio zaleci\u0142, aby podczas mszy ksi\u0119\u017ca dawali wiernym komuni\u0119 do r\u0119ki i by unikano u\u015bcisku d\u0142oni w czasie przekazywania sobie znaku pokoju.\n\nZ Rzymu Sylwia Wysocka", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "wzros\u0142a, sobot\u0119, W\u0142oszech, liczba, os\u00f3b, zaka\u017conych, koronawirusem, poda\u0142y, w\u0142adze, region\u00f3w, Lombardia, Wenecja, Euganejska, p\u00f3\u0142nocy, gdzie, jest, ognisko, zachorowa\u0144, pi\u0105tku, zmar\u0142y, dwie, starsze, osoby, pierwsze, \u015bmiertelne", "Description": "W\u0142ochy: Ju\u017c 51 os\u00f3b zara\u017conych koronawirusem. Dwie osoby zmar\u0142y - fakty.interia.pl - Do 51 wzros\u0142a w sobot\u0119 we W\u0142oszech liczba os\u00f3b zaka\u017conych koronawirusem - poda\u0142y w\u0142adze region\u00f3w Lombardia i Wenecja Euganejska na p\u00f3\u0142nocy, gdzie jest ognisko zachorowa\u0144.", "twitter": {"description": "Do 51 wzros\u0142a w sobot\u0119 we W\u0142oszech liczba os\u00f3b zaka\u017conych koronawirusem - poda\u0142y w\u0142adze region\u00f3w Lombardia i Wenecja Euganejska na p\u00f3\u0142nocy, gdzie jest ognisko zachorowa\u0144. Od pi\u0105tku zmar\u0142y dwie starsze osoby. To pierwsze \u015bmiertelne ofiary wirusa w tym kraju.", "card": "summary_large_image"}, "og": {"type": "article", "title": "W\u0142ochy: Liczba zara\u017conych ro\u015bnie w szybkim tempie", "description": "Kliknij i zobacz wi\u0119cej.", "image": "https://i.iplsc.com/-/0009V2OBI40QOABR-C411.jpg", "url": "https://fakty.interia.pl/raporty/raport-koronawirus-chiny/aktualnosci/news-wlochy-juz-51-osob-zarazonych-koronawirusem-dwie-osoby-zmarl,nId,4341516"}, "news_keywords": "fakty.interia.pl, Koronawirus z Chin, koronawirus z chin, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/raporty/raport-koronawirus-chiny/aktualnosci/news-wlochy-juz-51-osob-zarazonych-koronawirusem-dwie-osoby-zmarl,nId,4341516"}