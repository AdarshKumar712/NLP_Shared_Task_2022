{"source_url": "https://web.archive.org", "url": "https://web.archive.org/web/20200707044827id_/https://tysol.pl/a49363-Prof-Manowska-mocno-o-planach-uzdrowienia-SN-Moze-sie-to-wiazac-z-odebraniem-niezasadnych-przywilejow-", "title": "Prof. Manowska mocno o planach uzdrowienia SN: \"Mo\u017ce si\u0119 to wi\u0105za\u0107 z odebraniem niezasadnych przywilej\u00f3w\"", "top_image": "http://www.tysol.pl/getimage.php?act=zdjecie&id=49363", "meta_img": "http://www.tysol.pl/getimage.php?act=zdjecie&id=49363", "images": ["https://web.archive.org/web/20200707044827id_/https:/tysol.pl/zdj/zdjecie/49363", "https://web.archive.org/web/20200707044827id_/https:/tysol.pl/zdj/avatar/177", "https://web.archive.org/web/20200707044827id_/https:/tysol.pl/zdj/kafelka/42682", "https://web.archive.org/web/20200707044827id_/https:/tysol.pl/zdj/kafelka/46823", "https://web.archive.org/web/20200707044827id_/https:/tysol.pl/zdj/avatar/155", "https://web.archive.org/web/20200707044827id_/https:/tysol.pl/i/tygodnikSol.png", "https://web.archive.org/web/20200707044827id_/https:/tysol.pl/zdj/kafelka/47811", "https://web.archive.org/web/20200707044827id_/https:/tysol.pl/i/szaryDot.png", "https://web.archive.org/web/20200707044827id_/https:/tysol.pl/i/loading.gif", "https://web.archive.org/web/20200707044827id_/https:/tysol.pl/i/tysolpl.png", "https://web.archive.org/web/20200707044827id_/https:/tysol.pl/i/ikona2.png", "https://web.archive.org/web/20200707044827id_/https:/tysol.pl/i/stopka_logo.png", "https://web.archive.org/web/20200707044827id_/https:/tysol.pl/getimage.php?act=partner&id=2&r=387238", "https://web.archive.org/web/20200707044827id_/https:/tysol.pl/i/ikona1.png", "https://web.archive.org/web/20200707044827id_/https:/tysol.pl/i/solidarnosctygodni.png", "https://web.archive.org/web/20200707044827id_/https:/zdj/zdjecia_cke/komrkazokadk1617729697.jpg", "https://web.archive.org/web/20200707044827id_/https:/tysol.pl/i/unlike.png", "https://web.archive.org/web/20200707044827id_/https:/tysol.pl/i/dotka.png", "https://web.archive.org/web/20200707044827id_/https:/zdj/zdjecia_cke/Auschwitzpodnewsypolitykahistoria464982033.jpg", "https://web.archive.org/web/20200707044827id_/https:/tysol.pl/i/ikona4.png", "https://web.archive.org/web/20200707044827id_/https:/tysol.pl/i/like.png", "http://www.tysol.pl/getimage.php?act=zdjecie&id=49363", "https://web.archive.org/web/20200707044827id_/https:/tysol.pl/i/tysolplwhite.png", "https://web.archive.org/web/20200707044827id_/https:/tysol.pl/i/ikona3.png", "https://web.archive.org/web/20200707044827id_/https:/tysol.pl/zdj/kafelka/47730", "https://web.archive.org/web/20200707044827id_/https:/tysol.pl/zdj/avatar/134"], "movies": [], "text": "Prof. Manowska mocno o planach uzdrowienia SN: \"Mo\u017ce si\u0119 to wi\u0105za\u0107 z odebraniem niezasadnych przywilej\u00f3w\"\n\nOpublikowano dnia 12.06.2020 09:50\n\nI prezes S\u0105du Najwy\u017cszego prof. Ma\u0142gorzata Manowska w rozmowie z portalem Onet.pl poinformowa\u0142a, \u017ce ma plan jak rozwi\u0105za\u0107 najpilniejsze problemy w S\u0105dzie Najwy\u017cszym. - Zrealizuj\u0119 go, nawet gdyby mia\u0142o si\u0119 to wi\u0105za\u0107 z odebraniem niekt\u00f3rym osobom niezasadnych przywilej\u00f3w i wywo\u0142anym tym niezadowoleniem - mocno zapowiada s\u0119dzia.\n\nNie ma podstaw, by podwa\u017ca\u0107 status nowych s\u0119dzi\u00f3w S\u0105du Najwy\u017cszego, nie ma te\u017c podstaw by w\u0105tpi\u0107 w legalno\u015b\u0107 powo\u0142ania nowej KRS (...) to nie osobiste preferencje tego lub innego \u015brodowiska decyduj\u0105 o tym, kto jest s\u0119dzi\u0105, ale konstytucja i ustawy (...) Zar\u00f3wno ja, jak i inni s\u0119dziowie, niezale\u017cnie od tego, kiedy otrzymali\u015bmy powo\u0142ania s\u0119dziowskie, jeste\u015bmy powo\u0142ani na mocy art. 179 Konstytucji, konstytucyjnym aktem prezydenta\n\nZg\u0142aszane s\u0105 r\u00f3\u017cne zastrze\u017cenia i potrzeby. Dlatego obecnie badam szczeg\u00f3\u0142owo, jakim maj\u0105tkiem i infrastruktur\u0105 dysponuje SN i czy s\u0105 one efektywnie wykorzystywane (...) dotyczy to np. zasob\u00f3w mieszkaniowych, miejsc parkingowych, pokoi do pracy, sieci informatycznej. Sprawdzam tak\u017ce, czy obci\u0105\u017cenie prac\u0105 jest r\u00f3wnomierne i adekwatne do wynagrodzenia\n\nNawet gdyby mia\u0142o si\u0119 to wi\u0105za\u0107 z odebraniem niekt\u00f3rym osobom niezasadnych przywilej\u00f3w i wywo\u0142anym tym niezadowoleniem. To obecnie absorbuje prawie ca\u0142\u0105 moj\u0105 uwag\u0119\n\n\u2013 twierdzi prof. Manowska. Podkre\u015bli\u0142a, \u017ce jej rol\u0105 jest zapewnienie s\u0119dziom i pracownikom S\u0105du Najwy\u017cszego godnych warunk\u00f3w pracy, a \"pomijaj\u0105c pewne odosobnione pr\u00f3by dokuczania przez niekt\u00f3re osoby\", wsp\u00f3\u0142praca na co dzie\u0144 dzia\u0142a i \"jak emocje opadn\u0105, z czasem sytuacja si\u0119 unormuje\".\u2013 t\u0142umaczy. Doda\u0142a, \u017ce ma plan, jak rozwi\u0105za\u0107 najpilniejsze problemy S\u0105du Najwy\u017cszego i go zrealizuje.\u2013 mocno podsumowa\u0142a I prezes SN.\u017ar\u00f3d\u0142o: onet.plraw", "keywords": [], "meta_keywords": ["reforma s\u0105downictwa", "S\u0105d Najwy\u017cszy", "Manowska"], "tags": [], "authors": [], "publish_date": null, "summary": "", "article_html": "", "meta_description": "I prezes S\u0105du Najwy\u017cszego prof. Ma\u0142gorzata Manowska w rozmowie z portalem Onet.pl poinformowa\u0142a, \u017ce ma plan jak rozwi\u0105za\u0107 najpilniejsze problemy w S\u0105dzie Najwy\u017cszym. - Zrealizuj\u0119 go, nawet gdyby mia\u0142o si\u0119 to wi\u0105za\u0107 z odebraniem niekt\u00f3rym osobom niezasadnych przywilej\u00f3w i wywo\u0142anym tym niezadowoleniem - mocno zapowiada s\u0119dzia.", "meta_lang": "pl", "meta_favicon": "i/favicon.ico?v=3", "meta_data": {"robots": "index, follow", "viewport": "width=device-width, initial-scale=1", "keywords": "reforma s\u0105downictwa,S\u0105d Najwy\u017cszy,Manowska", "description": "I prezes S\u0105du Najwy\u017cszego prof. Ma\u0142gorzata Manowska w rozmowie z portalem Onet.pl poinformowa\u0142a, \u017ce ma plan jak rozwi\u0105za\u0107 najpilniejsze problemy w S\u0105dzie Najwy\u017cszym. - Zrealizuj\u0119 go, nawet gdyby mia\u0142o si\u0119 to wi\u0105za\u0107 z odebraniem niekt\u00f3rym osobom niezasadnych przywilej\u00f3w i wywo\u0142anym tym niezadowoleniem - mocno zapowiada s\u0119dzia.", "og": {"image": "http://www.tysol.pl/getimage.php?act=zdjecie&id=49363", "type": "website", "description": "I prezes S\u0105du Najwy\u017cszego prof. Ma\u0142gorzata Manowska w rozmowie z portalem Onet.pl poinformowa\u0142a, \u017ce ma plan jak rozwi\u0105za\u0107 najpilniejsze problemy w S\u0105dzie Najwy\u017cszym. - Zrealizuj\u0119 go, nawet gdyby mia\u0142o si\u0119 to wi\u0105za\u0107 z odebraniem niekt\u00f3rym osobom niezasadnych przywilej\u00f3w i wywo\u0142anym tym niezadowoleniem - mocno zapowiada s\u0119dzia.", "title": "Prof. Manowska mocno o planach uzdrowienia SN: \"Mo\u017ce si\u0119 to wi\u0105za\u0107 z odebraniem niezasadnych przywilej\u00f3w\" |  Tysol.pl"}, "google-site-verification": "ZWeMpBITV6n5mkPjE0MmWxYtxKxbQCH_TzJs3Dknz38"}, "canonical_link": ""}