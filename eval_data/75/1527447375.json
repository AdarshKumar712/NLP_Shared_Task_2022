{"source_url": "https://web.archive.org", "url": "https://web.archive.org/web/20200222180325id_/https://www.haberler.com/eskisehir-de-otobus-kazalarinin-onlenmesi-12940482-haberi/", "title": "Eski\u015fehir'de otob\u00fcs kazalar\u0131n\u0131n \u00f6nlenmesi toplant\u0131s\u0131", "top_image": "https://foto.haberler.com/haber/2020/02/21/eskisehir-de-otobus-kazalarinin-onlenmesi-12940482_local.jpg", "meta_img": "https://foto.haberler.com/haber/2020/02/21/eskisehir-de-otobus-kazalarinin-onlenmesi-12940482_local.jpg", "images": ["https://foto.haberler.com/haber/2020/02/21/eskisehir-de-otobus-kazalarinin-onlenmesi-12940482_local.jpg", "https://web.archive.org/static/images/haberler_logo_vektor.svg", "https://web.archive.org/static/images/blank.gif", "https://web.archive.org/static/images/sosyal/icons/instagram.png", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://web.archive.org/static/images/sosyal/icons/whatsapp.png", "https://www.haberler.com/static/images/blank.gif", "https://web.archive.org/static/images/footer-logo.png", "https://web.archive.org/static/images/sosyal/icons/facebook.png", "https://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/sosyal/icons/google-news-icon-white.png", "https://web.archive.org/static/images/sosyal/icons/twitter.png"], "movies": [], "text": "21.02.2020 12:56 | Son G\u00fcncelleme: 21.02.2020 12:56\n\n\u0130\u00e7i\u015fleri Bakanl\u0131\u011f\u0131nca 2017 y\u0131l\u0131nda y\u00fcr\u00fcrl\u00fc\u011fe konulan \"Trafik G\u00fcvenli\u011fi Uygulama Politika Belgesi\" kapsam\u0131nda, 81 ilde e\u015f zamanl\u0131 d\u00fczenlenen otob\u00fcs kazalar\u0131n\u0131n \u00f6nlenmesine y\u00f6nelik toplant\u0131, Eski\u015fehir Valili\u011finde de yap\u0131ld\u0131.\n\nVali \u00d6zdemir \u00c7akacak ba\u015fkanl\u0131\u011f\u0131nda ger\u00e7ekle\u015ftirilen toplant\u0131ya, Vali Yard\u0131mc\u0131s\u0131 \u0130smail Soykan, \u0130l Jandarma Komutan\u0131 Albay \u0130lhan \u015een, \u0130l Emniyet M\u00fcd\u00fcr\u00fc Engin Din\u00e7, \u0130l Milli E\u011fitim M\u00fcd\u00fcr\u00fc Hakan C\u0131r\u0131t, otob\u00fcs firmas\u0131 temsilcileri ve di\u011fer payda\u015flar kat\u0131ld\u0131.\n\nS\u00f6z konusu belgenin \u00f6nemine i\u015faret eden Vali \u00c7akacak, \u015fu ifadeleri kulland\u0131:\n\n\"Al\u0131nan tedbirler sonucunda \u00fclke genelinde 2019 y\u0131l\u0131nda 2018 y\u0131l\u0131na g\u00f6re kaza yerinde can kay\u0131plar\u0131nda y\u00fczde 34,2; 100 bin ara\u00e7 ba\u015f\u0131na can kay\u0131plar\u0131nda ise y\u00fczde 54;,3 azalma sa\u011flanm\u0131\u015ft\u0131r. \u0130limizde 2019 y\u0131l\u0131nda 2018'e g\u00f6re kaza yerinde can kay\u0131plar\u0131nda y\u00fczde 49 azalma sa\u011flanm\u0131\u015ft\u0131r. Eski\u015fehir'de otob\u00fcs denetimlerinde 2019 y\u0131l\u0131 i\u00e7in planlanan 23 bin 944 denetim kota say\u0131s\u0131 personelimizin etkin ve \u00f6zverili \u00e7al\u0131\u015fmalar\u0131 ile y\u00fczde 385 art\u0131r\u0131larak 116 bin 233 otob\u00fcs kontrol\u00fc ger\u00e7ekle\u015ftirilmi\u015ftir. Emniyet Genel M\u00fcd\u00fcrl\u00fc\u011f\u00fcm\u00fcz taraf\u0131ndan \u00fclke genelinde en fazla otob\u00fcs denetimi ger\u00e7ekle\u015ftirilmesi nedeniyle, \u0130l Emniyet M\u00fcd\u00fcrl\u00fc\u011f\u00fcm\u00fcze te\u015fekk\u00fcr belgesi verilmi\u015ftir. Bu vesileyle gayretli ve \u00f6zverili \u00e7al\u0131\u015fmalar\u0131ndan dolay\u0131 eme\u011fi ge\u00e7en arkada\u015flara te\u015fekk\u00fcrlerimi iletiyorum.\"\n\nKaynak: AA", "keywords": [], "meta_keywords": [""], "tags": ["Eski\u015fehir"], "authors": [], "publish_date": null, "summary": "", "article_html": "", "meta_description": "\u0130\u00e7i\u015fleri Bakanl\u0131\u011f\u0131nca 2017 y\u0131l\u0131nda y\u00fcr\u00fcrl\u00fc\u011fe konulan 'Trafik G\u00fcvenli\u011fi Uygulama Politika Belgesi' kapsam\u0131nda, 81 ilde e\u015f zamanl\u0131 d\u00fczenlenen otob\u00fcs kazalar\u0131n\u0131n \u00f6nlenmesine y\u00f6nelik toplant\u0131, Eski\u015fehir Valili\u011finde de yap\u0131ld\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "\u0130\u00e7i\u015fleri Bakanl\u0131\u011f\u0131nca 2017 y\u0131l\u0131nda y\u00fcr\u00fcrl\u00fc\u011fe konulan 'Trafik G\u00fcvenli\u011fi Uygulama Politika Belgesi' kapsam\u0131nda, 81 ilde e\u015f zamanl\u0131 d\u00fczenlenen otob\u00fcs kazalar\u0131n\u0131n \u00f6nlenmesine y\u00f6nelik toplant\u0131, Eski\u015fehir Valili\u011finde de yap\u0131ld\u0131.", "image": "https://foto.haberler.com/haber/2020/02/21/eskisehir-de-otobus-kazalarinin-onlenmesi-12940482_local.jpg", "medium": "news", "dateCreated": "2020-02-21T12:56:08+03:00", "dateUpdated": "2020-02-21T12:56:08+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Eski\u015fehir'de otob\u00fcs kazalar\u0131n\u0131n \u00f6nlenmesi toplant\u0131s\u0131", "description": "\u0130\u00e7i\u015fleri Bakanl\u0131\u011f\u0131nca 2017 y\u0131l\u0131nda y\u00fcr\u00fcrl\u00fc\u011fe konulan 'Trafik G\u00fcvenli\u011fi Uygulama Politika Belgesi' kapsam\u0131nda, 81 ilde e\u015f zamanl\u0131 d\u00fczenlenen otob\u00fcs kazalar\u0131n\u0131n \u00f6nlenmesine y\u00f6nelik toplant\u0131, Eski\u015fehir Valili\u011finde de yap\u0131ld\u0131.", "url": "https://www.haberler.com/eskisehir-de-otobus-kazalarinin-onlenmesi-12940482-haberi/", "image": {"identifier": "https://foto.haberler.com/haber/2020/02/21/eskisehir-de-otobus-kazalarinin-onlenmesi-12940482_local.jpg", "secure_url": "https://foto.haberler.com/haber/2020/02/21/eskisehir-de-otobus-kazalarinin-onlenmesi-12940482_local.jpg", "width": 1274, "height": 675}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/eskisehir-de-otobus-kazalarinin-onlenmesi-12940482-haberi/"}