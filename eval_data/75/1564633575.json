{"source_url": "https://web.archive.org", "url": "https://web.archive.org/web/20200403215007id_/https://www.magnapolonia.org/we-francji-w-ciagu-ostatnich-24-godzin-prawie-500-zgonow-z-powodu-zakazenia-koronawirusem/", "title": "We Francji w ci\u0105gu ostatnich 24 godzin prawie 500 zgon\u00f3w z powodu zaka\u017cenia koronawirusem", "top_image": "https://www.magnapolonia.org/wp-content/uploads/2020/03/francja-1.jpg", "meta_img": "https://www.magnapolonia.org/wp-content/uploads/2020/03/francja-1.jpg", "images": ["https://web.archive.org/wp-content/themes/editorial-magna/images/reklama_top.png?v=2", "https://web.archive.org/wp-content/themes/editorial-magna/images/logo.png", "https://sb.scorecardresearch.com/p?c1=2&c2=20015427&cv=2.0&cj=1", "https://www.magnapolonia.org/wp-content/uploads/2020/04/Banner.png", "https://www.magnapolonia.org/wp-content/uploads/2020/03/francja-1.jpg", "https://www.magnapolonia.org/wp-content/themes/editorial-magna/images/baner_strona-1.png", "https://web.archive.org/wp-content/themes/editorial-magna/images/reklama_top.png?v=1", "https://googleads.g.doubleclick.net/pagead/viewthroughconversion/932333069/?guid=ON&script=0", "https://pixel.quantserve.com/pixel/p-31iz6hfFutd16.gif?labels=Domain.magnapolonia_org,DomainId.173772"], "movies": [], "text": "Coraz bardziej dramatyczne s\u0105 doniesienia z Francji, gdzie w ci\u0105gu ostatnich 24 godzin z powodu zara\u017cenia koronawirusem zmar\u0142o 499 os\u00f3b, w wyniku czego \u0142\u0105czna liczba zgon\u00f3w tym spowodowanych wzros\u0142a do 3.523. Liczba os\u00f3b, u kt\u00f3rych potwierdzono zara\u017cenie koronawirusem, to ju\u017c 52.128.\n\n\u0141\u0105czna liczba hospitalizowanych os\u00f3b wynosi obecnie blisko 22.800, co oznacza wzrost o 1.749 od poniedzia\u0142ku. Odnotowano du\u017cy wzrost liczby ci\u0119\u017ckich przypadk\u00f3w na oddzia\u0142ach intensywnej terapii \u2013 od wczoraj to 457 pacjent\u00f3w, a w sumie \u2013 5.564 pacjent\u00f3w. 24% pacjent\u00f3w ma mniej ni\u017c 60 lat. Dotychczas wyzdrowia\u0142o 7.927 os\u00f3b.\n\nRekordow\u0105 liczb\u0119 zgon\u00f3w z powodu koronawirusa \u2013 381 w ci\u0105gu doby \u2013 zanotowano w Wielkiej Brytanii, wskutek czego \u0142\u0105czny bilans ofiar \u015bmiertelnych epidemii wzr\u00f3s\u0142 do 1789 \u2013 poda\u0142o we wtorek po po\u0142udniu brytyjskie ministerstwo zdrowia.\n\nW ci\u0105gu ostatniej dobry zaka\u017cenie koronawirusem w Belgii stwierdzono u 867 kolejnych os\u00f3b, a wskutek infekcji zmar\u0142y kolejne 94 osoby \u2013 poda\u0142y belgijskie w\u0142adze. W\u015br\u00f3d ofiar \u015bmiertelnych jest 12-latka, co \u2013 jak podkre\u015blaj\u0105 w\u0142adze \u2013 jest niezwykle rzadkim przypadkiem.\n\nDo 373 wzros\u0142a liczba ofiar \u015bmiertelnych Covid-19 w Szwajcarii, w ci\u0105gu ostatniej doby przyby\u0142o ich 78 \u2013 poinformowa\u0142 we wtorek federalny urz\u0105d zdrowia (BAG). Od poniedzia\u0142ku wykryto 601 nowych zaka\u017ce\u0144 koronawirusem, w sumie odnotowano ich ju\u017c 16 176.\n\nNajgorzej jest jednak we W\u0142oszech, we Francji i w Hiszpanii \u2013 w tym ostatnim 849 os\u00f3b zmar\u0142o w ci\u0105gu ostatniej doby z powodu koronawirusa \u2013 poinformowa\u0142o tamtejsze ministerstwo zdrowia. To najwi\u0119ksza taka liczba od pocz\u0105tku pandemii w tym kraju.\n\nStanis\u0142aw Michalkiewicz! Stanis\u0142aw Krajski! Ewa Kurek! Rados\u0142aw Sikora i inni autorzy w Nowym numerze Magna Polonia! Sprawd\u017a ju\u017c teraz!! Kupuj\u0105c wpierasz wolne media! Podoba Ci si\u0119 to co robimy? Wesprzyj projekt Magna Polonia!", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "https://www.magnapolonia.org/wp-content/themes/editorial-magna/images/favicon.ico", "meta_data": {"viewport": "width=device-width, initial-scale=1", "generator": "WordPress 5.3.2", "og": {"type": "article", "title": "We Francji w ci\u0105gu ostatnich 24 godzin prawie 500 zgon\u00f3w z powodu zaka\u017cenia koronawirusem", "url": "https://www.magnapolonia.org/we-francji-w-ciagu-ostatnich-24-godzin-prawie-500-zgonow-z-powodu-zakazenia-koronawirusem/", "description": "Coraz bardziej dramatyczne s\u0105 doniesienia z Francji, gdzie w ci\u0105gu ostatnich 24 godzin z powodu zara\u017cenia koronawirusem zmar\u0142o 499 os\u00f3b, w wyniku czego \u0142\u0105czna liczba zgon\u00f3w tym spowodowanych wzros\u0142a do 3.523. Liczba os\u00f3b, u kt\u00f3rych potwierdzono zara\u017cenie koronawirusem, to ju\u017c 52.128. \u0141\u0105czna liczba hospitalizowanych os\u00f3b wynosi obecnie blisko 22.800, co oznacza wzrost o 1.749 od [\u2026]", "image": "https://www.magnapolonia.org/wp-content/uploads/2020/03/francja-1.jpg"}, "onesignal": "wordpress-plugin"}, "canonical_link": "https://www.magnapolonia.org/we-francji-w-ciagu-ostatnich-24-godzin-prawie-500-zgonow-z-powodu-zakazenia-koronawirusem/"}