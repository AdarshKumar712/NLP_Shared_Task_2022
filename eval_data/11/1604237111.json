{"source_url": "https://web.archive.org", "url": "https://web.archive.org/web/20200821024944id_/https://www.takvim.com.tr/guncel/2020/05/12/yargitay-cumhuriyet-bassavciligi-aday-tespiti-tamamlandi-baskan-erdogana-5-isim-sunulacak", "title": "Yarg\u0131tay Cumhuriyet Ba\u015fsavc\u0131l\u0131\u011f\u0131 aday tespiti tamamland\u0131! Ba\u015fkan Erdo\u011fan'a 5 isim sunulacak", "top_image": "https://iatkv.tmgrup.com.tr/42511b/600/314/0/27/632/358?u=https%3a%2f%2fitkv.tmgrup.com.tr%2f2020%2f05%2f12%2fyargitay-cumhuriyet-bassavciligi-aday-tespiti-tamamlandi-baskan-erdogana-5-isim-sunulacak-1589283512774.jpg", "meta_img": "https://iatkv.tmgrup.com.tr/42511b/600/314/0/27/632/358?u=https%3a%2f%2fitkv.tmgrup.com.tr%2f2020%2f05%2f12%2fyargitay-cumhuriyet-bassavciligi-aday-tespiti-tamamlandi-baskan-erdogana-5-isim-sunulacak-1589283512774.jpg", "images": ["https://iatkv.tmgrup.com.tr/51d0a2/616/321/0/0/616/321?u=https%3a%2f%2fitkv.tmgrup.com.tr%2f2020%2f05%2f12%2f1589283026165.jpeg", "https://isbh.tmgrup.com.tr/sbh/site/v3/i/ztk-1.png", "https://i.tmgrup.com.tr/i/i.gif", "https://itkv.tmgrup.com.tr/site/v2/i/loadroll.svg", "https://itkv.tmgrup.com.tr/site/v2/responsive/i/flip2.png", "https://itkv.tmgrup.com.tr/site/v2/i/icon-mosque.png", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://i.tmgrup.com.tr/egazete/ilk-sayfalar/2020/01/06/219x313/06TKV01.jpg?v=7116", "https://www.facebook.com/tr?id=1915741338735477&ev=PageView&noscript=1", "https://iatkv.tmgrup.com.tr/42511b/600/314/0/27/632/358?u=https%3a%2f%2fitkv.tmgrup.com.tr%2f2020%2f05%2f12%2fyargitay-cumhuriyet-bassavciligi-aday-tespiti-tamamlandi-baskan-erdogana-5-isim-sunulacak-1589283512774.jpg", "https://isbh.tmgrup.com.tr/sbh/site/v3/i/ztk-2.png", "https://itkv.tmgrup.com.tr/2020/07/15/1594845869785.png", "https://iatkv.tmgrup.com.tr/03bbf8/140/113/141/0/744/486?u=https%3a%2f%2fitkv.tmgrup.com.tr%2f2020%2f05%2f11%2fson-dakika-yargitay-bassavciligi-icin-7-aday-kritik-secim-yarin-secim-yapilacak-1589201826880.jpeg", "https://iatkv.tmgrup.com.tr/c0841a/0/0/0/0/650/344?u=https%3a%2f%2fitkv.tmgrup.com.tr%2f2020%2f05%2f12%2fyargitay-cumhuriyet-bassavciligi-aday-tespiti-tamamlandi-baskan-erdogana-5-isim-sunulacak-1589283196243.jpeg&mw=616"], "movies": [], "text": "Yarg\u0131tay Konferans Salonu'nda yeni tip koronavir\u00fcs (Kovid-19) \u00f6nlemleri aras\u0131nda yap\u0131lan se\u00e7imde, oy kullanacak \u00fcyeler salona tek tek al\u0131nd\u0131. Salona, \u00fcyeler i\u00e7in tek kullan\u0131ml\u0131k kalem, maske ve dezenfektan konuldu.\n\nYarg\u0131tay Cumhuriyet Ba\u015fsavc\u0131l\u0131\u011f\u0131 i\u00e7in yedi aday\u0131n yar\u0131\u015ft\u0131\u011f\u0131 se\u00e7imde 355 Yarg\u0131tay \u00fcyesi oy kulland\u0131.\n\nSe\u00e7im sonucunda, 5. Ceza Dairesi \u00fcyesi Veli Dalgal\u0131 88, 16. Ceza Dairesi Ba\u015fkan\u0131 Ey\u00fcp Ye\u015fil 77, 8. Ceza Dairesi \u00dcyesi Alper Y\u00fckselen Bikirli 53, 14. Ceza Dairesi Ba\u015fkan\u0131 Bekir \u015eahin 51 ve 11. Ceza Dairesi Ba\u015fkan\u0131 Ali \u0130hsan \u00d6ztekin 30, 3. Ceza Dairesi Ba\u015fkan\u0131 Osman Atalay 26 ve 2. Ceza Dairesi \u00dcyesi Mehmet Akif \u00d6nda\u015f 15 oy ald\u0131. 8 \u00fcyenin oyu ge\u00e7ersiz say\u0131ld\u0131, 7 \u00fcye oy kullanmad\u0131.\n\n\n\n\n\nCUMHURBA\u015eKANI ERDO\u011eAN SE\u00c7ECEK\n\nYarg\u0131tay Cumhuriyet Ba\u015fsavc\u0131s\u0131, Yarg\u0131tay B\u00fcy\u00fck Genel Kurulunun kendi \u00fcyeleri i\u00e7inden g\u00f6sterece\u011fi adaylar aras\u0131ndan cumhurba\u015fkan\u0131 taraf\u0131ndan se\u00e7iliyor.\n\n\u0130lk oylamada en \u00e7ok oy alan 5 \u00fcye aday g\u00f6sterilmi\u015f say\u0131l\u0131yor. Se\u00e7imde b\u00f6ylelikle belirlenen Veli Dalgal\u0131, Ey\u00fcp Ye\u015fil, Alper Y\u00fckselen Bikirli, Bekir \u015eahin ve Ali \u0130hsan \u00d6ztekin'in ismi s\u0131ral\u0131 liste halinde Cumhurba\u015fkan\u0131 Recep Tayyip Erdo\u011fan'a sunulacak. Erdo\u011fan, 15 g\u00fcn i\u00e7inde adaylardan birini Yarg\u0131tay Cumhuriyet Ba\u015fsavc\u0131s\u0131 olarak se\u00e7ecek.\n\nCumhurba\u015fkan\u0131, s\u0131ralamaya ve ald\u0131klar\u0131 oya bakmadan sunulan be\u015f adaydan birini Yarg\u0131tay Cumhuriyet Ba\u015fsavc\u0131s\u0131 se\u00e7ebiliyor.\n\nYeni se\u00e7ilecek ba\u015fsavc\u0131, ya\u015f haddinden emekliye ayr\u0131lmazsa 4 y\u0131l g\u00f6rev yapacak.\n\n", "keywords": [], "meta_keywords": [""], "tags": ["Ey\u00fcp Ye\u015fil", "cumhurba\u015fkan\u0131", "Recep Tayyip Erdo\u011fan", "Ceza Dairesi", "se\u00e7im", "Ali \u0130hsan \u00d6ztekin", "Yarg\u0131tay Cumhuriyet", "Bekir \u015eahin", "Veli Dalgal\u0131", "Alper Y\u00fckselen Bikirli"], "authors": [], "publish_date": "Tue May 12 00:00:00 2020", "summary": "", "article_html": "", "meta_description": "", "meta_lang": "tr", "meta_favicon": "https://itkv.tmgrup.com.tr/site/v2/i/favicon.ico", "meta_data": {"Description": "Yarg\u0131tay Ba\u015fkanl\u0131\u011f\u0131na se\u00e7ilen Mehmet Akarca'dan bo\u015falan Yarg\u0131tay Cumhuriyet Ba\u015fsavc\u0131l\u0131\u011f\u0131 i\u00e7in Yarg\u0131tay B\u00fcy\u00fck Genel Kurulunda yap\u0131lan oylama tamamland\u0131. Ba\u015fkan Erdo\u011fan, 15 g\u00fcn i\u00e7inde adaylardan birini Yarg\u0131tay Cumhuriyet Ba\u015fsavc\u0131s\u0131 olarak se\u00e7ecek.", "news_keywords": "Recep Tayyip Erdo\u011fan,Alper Y\u00fckselen Bikirli,Ali \u0130hsan \u00d6ztekin,Yarg\u0131tay Cumhuriyet,Ceza Dairesi,Veli Dalgal\u0131,Ey\u00fcp Ye\u015fil,Bekir \u015eahin,se\u00e7im,Cumhurba\u015fkan\u0131", "viewport": "width=device-width, initial-scale=1", "Rating": "General", "Distribution": "Global", "verify-v1": "aOlPQ57PwQiLEFaWZeaTbD4pL0v2QIC45KbX+24275Y=", "tagCategory": "Flash Bar | Ana Sayfa | g\u00fcncel", "tagContentType": "haber", "og": {"type": "article", "title": "Yarg\u0131tay Cumhuriyet Ba\u015fsavc\u0131l\u0131\u011f\u0131 aday tespiti tamamland\u0131! Ba\u015fkan Erdo\u011fan'a 5 isim sunulacak", "description": "Yarg\u0131tay Ba\u015fkanl\u0131\u011f\u0131na se\u00e7ilen Mehmet Akarca'dan bo\u015falan Yarg\u0131tay Cumhuriyet Ba\u015fsavc\u0131l\u0131\u011f\u0131 i\u00e7in Yarg\u0131tay B\u00fcy\u00fck Genel Kurulunda yap\u0131lan oylama tamamland\u0131. Ba\u015fkan Erdo\u011fan, 15 g\u00fcn i\u00e7inde adaylardan birini Yarg\u0131tay Cumhuriyet Ba\u015fsavc\u0131s\u0131 olarak se\u00e7ecek.", "url": "https://www.takvim.com.tr/guncel/2020/05/12/yargitay-cumhuriyet-bassavciligi-aday-tespiti-tamamlandi-baskan-erdogana-5-isim-sunulacak", "image": {"identifier": "https://iatkv.tmgrup.com.tr/42511b/600/314/0/27/632/358?u=https%3a%2f%2fitkv.tmgrup.com.tr%2f2020%2f05%2f12%2fyargitay-cumhuriyet-bassavciligi-aday-tespiti-tamamlandi-baskan-erdogana-5-isim-sunulacak-1589283512774.jpg", "width": 600, "height": 314}, "site_name": "takvim.com.tr"}, "twitter": {"card": "summary_large_image", "title": "Yarg\u0131tay Cumhuriyet Ba\u015fsavc\u0131l\u0131\u011f\u0131 aday tespiti tamamland\u0131! Ba\u015fkan Erdo\u011fan'a 5 isim sunulacak", "description": "Haberin devam\u0131", "url": "https://www.takvim.com.tr/guncel/2020/05/12/yargitay-cumhuriyet-bassavciligi-aday-tespiti-tamamlandi-baskan-erdogana-5-isim-sunulacak", "image": "https://iatkv.tmgrup.com.tr/42511b/600/314/0/27/632/358?u=https%3a%2f%2fitkv.tmgrup.com.tr%2f2020%2f05%2f12%2fyargitay-cumhuriyet-bassavciligi-aday-tespiti-tamamlandi-baskan-erdogana-5-isim-sunulacak-1589283512774.jpg"}, "application-name": "takvim.com.tr", "fb": {"admins": 100001253668158, "page_id": 163484663666075, "pages": 163484663666075}}, "canonical_link": "https://www.takvim.com.tr/guncel/2020/05/12/yargitay-cumhuriyet-bassavciligi-aday-tespiti-tamamlandi-baskan-erdogana-5-isim-sunulacak"}