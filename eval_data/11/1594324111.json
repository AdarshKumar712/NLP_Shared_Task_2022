{"source_url": "https://www.ilvibonese.it", "url": "https://www.ilvibonese.it/sanita/68162-coronavirus-vibo-ordine-infermieri-sbloccare-assunzioni/", "title": "Covid-19, l\u2019Ordine degli infermieri di Vibo: \u00abSbloccare le assunzioni\u00bb", "top_image": "https://www.ilvibonese.it/wp-content/uploads/2017/04/infermieri.jpg", "meta_img": "https://www.ilvibonese.it/wp-content/uploads/2017/04/infermieri.jpg", "images": ["https://www.ilvibonese.it/wp-content/uploads/2019/10/Logo-ilv.jpg", "https://www.facebook.com/tr?id=512392149708554&ev=PageView\r\n\r\n&noscript=1", "https://www.ilvibonese.it/wp-content/uploads/2019/09/logo_ilvibonese_ok.png", "data:image/png;base64,iVBORw0KGgoAAAANSUhEUgAAAGQAAABGAQMAAAAASKMqAAAAA1BMVEWurq51dlI4AAAAAXRSTlMmkutdmwAAABBJREFUKM9jGAWjYBQMKwAAA9QAAQWBn6cAAAAASUVORK5CYII=", "https://www.ilvibonese.it/wp-content/uploads/2017/04/infermieri.jpg", "https://www.ilvibonese.it/wp-content/uploads/2017/11/pubbli2.png", "https://www.ilvibonese.it/wp-content/uploads/2019/09/logo_bia_ok.png", "https://www.ilvibonese.it/wp-content/uploads/2019/07/ilvibonese_rossobianco-300x71.png", "data:image/png;base64,iVBORw0KGgoAAAANSUhEUgAAANoAAACWAQMAAACCSQSPAAAAA1BMVEWurq51dlI4AAAAAXRSTlMmkutdmwAAABpJREFUWMPtwQENAAAAwiD7p7bHBwwAAAAg7RD+AAGXD7BoAAAAAElFTkSuQmCC"], "movies": [], "text": "La denuncia: \u00abL\u2019emergenza ha svuotato di personale gli altri reparti e agli annunci non \u00e8 seguita nemmeno un\u2019assunzione. L\u2019Asp assuma provvedimenti\u00bb\n\nLa denuncia: \u00abL\u2019emergenza ha svuotato di personale gli altri reparti e agli annunci non \u00e8 seguita nemmeno un\u2019assunzione. L\u2019Asp assuma provvedimenti\u00bb\n\nInformazione pubblicitaria\n\nInformazione pubblicitaria\n\nL\u2019Ordine delle professioni infermieristiche di Vibo Valentia, nella giornata della Festa del Lavoro, rivolgendo un saluto a tutti i propri iscritti, \u00absoprattutto quelli impegnati a fronteggiare l\u2019emergenza Covid-19, nelle strutture sanitarie e sul territorio\u00bb, si rivolge \u00abal management dell\u2019Azienda sanitaria provinciale e in particolare all\u2019Unit\u00e0 operativa Risorse umane\u00bb, per chiedere \u00abche cosa \u00e8 stato fatto in materia assunzionale per fronteggiare l\u2019emergenza, visto che ad oggi, al di l\u00e0 degli annunci fatti sui giornali (assunzione di 29 Infermieri), non \u00e8 stata effettuata nemmeno un\u2019assunzione\u00bb.\n\nInformazione pubblicitaria\n\nIl personale infermieristico \u00abutilizzato per creare i percorsi Covid \u00e8 stato prelevato dagli ambulatori, dalle unit\u00e0 operative che hanno ridotto le attivit\u00e0 sanitarie in elezione, ma anche da quelle in cui l\u2019attivit\u00e0 non si \u00e8 proprio fermata, creando notevoli criticit\u00e0 e problematiche legate all\u2019assistenza\u00bb.\n\nQuindi si aggiunge \u00abin questo momento di emergenza, in cui, a livello nazionale e mondiale \u00e8 venuta fuori l\u2019importanza vitale all\u2019interno del sistema sanitario del personale infermieristico e delle altre professioni sanitarie, l\u2019Ordine degli infermieri chiede con forza che vengano messe in atto tutte quelle iniziative che puntino al rispetto dei bisogni assistenziali dei pazienti e alla tutela dei professionisti sanitari, che in questo periodo emergenziale hanno dimostrato competenza, professionalit\u00e0 e senso del dovere. Confidiamo, quindi \u2013 conclude l\u2019Ordine -, che il management aziendale, nella persona del commissario Giuseppe Giuliano, assuma opportuni provvedimenti in merito, con le capacit\u00e0 e le competenze che gli riconosciamo, perch\u00e9 in questi mesi alla guida dell\u2019Asp di Vibo Valentia, ha svolto il suo mandato in maniera seria e responsabile\u00bb.", "keywords": [], "meta_keywords": [""], "tags": [], "authors": [], "publish_date": "Fri May  1 13:35:28 2020", "summary": "", "article_html": "", "meta_description": "La denuncia: \u00abL\u2019emergenza ha svuotato di personale gli altri reparti e agli annunci non \u00e8 seguita nemmeno un\u2019assunzione. L\u2019Asp assuma provvedimenti\u00bb", "meta_lang": "it", "meta_favicon": "https://www.ilvibonese.it/wp-content/uploads/2019/09/60x60.png", "meta_data": {"viewport": "width=device-width, initial-scale=1.0", "og": {"image": {"identifier": "https://www.ilvibonese.it/wp-content/uploads/2017/04/infermieri.jpg", "secure_url": "https://www.ilvibonese.it/wp-content/uploads/2017/04/infermieri.jpg", "width": 550, "height": 340}, "locale": "it_IT", "type": "article", "title": "Covid-19, l\u2019Ordine degli infermieri di Vibo: \u00abSbloccare le assunzioni\u00bb", "description": "La denuncia: \u00abL\u2019emergenza ha svuotato di personale gli altri reparti e agli annunci non \u00e8 seguita nemmeno un\u2019assunzione. L\u2019Asp assuma provvedimenti\u00bb", "url": "https://www.ilvibonese.it/sanita/68162-coronavirus-vibo-ordine-infermieri-sbloccare-assunzioni/", "site_name": "Il Vibonese", "updated_time": "2020-05-01T13:36:18+00:00"}, "description": "La denuncia: \u00abL\u2019emergenza ha svuotato di personale gli altri reparti e agli annunci non \u00e8 seguita nemmeno un\u2019assunzione. L\u2019Asp assuma provvedimenti\u00bb", "robots": "max-snippet:-1, max-image-preview:large, max-video-preview:-1", "article": {"publisher": "https://www.facebook.com/ilviboneseweb/", "section": "Sanit\u00e0", "published_time": "2020-05-01T13:35:28+00:00", "modified_time": "2020-05-01T13:36:18+00:00"}, "twitter": {"card": "summary_large_image", "description": "La denuncia: \u00abL\u2019emergenza ha svuotato di personale gli altri reparti e agli annunci non \u00e8 seguita nemmeno un\u2019assunzione. L\u2019Asp assuma provvedimenti\u00bb", "title": "Covid-19, l\u2019Ordine degli infermieri di Vibo: \u00abSbloccare le assunzioni\u00bb", "site": "@ilviboneseweb", "image": "https://www.ilvibonese.it/wp-content/uploads/2017/04/infermieri.jpg", "creator": "@ilviboneseweb"}, "generator": "WordPress 5.4"}, "canonical_link": "https://www.ilvibonese.it/sanita/68162-coronavirus-vibo-ordine-infermieri-sbloccare-assunzioni/"}