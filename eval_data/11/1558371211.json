{"source_url": "https://web.archive.org", "url": "https://web.archive.org/web/20200326174813id_/https://wiadomosci.onet.pl/kraj/koronawirus-skarzysko-kamienna-u-pielegniarki-wykryto-koronawirusa/l16kj92", "title": "Koronawirus. Skar\u017cysko: u piel\u0119gniarki w szpitalu wykryto wirusa", "top_image": "https://ocdn.eu/pulscms-transforms/1/PbLk9kqTURBXy8yYzZjN2ZkYjJhMWFkYWUzMjBjMWRkODlkNWJlZDgzNy5qcGVnk5UDAB_NA-jNAjKTCaY4NjQ0ZjAGkwXNAjrNASyBoTAB/koronawirus-jeden-z-oddzialow-skarzyskiego-szpitala-zamkniety-u-pracujacej-tam-pielegniarki-wykryto-koronawirusa.jpg", "meta_img": "https://ocdn.eu/pulscms-transforms/1/PbLk9kqTURBXy8yYzZjN2ZkYjJhMWFkYWUzMjBjMWRkODlkNWJlZDgzNy5qcGVnk5UDAB_NA-jNAjKTCaY4NjQ0ZjAGkwXNAjrNASyBoTAB/koronawirus-jeden-z-oddzialow-skarzyskiego-szpitala-zamkniety-u-pracujacej-tam-pielegniarki-wykryto-koronawirusa.jpg", "images": ["https://ocdn.eu/weather/weather_state_icons/2.svg", "https://ocdn.eu/wiadomosciucs/static/logo2017svg/desktop/logo_wiadomosci.svg", "https://ocdn.eu/pulscms-transforms/1/LO4k9kqTURBXy8yYzZjN2ZkYjJhMWFkYWUzMjBjMWRkODlkNWJlZDgzNy5qcGVnk5UDAB_NA-jNAjKTBc0DFM0BvJMJpjg2NDRmMAaBoTAB/koronawirus-jeden-z-oddzialow-skarzyskiego-szpitala-zamkniety-u-pracujacej-tam-pielegniarki-wykryto-koronawirusa.jpg", "https://ocdn.eu/pulscms-transforms/1/PbLk9kqTURBXy8yYzZjN2ZkYjJhMWFkYWUzMjBjMWRkODlkNWJlZDgzNy5qcGVnk5UDAB_NA-jNAjKTCaY4NjQ0ZjAGkwXNAjrNASyBoTAB/koronawirus-jeden-z-oddzialow-skarzyskiego-szpitala-zamkniety-u-pracujacej-tam-pielegniarki-wykryto-koronawirusa.jpg", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D"], "movies": [], "text": "Chodzi o piel\u0119gniark\u0119 z pobliskiego powiatu szyd\u0142owieckiego. Kobieta pracowa\u0142a na oddziale neurologicznym w Szpitalu Powiatowym w Skar\u017cysku \u2013 Kamiennej 16 i 17 marca P\u00f3\u017aniej mia\u0142a si\u0119 poczu\u0107 \u017ale i posz\u0142a na zwolnienie lekarskie. W\u0142adze lecznicy wczoraj od sanepidu dowiedzia\u0142y si\u0119, \u017ce piel\u0119gniarka jest zaka\u017cona koronawirusem.\n\nKoronawirus. Skar\u017cysko: u piel\u0119gniarki w szpitalu wykryto koronawirusa\n\n- Ca\u0142y oddzia\u0142 zosta\u0142 natychmiast zamkni\u0119ty \u2013 m\u00f3wi Onetowi Leszek Lepiarz, dyrektor skar\u017cyskiej lecznicy. \u2013 Mamy tam 48 os\u00f3b z personelu i 17 pacjent\u00f3w. Od wszystkich pobrali\u015bmy wymazy do bada\u0144 i ca\u0142y czas czekamy na wyniki \u2013 dodaje.\n\nOkazuje si\u0119, \u017ce kobieta jest tak\u017ce zatrudniona w szpitalu w Gr\u00f3jcu ko\u0142o Warszawy i w\u0142a\u015bnie tam zosta\u0142a zaka\u017cona koronawirusem. \u2013 Wiadomo, \u017ce wiele os\u00f3b pracuje w wi\u0119cej ni\u017c w jednym szpitalu. Nie ma zakaz\u00f3w, kt\u00f3re mog\u0142yby to zmieni\u0107, tym bardziej, \u017ce wiemy, jaka jest sytuacja personalna w wielu plac\u00f3wkach \u2013 podkre\u015bla Leszek Lepiarz.\n\nNa razie pozosta\u0142e oddzia\u0142y w Szpitalu Powiatowym w Skar\u017cysku \u2013 Kamiennej pracuj\u0105 bez zmian. Wyniki bada\u0144 dotycz\u0105ce personelu i pacjent\u00f3w z neurologii maj\u0105 by\u0107 znane jeszcze dzisiaj. Wtedy te\u017c zapadanie decyzja, co do dalszej dzia\u0142alno\u015bci tego oddzia\u0142u.\n\nKoronawirus w Polsce sta\u0142 si\u0119 faktem. B\u0105d\u017a na bie\u017c\u0105co! Nie panikujemy, ka\u017cd\u0105 informacj\u0119 weryfikujemy u \u017ar\u00f3d\u0142a, nie publikujemy plotek ani informacji niesprawdzonych. Nie \u015bcigamy si\u0119. Do\u0142\u0105cz do listy czytelnik\u00f3w Informacyjnego Newslettera Onetu.\n\n(sp)", "keywords": [], "meta_keywords": [""], "tags": [], "authors": ["Dziennikarz Onetu"], "publish_date": "Wed Mar 25 10:48:28 2020", "summary": "", "article_html": "", "meta_description": "Dyrekcja Szpitala Powiatowego w Skar\u017cysku \u2013 Kamiennej w woj. \u015bwi\u0119tokrzyskim zmuszona by\u0142a zamkn\u0105\u0107 oddzia\u0142 neurologiczny. Wszystko dlatego, \u017ce w ubieg\u0142ym tygodniu przez dwa dni pracowa\u0142a tam piel\u0119gniarka, u kt\u00f3rej potwierdzono w\u0142a\u015bnie obecno\u015b\u0107 koronawirusa. Ponad 60 os\u00f3b, w tym personel i pacjenci plac\u00f3wki, czekaj\u0105 teraz na wyniki bada\u0144.", "meta_lang": "pl", "meta_favicon": "", "meta_data": {"DC.Identifier": "09baa12c-1f6d-4132-9272-1761074f7014", "pkg-uuid": "09baa12c-1f6d-4132-9272-1761074f7014", "detailType": "article", "serviceUuid": "b177a2c9-166f-4113-9b28-185bbe554807", "description": "Dyrekcja Szpitala Powiatowego w Skar\u017cysku \u2013 Kamiennej w woj. \u015bwi\u0119tokrzyskim zmuszona by\u0142a zamkn\u0105\u0107 oddzia\u0142 neurologiczny. Wszystko dlatego, \u017ce w ubieg\u0142ym tygodniu przez dwa dni pracowa\u0142a tam piel\u0119gniarka, u kt\u00f3rej potwierdzono w\u0142a\u015bnie obecno\u015b\u0107 koronawirusa. Ponad 60 os\u00f3b, w tym personel i pacjenci plac\u00f3wki, czekaj\u0105 teraz na wyniki bada\u0144.", "og": {"title": "Koronawirus. Skar\u017cysko: u piel\u0119gniarki w szpitalu wykryto wirusa", "description": "Dyrekcja Szpitala Powiatowego w Skar\u017cysku \u2013 Kamiennej w woj. \u015bwi\u0119tokrzyskim zmuszona by\u0142a zamkn\u0105\u0107 oddzia\u0142 neurologiczny. Wszystko dlatego, \u017ce w ubieg\u0142ym tygodniu przez dwa dni pracowa\u0142a tam piel\u0119gniarka, u kt\u00f3rej potwierdzono w\u0142a\u015bnie obecno\u015b\u0107 koronawirusa. Ponad 60 os\u00f3b, w tym personel i pacjenci plac\u00f3wki, czekaj\u0105 teraz na wyniki bada\u0144.", "image": {"identifier": "https://ocdn.eu/pulscms-transforms/1/PbLk9kqTURBXy8yYzZjN2ZkYjJhMWFkYWUzMjBjMWRkODlkNWJlZDgzNy5qcGVnk5UDAB_NA-jNAjKTCaY4NjQ0ZjAGkwXNAjrNASyBoTAB/koronawirus-jeden-z-oddzialow-skarzyskiego-szpitala-zamkniety-u-pracujacej-tam-pielegniarki-wykryto-koronawirusa.jpg", "width": 570, "height": 300, "type": "image/jpeg"}, "url": "https://kielce.onet.pl/koronawirus-skarzysko-kamienna-u-pielegniarki-wykryto-koronawirusa/yvzx60r", "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-03-25 10:48:28+0100"}, "fb": {"pages": 185265414715}, "twitter": {"card": "summary_large_image", "description": "Dyrekcja Szpitala Powiatowego w Skar\u017cysku \u2013 Kamiennej w woj. \u015bwi\u0119tokrzyskim zmuszona by\u0142a zamkn\u0105\u0107 oddzia\u0142 neurologiczny. Wszystko dlatego, \u017ce w ubieg\u0142ym tygodniu przez dwa dni pracowa\u0142a tam piel\u0119gniarka, u kt\u00f3rej potwierdzono w\u0142a\u015bnie obecno\u015b\u0107 koronawirusa. Ponad 60 os\u00f3b, w tym personel i pacjenci plac\u00f3wki, czekaj\u0105 teraz na wyniki bada\u0144.", "title": "Koronawirus. Skar\u017cysko: u piel\u0119gniarki w szpitalu wykryto wirusa", "site": "OnetWiadomosci", "image": "https://ocdn.eu/pulscms-transforms/1/KpmktkqTURBXy8yYzZjN2ZkYjJhMWFkYWUzMjBjMWRkODlkNWJlZDgzNy5qcGVnkpUDAB_NA-jNAjKTBc0EsM0CWA"}}, "canonical_link": "https://kielce.onet.pl/koronawirus-skarzysko-kamienna-u-pielegniarki-wykryto-koronawirusa/yvzx60r"}