{"source_url": "https://web.archive.org", "url": "https://web.archive.org/web/20211006215858id_/https://www.kamupersoneli.net/170468/saglik-bakani-koca-koronavirus-onlemleri-arasinda-kolonyayi-acikladi-vatandaslar-kolonyacilara-akin-etti-kolanya-faydalari-ve-zararlari-neler/", "title": "Sa\u011fl\u0131k Bakan\u0131 Koca koronavir\u00fcs \u00f6nlemleri aras\u0131nda kolonyay\u0131 a\u00e7\u0131klad\u0131: Vatanda\u015flar kolonyac\u0131lara ak\u0131n etti! Kolanya faydalar\u0131 ve zararlar\u0131 neler?", "top_image": "https://web.archive.org/wp-content/uploads/2021/02/cropped-kamu-personeli-logo-kare-32x32.png", "meta_img": "https://web.archive.org/wp-content/uploads/2021/02/cropped-kamu-personeli-logo-kare-32x32.png", "images": ["https://web.archive.org/wp-content/uploads/2021/02/Kamu-Personeli-Logo.png", "data:image/png;base64,iVBORw0KGgoAAAANSUhEUgAAAG4AAABLAQMAAACr9CA9AAAAA1BMVEX///+nxBvIAAAAAXRSTlMAQObYZgAAABZJREFUOI1jYMADmEe5o9xR7iiXQi4A4BsA388WUyMAAAAASUVORK5CYII=", "https://web.archive.org/wp-content/uploads/2021/02/64619-jpg-image.jpg", "data:image/png;base64,iVBORw0KGgoAAAANSUhEUgAAAYYAAADcAQMAAABOLJSDAAAAA1BMVEUAAACnej3aAAAAAXRSTlMAQObYZgAAACJJREFUaIHtwTEBAAAAwqD1T20ND6AAAAAAAAAAAAAA4N8AKvgAAUFIrrEAAAAASUVORK5CYII=", "https://web.archive.org/wp-content/uploads/2021/02/cropped-kamu-personeli-logo-kare-32x32.png"], "movies": [], "text": "T\u00fcrkiye\u2019de koronavir\u00fcs vakas\u0131n\u0131n tespit edilmesinin ard\u0131ndan Sa\u011fl\u0131k Bakanl\u0131\u011f\u0131 Koronavir\u00fcs Bilim Kurulu toplant\u0131s\u0131nda \u00fc\u00e7 bakan taraf\u0131ndan koronavir\u00fcs a\u00e7\u0131klamas\u0131 geldi.\n\nVATANDA\u015eLAR KOLONYACILARA AKIN ETT\u0130\n\nSa\u011fl\u0131k Bakan\u0131 Fahrettin Koca\u2019n\u0131n koronavir\u00fcsten korunmak i\u00e7in kolonya kullan\u0131lmas\u0131n\u0131n \u00f6nerildi\u011fini a\u00e7\u0131klamas\u0131n\u0131n ard\u0131ndan vatanda\u015flar kolonyac\u0131lara ak\u0131n etti.\n\nKOLONYA ARA\u015eTIRILMAYA BA\u015eLANDI\n\nAyr\u0131ca vatanda\u015flar merakla Kolonya nedir? Kolonya faydalar\u0131 ve zararlar\u0131 neler? sorular\u0131n\u0131n cevaplar\u0131 ara\u015ft\u0131r\u0131lmaya ba\u015flad\u0131.\n\nKOLONYA NED\u0130R? FAYDALARI VE ZARARLARI NELER?\n\nBilinen en eski koku \u00fcr\u00fcnlerinden biri olan kolonya, alkol oran\u0131 ile parf\u00fcmden ayr\u0131l\u0131r. Hafif ve serinletici \u00f6zelli\u011fi ile vazge\u00e7ilemeyen bir \u00fcr\u00fcnd\u00fcr.\n\nKolonya, bilinen en eski parf\u00fcm \u00e7e\u015fitlerinden biridir. T\u00fcm zamanlar\u0131n bilinen en yayg\u0131n ve en \u00e7ok kullan\u0131lan tuvalet malzemesidir. G\u00fcn\u00fcm\u00fcz\u00fcn en pop\u00fcler kolonyas\u0131, ge\u00e7mi\u015fte oldu\u011fu gibi hala limon kolonyas\u0131d\u0131r. Kolonyan\u0131n icat edilmesi ile ilgili \u00e7e\u015fitli rivayetler var. Ancak bilinen bir ger\u00e7ek, \u0130talyan bir parf\u00fcmc\u00fcn\u00fcn, 18. y\u00fczy\u0131l\u0131n ba\u015flar\u0131nda parf\u00fcm\u00fcn merkezi konumundaki \u0130talya\u2019da de\u011fil Almanya\u2019n\u0131n K\u00f6ln kentinde kolonyay\u0131 icat etmesidir. Ge\u00e7mi\u015fte erkekler i\u00e7in \u00fcretilen bir parf\u00fcm \u00e7e\u015fidiydi. G\u00fcn\u00fcm\u00fczde her ya\u015f grubundan insan\u0131n kulland\u0131\u011f\u0131 hem parf\u00fcm hem de hijyen \u00fcr\u00fcnd\u00fcr.\n\n\u201cKolonya\u201d kelimesi, Almanya\u2019n\u0131n K\u00f6ln kentinden d\u00fcnyaya yay\u0131ld\u0131\u011f\u0131 i\u00e7in \u0130ngilizcede, \u201cK\u00f6ln\u201d kelimesinin kar\u015f\u0131l\u0131\u011f\u0131 olan \u201ccologne\u201d \u015feklindedir. Frans\u0131zlar da, K\u00f6ln i\u00e7in \u201ccologne\u201d s\u00f6zc\u00fc\u011f\u00fcn\u00fc kullan\u0131r. Almanlar ise kolonyaya \u201cK\u00f6lnisch wasser\u201d ad\u0131n\u0131 verir. T\u00fcrk\u00e7eye \u201ckolonya\u201d olarak ge\u00e7mi\u015ftir.\n\nG\u00fczel koku, insanlar\u0131n y\u00fcz y\u0131llard\u0131r ihtiya\u00e7 duydu\u011fu ve arad\u0131\u011f\u0131 bir ger\u00e7ek. \u0130nsanlarda koku alma duygusu hayvanlara nazaran daha alt d\u00fczeyde. Ancak g\u00fczel kokunun ya\u015fatt\u0131\u011f\u0131 duygular, bazen yemek yemek kadar \u00f6nemli ve de\u011ferli g\u00f6r\u00fcl\u00fcyor. Baz\u0131 insanlar i\u00e7in ger\u00e7ekten yemek yemek gibi duygular\u0131n \u00f6n\u00fcne ge\u00e7ebiliyor. \u0130nsanlar, kokularla yiyecekleri s\u0131n\u0131fland\u0131r\u0131r, g\u00fczel ve k\u00f6t\u00fc kokular\u0131 ay\u0131rt eder ve davran\u0131\u015flar\u0131n\u0131 ona g\u00f6re de\u011fi\u015ftirir. Aromal\u0131 kokular insanlara \u00e7ok farkl\u0131 duygular ya\u015fatabilir. \u00d6rne\u011fin, 10 y\u0131l \u00f6nce kulland\u0131\u011f\u0131m\u0131z bir kolonyay\u0131 tekrar kulland\u0131\u011f\u0131m\u0131zda hemen 10 y\u0131l \u00f6ncesine gideriz, an\u0131lar\u0131m\u0131z g\u00f6zlerimizin \u00f6n\u00fcnden ge\u00e7iverir. Tarifsiz mutluluklar ya\u015fatabilir bu kokular. Kolonya da bu anlamda son 200 y\u0131ld\u0131r insanlar i\u00e7in \u00e7ok cazip bir kokudur.\n\nKolonya ne zaman ortaya \u00e7\u0131kt\u0131?\n\nKolonyan\u0131n icad\u0131 ile ilgili birka\u00e7 rivayet var. Bu kadar yayg\u0131n bir kokunun ilk olarak nerede ve kim taraf\u0131ndan icat edildi\u011fini bulmak zor olabilir. Biz en yayg\u0131n iki \u201cicat hikayesini\u201d anlatal\u0131m:\n\nYa\u015fam suyu (aqua vitae) ad\u0131yla ila\u00e7 olarak kullan\u0131lan alkol\u00fcn 1600\u2019l\u00fc y\u0131llarda i\u00e7ki olarak i\u00e7ilmeye ba\u015flanmas\u0131 ile aromal\u0131 kokularda farkl\u0131 bir at\u0131l\u0131m ya\u015fand\u0131. Parf\u00fcmc\u00fcl\u00fc\u011f\u00fcn merkezi \u0130talya, alkolle ilgili geli\u015fmelerin ard\u0131ndan bu pop\u00fclerli\u011fi Fransa\u2019ya kapt\u0131rd\u0131. \u0130talya\u2019da ya\u015fayan gezgin, eczac\u0131 ve parf\u00fcmc\u00fc Giovanni Paolo de Feminis, 1709 y\u0131l\u0131nda, Macaristan Krali\u00e7esi Elizabeth i\u00e7in \u00fcretti\u011fi ve \u201cMacar Suyu\u201d denilen bile\u015fime y\u00fczde 2 ila 4 oran\u0131nda bergamut, limon, portakal ve biberiye esanslar\u0131 katarak yeni bir koku icat etti. Yeni geli\u015ftirdi\u011fi koku ile Almanya\u2019n\u0131n K\u00f6ln kentine yerle\u015fti. Feminis, K\u00f6ln\u2019de, icat etti\u011fi kokuyu \u201chayranl\u0131\u011fa de\u011fer su\u201d (eau admirable) ad\u0131yla \u00fcretmeye ba\u015flad\u0131. 1727 y\u0131l\u0131nda K\u00f6ln T\u0131p Fak\u00fcltesi\u2019nde icat etti\u011fi kokuyu t\u0131bbi olarak onaylatt\u0131. Daha sonra kokunun ad\u0131n\u0131 \u201cEau de Cologne\u201d (K\u00f6ln Suyu \u2013 K\u00f6lnisch wasser) olarak de\u011fi\u015ftirdi.\n\nFeminis, i\u015fler geli\u015fince \u0130talya\u2019daki ye\u011feni Gian Maria Farina\u2019y\u0131 yan\u0131na \u00e7a\u011f\u0131rd\u0131. Amcas\u0131n\u0131n mesle\u011fini \u00f6l\u00fcnceye kadar (1860) devam ettirdi. Farina ailesinin fertlerinden biri olan berber Jean-Baptiste Farina, 1806 y\u0131l\u0131nda Paris\u2019te parf\u00fcm \u00fcretimine ba\u015flad\u0131. Farina; limon, portakal, nane ve bergamut suyundan olu\u015fturdu\u011fu kar\u0131\u015f\u0131ma alkol katarak yeni bir koku elde etti. Bu kokuyu \u201cK\u00f6ln Suyu\u201d ad\u0131yla \u00fcreterek piyasaya sundu. Yedi Y\u0131l Sava\u015flar\u0131 boyunca askerler bu kokuyu kulland\u0131 ve \u00fcn\u00fc h\u0131zla yay\u0131ld\u0131. K\u00f6ln, Avrupa\u2019da \u201ckolonya \u015fehri\u201d olarak an\u0131lmaya ba\u015fland\u0131. Farina ailesi, kolonya \u00fcreten fabrika ve \u015firketler kurarak b\u00fcy\u00fck bir servetin sahibi oldu. Farina\u2019n\u0131n en iyi m\u00fc\u015fterilerinden biri olan Napolyon\u2019un kolonyay\u0131 i\u00e7ti\u011fi ve her sabah bir \u015fi\u015fe kolonyay\u0131 ba\u015f\u0131ndan a\u015fa\u011f\u0131 d\u00f6kt\u00fcrd\u00fc\u011f\u00fc s\u00f6ylenir. 1810 y\u0131l\u0131nda Napolyon\u2019un emriyle kolonya, parf\u00fcm olarak sat\u0131lmaya ba\u015flanm\u0131\u015f.\n\nBa\u015fka bir rivayete g\u00f6re de, 1792 y\u0131l\u0131nda K\u00f6lnl\u00fc bir bankerin o\u011flu olan Wilhelm Muelhens\u2019in d\u00fc\u011f\u00fcn\u00fcnde bir rahip, gen\u00e7 \u00e7ifte bir kitap hediye eder. Kitapta \u201caqua mirabilis\u201d ad\u0131 verilen bir sudan bahsedilmektedir. Rahiplerin bu suyu tedavi ama\u00e7l\u0131 kulland\u0131\u011f\u0131n\u0131 \u00f6\u011frenen Muelhens, evinde bir imalathane kurarak suyu \u00fcretmeye ba\u015flar. Napolyon, K\u00f6ln\u2019\u00fc i\u015fgal etti\u011finde askerlerine b\u00fct\u00fcn evleri numaraland\u0131rmalar\u0131 talimat\u0131 verir. Muelhens\u2019in kap\u0131s\u0131nda ise \u201c4711\u201d numaras\u0131 yaz\u0131l\u0131d\u0131r. Bu numara ayn\u0131 zamanda \u00fcretti\u011fi suyun isimdir. Napolyon, bu suyun form\u00fcl\u00fcn\u00fc ister; ancak \u00fcreticiler form\u00fcl\u00fc vermez. Sadece bir tuvalet suyu oldu\u011funu s\u00f6ylerler. \u00dcreticileri \u201c4711\u201d adl\u0131 suyun form\u00fcl\u00fcn\u00fc 200 y\u0131l saklamay\u0131 ba\u015far\u0131r. 1799 y\u0131l\u0131nda, \u201c4711\u201d adl\u0131 tuvalet suyu \u00fcretilmeye ba\u015flan\u0131r. 1960\u2019l\u0131 y\u0131llara kadar Muelhens\u2019in torunlar\u0131 form\u00fcl\u00fc gizli bir mahzende tutar.\n\nKolonya, ilk \u00fcretildi\u011fi y\u0131llarda kozmetik \u00fcr\u00fcn\u00fc olarak de\u011fil t\u0131bbi ama\u00e7la bir t\u00fcr panzehir olarak kullan\u0131ld\u0131. \u0130\u00e7eri\u011findeki kar\u0131\u015f\u0131m, \u00f6zellikle sindirim sistemini ferahlat\u0131c\u0131 etkisi sebebiyle i\u00e7kilerle veya \u015fekerle birlikte i\u00e7iliyordu. Hatta antiseptik olarak a\u011f\u0131z sa\u011fl\u0131\u011f\u0131 i\u00e7in kullan\u0131ld\u0131. Hala kulland\u0131\u011f\u0131m\u0131z gibi cilt \u00fczerindeki tahri\u015fler veya yaralar i\u00e7in de enfeksiyona kar\u015f\u0131 kullan\u0131l\u0131yordu. Ard\u0131ndan tuvaletten sonra koku giderici olarak kullan\u0131lmaya ba\u015fland\u0131. 18. y\u00fczy\u0131lda kolonya i\u00e7in adeta \u00e7\u0131\u011f\u0131r a\u00e7\u0131ld\u0131. Burjuvan\u0131n a\u011f\u0131r ve pahal\u0131 kokular\u0131n\u0131n yerini daha hafif ve ferahlat\u0131c\u0131 kokusu ile \u201cEau de Cologne\u201d almaya ba\u015flad\u0131. Sadelik ve safl\u0131\u011f\u0131n simgesi olarak burjuva bu kokuya y\u00f6neldi.\n\nOsmanl\u0131 Ve T\u00fcrkiye\u2019de Kolonya Tarihi\n\nOsmanl\u0131\u2019da kolonyan\u0131n izlerine, II. Abd\u00fclhamit d\u00f6neminde rastlan\u0131yor. O d\u00f6nemde alkoll\u00fc \u0131triyat olarak \u201ceua de cologne\u201d ithal ediliyordu. \u0130lk yerli kolonya \u00fcretimini 1882 y\u0131l\u0131nda Ahmet Faruki yapm\u0131\u015ft\u0131r. Faruki, ayn\u0131 zamanda bir\u00e7ok ilac\u0131 da \u00fcreten isimdir. Halk o d\u00f6nemde Faruki\u2019nin \u00fcretti\u011fi kokuya \u201codikolon\u201d dermi\u015f. Daha sonra \u201ckolonya suyu\u201d olarak an\u0131lmaya ba\u015flanm\u0131\u015f. Daha sonra bu isim \u201cFaruki Kolonyas\u0131\u201d olarak halk diline yerle\u015fmi\u015ftir. \u201cKolonya\u201d s\u00f6zc\u00fc\u011f\u00fcn\u00fcn isim babas\u0131 ve yay\u0131lmas\u0131n\u0131 sa\u011flayan isim de Ahmet Faruki\u2019dir.\n\nKolonya, ucuz ve hafif kokusu ile Osmanl\u0131\u2019n\u0131n son d\u00f6nemleri ve T\u00fcrkiye Cumhuriyeti\u2019nin ilk y\u0131llar\u0131na kadar h\u0131zla yay\u0131lm\u0131\u015ft\u0131r. Ferahlat\u0131c\u0131 \u00f6zelli\u011fi sebebiyle g\u00fcl suyunun yerini alm\u0131\u015ft\u0131r. Ahmet Faruki\u2019den sonra \u00e7ok say\u0131da yerli \u00fcretici kolonya \u00fcretmeye ba\u015flam\u0131\u015f. Ethem Pertev, Hasan Hassan, Hasan \u015eevki, S\u00fcleyman Ferit, Evliyazade Nureddin, Ekrem Yal\u00e7\u0131n, Kemal Kamil ve Ey\u00fcp Sabri Tuncer, yerli kolonyan\u0131n ilk temsilcileridir. S\u00fcleyman Ferit\u2019in \u201cAlt\u0131n Damlas\u0131\u201d, adl\u0131 kolonyas\u0131, hala \u0130zmir\u2019in en me\u015fhur kolonyas\u0131d\u0131r.\n\nG\u00fcn\u00fcm\u00fczde de bir\u00e7ok ilin \u00fcnl\u00fc kolonyas\u0131 bulunuyor. Me\u015fhur baz\u0131 kolonya t\u00fcrleri \u015funlard\u0131r; \u0130zmir\u2019in Alt\u0131n Damlas\u0131, Gizli \u00c7i\u00e7ek ve \u0130zmir Geceleri kolonyalar\u0131, Rize\u2019nin \u00c7ay Kolonyas\u0131, Antalya\u2019n\u0131n Turun\u00e7 \u00c7i\u00e7e\u011fi Kolonyas\u0131, Eski\u015fehir\u2019in An\u0131l Kolonyas\u0131, Ankara\u2019n\u0131n Ey\u00fcp Sabri Tuncer kolonyalar\u0131, D\u00fczce\u2019nin Ceviz Yapra\u011f\u0131 Kolonyas\u0131 ve T\u00fct\u00fcn Kolonyas\u0131, Amasya\u2019n\u0131n Elma kolonyas\u0131, Isparta\u2019n\u0131n G\u00fcl Kolonyas\u0131, Trabzon\u2019un Hamsi ve F\u0131nd\u0131k kolonyalar\u0131, Edremit ve Ayval\u0131k\u2019\u0131n Zeytin \u00c7i\u00e7e\u011fi kolonyalar\u0131, S\u0131nd\u0131rg\u0131\u2019n\u0131n \u00c7am Kolonyas\u0131, Bal\u0131kesir\u2019in Beyaz Zambak kolonyas\u0131\u2026\n\n1950\u2019den g\u00fcn\u00fcm\u00fcze kadar \u00e7e\u015fitli kimyasal i\u015flemlerle kolonya sekt\u00f6r\u00fc geli\u015fmi\u015f, \u00e7ok farkl\u0131 \u00fcr\u00fcnler ortaya \u00e7\u0131kar\u0131lm\u0131\u015ft\u0131r.\n\nKolonya Ve Parf\u00fcm Aras\u0131ndaki Fark\n\nKolonya ile parf\u00fcm aras\u0131nda i\u00e7indeki etil alkol (etanol) oran\u0131na g\u00f6re de\u011fi\u015fir. Parf\u00fcmdeki etil alkol oran\u0131 y\u00fczde 25 iken, kolonyada bu oran y\u00fczde 3\u2019e kadar d\u00fc\u015f\u00fcyor. Pahal\u0131 ve \u00f6zel parf\u00fcmlerde etil alkol oran\u0131 y\u00fczde 40 ila 50\u2019ye kadar \u00e7\u0131kabiliyor. Kolonyadaki alkol miktar\u0131 derecesini belirler. 80 derecelik bir limon kolonyas\u0131nda 883 ml etil alkol bulunur. Parf\u00fcmler de alkol d\u0131\u015f\u0131nda esans ve ya\u011flar i\u00e7erir. Alkol ve ya\u011f miktar\u0131 d\u00fc\u015ft\u00fck\u00e7e parf\u00fcm\u00fcn a\u011f\u0131r kokusu hafifler. Kolonyan\u0131n parf\u00fcmden farkl\u0131 bir \u00f6zelli\u011fi de ferahlat\u0131c\u0131 yap\u0131s\u0131d\u0131r. Cilde s\u00fcr\u00fclen kolonyadaki alkol hava ile temas\u0131nda h\u0131zla buharla\u015f\u0131r. Buharla\u015fan alkol molek\u00fclleri \u00e7evreden \u0131s\u0131 \u00e7eker ve cilde serinlik verir. Ayr\u0131ca kolonyan\u0131n keskin kokusu ay\u0131lt\u0131c\u0131 etki yapar. Kolonyan\u0131n kokusu daha k\u0131sa s\u00fcre kal\u0131rken, parf\u00fcmler uzun s\u00fcre kal\u0131c\u0131 olabilir.\n\nKolonya \u0130\u00e7eri\u011finde ne var?\n\nKolonya, bir\u00e7ok \u00e7i\u00e7e\u011fin ve meyvenin aromas\u0131ndan veya ya\u011f\u0131ndan \u00fcretilebiliyor. En yayg\u0131n kolonya i\u00e7eri\u011fi \u015funlard\u0131r; limon, portakal (ac\u0131, kan), mandalina, bergamot, greyfurt aromalar\u0131\u2026 Ayn\u0131 zamanda neroli, lavanta, biberiye, kekik, turun\u00e7 yapra\u011f\u0131, yasemin, i\u011fde ve t\u00fct\u00fcn ya\u011flar\u0131 da i\u00e7erebiliyor.\n\nKOLONYA HAKKINDA B\u0130L\u0130NMEYENLER\n\nD\u00fcnyan\u0131n en pop\u00fcler do\u011fal kokusunun vanilya kokusu oldu\u011fu belirtiliyor. Bunun sebebi, anne s\u00fct\u00fcnde bu kokunun bulunmas\u0131 olarak g\u00f6steriliyor. Yani insan\u0131n ilk tan\u0131\u015ft\u0131\u011f\u0131 kokulardan biri.\n\nD\u00fcnyada en sevilen kokunun bir bebek pudras\u0131 oldu\u011fu iddia ediliyor.\n\nBir ara\u015ft\u0131rmaya g\u00f6re, ma\u011fazalardaki \u00fcr\u00fcnlerin \u00fczerindeki g\u00fczel kokular\u0131n m\u00fc\u015fterilerin \u00fcr\u00fcn\u00fc almas\u0131 i\u00e7in te\u015fvik etti\u011fi tespit edilmi\u015f.\n\nABD\u2019deki Columbia \u00dcniversitesi taraf\u0131ndan yap\u0131lan bir ara\u015ft\u0131rmaya g\u00f6re, koku duygusu azalan insanlar\u0131n 4 y\u0131l i\u00e7inde \u00f6ld\u00fc\u011f\u00fc belirlenmi\u015f. Yani, koku duygusundaki azalman\u0131n te\u015fhis edilememi\u015f bir hatal\u0131\u011f\u0131n belirtisi olabildi\u011fi iddia ediliyor.\n\nGenel olarak parf\u00fcm kad\u0131nlar i\u00e7in, kolonya erkekler i\u00e7in gibi bir alg\u0131 vard\u0131r. \u00c7\u00fcnk\u00fc erkekler her zaman hafif kokulara ilgi duyar.\n\nK\u00f6ln\u2019de 1799 y\u0131l\u0131nda \u00fcretilmeye ba\u015flanan \u201c4711\u201d adl\u0131 kolonya, g\u00fcn\u00fcm\u00fczde hala \u00fcretilen en eski kolonya markas\u0131d\u0131r.\n\nY\u00fczde 80 ila 95 oran\u0131nda etil alkol i\u00e7eren kolonya, a\u011fz\u0131 kapal\u0131 ve g\u00fcne\u015f \u0131\u015f\u0131\u011f\u0131ndan uzak bir ortamda 5 y\u0131l bozulmadan durabilir.\n\nEtil alkolden daha ucuz olan metil alkolden \u00fcretilen kolonyalar i\u00e7ildi\u011finde k\u00f6rl\u00fc\u011fe yol a\u00e7ar. A\u015f\u0131r\u0131 t\u00fcketimi \u00f6ld\u00fcr\u00fcr.\n\nEski Sovyet \u00fclkelerinde kolonya \u00e7e\u015fitleri votka ile kar\u0131\u015ft\u0131r\u0131larak alkoll\u00fc i\u00e7ki olarak kullan\u0131l\u0131yordu.\n\nII. Abd\u00fclhamit d\u00f6neminde konuk a\u011f\u0131rlama rit\u00fceli olan g\u00fcl suyu, kolonyan\u0131n ithal edilmeye ba\u015flanmas\u0131 ile yerini kolonyaya b\u0131rakt\u0131. G\u00fcn\u00fcm\u00fczde kolonya, konuk a\u011f\u0131rlamada kullan\u0131lan en eski ananedir.\n\nBay\u0131lma ya da sivri sinek \u0131s\u0131rmalar\u0131nda da s\u0131k kulland\u0131\u011f\u0131m\u0131z kolonyalar\u0131n zararlar\u0131 oldu\u011fu yap\u0131lan ara\u015ft\u0131rmalarda ortaya \u00e7\u0131kt\u0131. Geleneklerimizin vazge\u00e7ilmez bir par\u00e7as\u0131 olan kolonya, beyne ba\u015fta olmak \u00fczere bir\u00e7ok organ\u0131m\u0131za zarar verir.\u0130lk kez bir Macar kesi\u015fi taraf\u0131ndan ke\u015ffedilen kolonyaya uzun y\u0131llar \u201cMacar suyu\u201d denilmi\u015ftir. 17. y\u00fczy\u0131lda parf\u00fcm koleksiyoncular\u0131n dikkatini \u00e7eken bu e\u015fsiz kokunun keskinli\u011fi herkesi etkilemi\u015ftir. Maddenin \u00f6z asidinden elde edilen kolonya bir\u00e7ok \u00e7i\u00e7e\u011fin ve meyveden yap\u0131l\u0131r. \u0130\u00e7eri\u011finde etil alkol ve besinlerin esans\u0131 bulunan bu ho\u015f koku \u00fclkemizde geleneksel olarak bayramlarda gelen misafire d\u00f6k\u00fclerek ikram ediliyor. \u0130lk geli\u015ftirildi\u011fi y\u0131llarda t\u0131bbi ama\u00e7la kullan\u0131lan kolonya form\u00fcl\u00fcne biberiye, portakal \u00e7i\u00e7e\u011fi, bergamot ile limondan olu\u015fan ve ferahlat\u0131c\u0131 \u00f6zelli\u011fi vard\u0131r. Bu y\u00fcz\u00fcnden kar\u0131\u015f\u0131m, sindirim sistemi rahats\u0131zl\u0131klar\u0131nda \u015feker \u00fczerine damlat\u0131larak t\u00fcketilirmi\u015f. Antiseptik \u00f6zelli\u011finden \u00f6t\u00fcr\u00fc a\u011f\u0131z \u00e7alkalamada, yara temizli\u011finde kullan\u0131l\u0131yor, kas ve eklem a\u011fr\u0131lar\u0131 i\u00e7in kullan\u0131l\u0131rm\u0131\u015f. Tedavi ama\u00e7l\u0131 kullan\u0131lan kolonya \u00fclkemize 2. Abd\u00fclhamid Han zaman\u0131nda girmi\u015ftir. Yarar\u0131 oldu\u011fu kadar zarar\u0131 olan kolonya \u00f6zellikle g\u00fcn\u00fcm\u00fczde merdiven alt\u0131 \u00fcretildi\u011fi i\u00e7in i\u00e7erisinde do\u011fal maddeden \u00e7ok i\u015flenmi\u015f zararl\u0131 maddeler bulunmaktad\u0131r. Cildiye uzmanlar\u0131 egzama, cilt alerjilerine yatk\u0131n olanlar\u0131n kolonya kullan\u0131m\u0131 konusunda ciddi uyar\u0131larda bulundu.\n\nA\u011f\u0131r tahribata neden olan kolonyan\u0131n baz\u0131 zararlar\u0131 da \u015f\u00f6yle s\u0131ralan\u0131yor:\n\nKOLONYANIN ZARARLARI NELERD\u0130R?\n\n\u2013 Kolonya i\u00e7erdi\u011fi sakinle\u015ftirici maddeden dolay\u0131 koku ve tat alma duyular\u0131n\u0131n etkisini olumsuz ekiler.\n\n\u2013 Solunum yolu ile u\u00e7ucu asit maddeleri solunum yoluna yerle\u015fir ve ilerleyen zamanlarda hasarlara neden olur.\n\n\u2013 V\u00fccudun ter g\u00f6zeneklerini t\u0131kayarak terlemeyi engeller. B\u00f6ylece ciltte zararl\u0131 bakterilerin \u00e7o\u011falmas\u0131na sebebiyet verir.\n\nKolonyan\u0131n Cilde Zararlar\u0131\n\n\u2013 Tuvalet sonras\u0131 ele d\u00f6k\u00fclen kolonya bakterileri yok etmez. Aksine elde bulunan baz\u0131 bakterilerle etkile\u015fime girerek \u00e7o\u011falmalar\u0131na neden olur.\n\n\u2013 Baz\u0131 genetik yatk\u0131nl\u0131k olan hastal\u0131klar\u0131n ayyuka \u00e7\u0131kmas\u0131na neden olur.\n\n\u2013 G\u00f6ze temas etti\u011fi an g\u00f6z merce\u011fine zarar vererek k\u00f6rl\u00fc\u011fe davetiye \u00e7\u0131kar\u0131r.\n\n\u2013 Kronik solunum yolu hastalar\u0131n\u0131n kesinlikle uzak durmas\u0131 gereken bir maddedir. Hastal\u0131\u011f\u0131 hem tetikler hem ciddile\u015ftirir.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "tr", "meta_favicon": "/wp-content/uploads/2021/02/cropped-kamu-personeli-logo-kare-32x32.png", "meta_data": {"robots": "index, follow, max-image-preview:large, max-snippet:-1, max-video-preview:-1", "generator": "WordPress 5.8.1", "theme-color": "#2a99af", "viewport": "width=device-width, initial-scale=1.0", "msapplication-TileImage": "https://www.kamupersoneli.net/wp-content/uploads/2021/02/cropped-kamu-personeli-logo-kare-270x270.png"}, "canonical_link": "https://www.kamupersoneli.net/170468/saglik-bakani-koca-koronavirus-onlemleri-arasinda-kolonyayi-acikladi-vatandaslar-kolonyacilara-akin-etti-kolanya-faydalari-ve-zararlari-neler/"}