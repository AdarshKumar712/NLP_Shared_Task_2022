{"source_url": "https://www.tpi.it", "url": "https://www.tpi.it/esteri/francia-blitz-manifestanti-teatro-presidente-macron-brigitte-20200118530745/", "title": "Francia, manifestanti tentano blitz in teatro dove si trova Macron", "top_image": "https://www.tpi.it/app/uploads/2020/01/blitx-macron-teatro1.jpg", "meta_img": "https://www.tpi.it/app/uploads/2020/01/blitx-macron-teatro1.jpg", "images": ["https://www.tpi.it/app/uploads/2020/01/blitz-macron-teatro.jpg", "https://www.tpi.it/app/uploads/2020/01/blitx-macron-teatro1.jpg", "https://secure-it.imrworldwide.com/cgi-bin/m?ci=intelia-it&cg=0&cc=0&ts=noscript"], "movies": [], "text": "Francia, manifestanti tentano blitz in teatro dove si trovano Macron e Brigitte. Paura per il presidente\n\nIl presidente francese Emmanuel Macron e la premiere dame Brigitte si trovavano in un teatro di Parigi, ieri sera, quando una trentina di manifestanti hanno tentato un blitz per entrare nell\u2019edificio. Il tentativo \u00e8 stato respinto dalla polizia.\n\nMacron e Brigitte stavano assistendo al teatro della Bouffe du Nord alla rappresentazione de \u2018La Mouche\u2019. Per alcuni minuti, Macron e Brigitte sono stati messi in sicurezza, poi sono rientrati per assistere alla fine della rappresentazione.\n\nSecondo France Info, un uomo che si trovava nella sala ha postato sui social network una foto della coppia presidenziale in platea invitando i militanti ad intervenire fuori dal teatro: \u201cQualcosa si sta preparando, la serata sar\u00e0 movimentata\u201d, ha scritto su Twitter.\n\nSi tratterebbe di Taha Bouhafs, un cosiddetto \u2018giornalista militante\u2019, che \u00e8 successivamente stato fermato.\n\nI manifestanti si sono confrontati per circa un\u2019ora con la polizia gridando \u201ctutti insieme, sciopero generale\u201d.\n\n\u201cIl presidente continuer\u00e0 a recarsi a teatro come \u00e8 abituato a fare e vigiler\u00e0 affinch\u00e9 azioni politiche non violino la libert\u00e0 di espressione, la libert\u00e0 degli artisti e la libert\u00e0 di creazione\u201d, ha fatto sapere successivamente l\u2019entourage di Macron.\n\nIn Francia sono in corso ormai da settimane proteste di piazza contro la riforma delle pensioni promossa dal presidente Macron.\n\nLeggi anche:\n\nPotrebbero interessarti Libia, al via la conferenza di Berlino. Sarraj e Haftar da Merkel, colloqui separati | DIRETTA Yemen, 70 militari uccisi in un attacco missilistico Xi Jinping, il nome tradotto in inglese con una parolaccia: e Facebook si scusa\n\nFrancia, contro la riforma delle pensioni lo sciopero pi\u00f9 lungo dal \u201968\n\nParigi, ballerine dell\u2019Opera danzano per protestare contro la riforma delle pensioni di Macron | VIDEO\n\nFrancia, studente si d\u00e0 fuoco per protestare contro Macron e l\u2019Unione Europea: \u201cSono loro che mi hanno ucciso\u201d", "keywords": [], "meta_keywords": [""], "tags": ["Guerra in Siria"], "authors": ["Anna Ditta", "Nata A Castelvetrano", "Tp", "Nel Dal Collabora Con Tpi", "Dove Ora Lavora Al Desk News. \u00c8 Autrice Del Libro", "Belice", "Infinito Edizioni"], "publish_date": "Sat Jan 18 08:44:54 2020", "summary": "", "article_html": "", "meta_description": "A Parigi, in Francia una trentina di manifestanti hanno tentato il blitz in teatro dove si trovavano Macron e Brigitte", "meta_lang": "it", "meta_favicon": "https://www.tpi.it/app/themes/tpi-news/dist/static/images/favicon/favicon.png", "meta_data": {"viewport": "width=device-width,initial-scale=1", "apple-mobile-web-app-capable": "yes", "apple-mobile-web-app-status-bar-style": "black", "description": "A Parigi, in Francia una trentina di manifestanti hanno tentato il blitz in teatro dove si trovavano Macron e Brigitte", "robots": "max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Francia, manifestanti tentano blitz in teatro dove si trovano Macron e Brigitte. Paura per il presidente", "description": "TPI NEWS", "url": "https://www.tpi.it/esteri/francia-blitz-manifestanti-teatro-presidente-macron-brigitte-20200118530745/", "site_name": "TPI", "image": {"identifier": "https://www.tpi.it/app/uploads/2020/01/blitx-macron-teatro1.jpg", "secure_url": "https://www.tpi.it/app/uploads/2020/01/blitx-macron-teatro1.jpg", "width": 1280, "height": 720}}, "article": {"publisher": "https://www.facebook.com/thepostinternazionale/", "author": "https://www.facebook.com/anna.ditta.7", "section": "Esteri", "published_time": "2020-01-18T08:44:54+01:00"}, "fb": {"app_id": 1176717175803387, "pages": 119732764708912}, "twitter": {"card": "summary", "description": "A Parigi, in Francia una trentina di manifestanti hanno tentato il blitz in teatro dove si trovavano Macron e Brigitte", "title": "Francia, manifestanti tentano blitz in teatro dove si trova Macron", "site": "@tpi", "image": "https://www.tpi.it/app/uploads/2020/01/blitx-macron-teatro1.jpg", "creator": "@Anna_Ditta"}, "generator": "WordPress 5.3.2", "ia": {"markup_url": "https://www.tpi.it/esteri/francia-blitz-manifestanti-teatro-presidente-macron-brigitte-20200118530745/?wpna_ia_markup=true"}, "google-site-verification": "y-GazNCg9M7ZRoLpOykY7RuXeMEyTRAipleahc2j9OE"}, "canonical_link": "https://www.tpi.it/esteri/francia-blitz-manifestanti-teatro-presidente-macron-brigitte-20200118530745/"}