{"source_url": "http://www.ansa.it", "url": "http://www.ansa.it/sardegna/notizie/2020/05/05/flash-mob-estetisti-e-parrucchieri-macomer-su-riavvio_09383ce7-97e7-4daf-abdf-377fb64d2a1a.html", "title": "Estetisti e parrucchieri Macomer riaprono l'11", "top_image": "https://www.ansa.it/webimages/img_700/2020/5/5/9c5aeed7b8dd9f83ad0e39f54fe58431.jpg", "meta_img": "https://www.ansa.it/webimages/img_700/2020/5/5/9c5aeed7b8dd9f83ad0e39f54fe58431.jpg", "images": ["http://www.ansa.it/webimages/img_85x60/2020/3/18/7ed1afccbe0ddaafd74155dd45ee7997.jpg", "http://www.ansa.it/canale_viaggiart/img/banner/banner_300x80_ansaviaggiart.gif", "http://secure-it.imrworldwide.com/cgi-bin/m?ci=ansa-it&cg=0&cc=0&ts=noscript", "http://www.ansa.it/canale_viaggiart/img/banner/banner_300x80_ansagolf.jpg", "http://www.ansa.it/webimages/img_85x60/2020/4/27/e9fb5041b2a8f56faef6c2e4e7870a77.jpg", "http://www.ansa.it/webimages/ch_300x169/2020/5/7/3e8331e97a0c32f57229b02151640785.jpg", "http://www.ansa.it/sito/img/lazy.png", "http://www.ansa.it/pmi/img/banner_300x45_pianetacamere2.png", "http://www.ansa.it/sito/img/logo_a_14x13.png", "http://www.ansa.it/ansa2030/img/ansa2030_300x80.svg", "http://www.ansa.it/webimages/img_115x80/2020/5/12/05346c4552ef0ddd7183670e093a5df0.jpg", "http://b.scorecardresearch.com/p?c1=2&c2=18389568&cv=2.0&cj=1", "http://www.ansa.it/webimages/img_115x80/2020/5/12/0546e7791ff9697c844e3f31a6cdce08.jpg", "https://cdn.flipboard.com/badges/flipboard_srrw.png", "http://www.ansa.it/webimages/img_85x60/2019/12/30/2b633fc3dc0bec006460001a6e542843.jpg", "http://www.ansa.it/webimages/img_457x/2020/5/5/9c5aeed7b8dd9f83ad0e39f54fe58431.jpg", "http://www.ansa.it/webimages/img_300x200/2020/5/12/b6c59f096f887046d058e5edffed635a.jpg", "http://www.ansa.it/webimages/img_85x60/2020/4/1/c4694634a2d017ae083d53093dd61c6b.jpg", "https://www.ansa.it/webimages/img_700/2020/5/5/9c5aeed7b8dd9f83ad0e39f54fe58431.jpg"], "movies": [], "text": "Via libera da parte del sindaco di Macomer, Antonio Succu, alla riapertura di parrucchieri, barbieri ed estetisti l'11 maggio prossimo - data a partire dalla quale queste attivit\u00e0 possono riprendere secondo l'ordinanza della Regione - ma con condizioni di sicurezza sanitare severe. La decisione \u00e8 arrivata dopo il flash mob della categoria, stamattina nella cittadina del Nuorese con luci accese daventi alle bottoghe e un indumento verde segno di speranza.\n\nIl sindaco ha ricevuto una delegazione di professionisti dei servizi alla persona, ai quali ha elencato le misure per ripartire in sicurezza. \"L'11 maggio firmer\u00f2 l'ordinanza solo in presenza di certe condizioni: l'indice di contagiosit\u00e0 deve essere sotto i 0,5 e il professionista deve essere dotato di tutti i dispositivi di protezione - spiega all'ANSA Succu - Oltre alle mascherine e i guanti devono avere visiere e termoscanner e ci sono obblighi anche da parte dei clienti, che dovranno presentare un'autocertificazione sia sulla provenienza che sull'esposizione al contatto.Obbligatoria la distanza di due metri tra una cliente e l'altra e la sanificazione di tutte le postazioni dopo ogni trattamento\".\n\nLe misure indicate avranno costi aggiuntivi per i professionisti, gi\u00e0 in difficolt\u00e0. \"Per questo abbiamo stanziato 160mila euro e stiamo cercando di predisporre un bando perch\u00e9 le aziende inizino a beneficiarne - sottolinea il sindaco - Siamo consapevoli che la cifra non \u00e8 sufficiente, ma speriamo che lo Stato ci dia la possibilit\u00e0 di avere altre risorse, perch\u00e9 qui l'economia \u00e8 in ginocchio\".\n\n\"Siamo soddisfatti per la possibilit\u00e0 di aprire l'11 maggio - ha dichiarato la parrucchiera Loredana Ligas, che aveva avviato la mobilitazione - ma tutte le misure di sicurezza sanitaria graveranno su di noi, visto che la cifra stanziata dal Comune non baster\u00e0 per tutti e noi siamo allo stremo dopo due mesi senza lavorare. Speriamo davvero che lo Stato ci venga in soccorso, altrimenti per noi sar\u00e0 dura far fronte ai costi\".", "keywords": [], "meta_keywords": ["estetista", "parrucchiere", "Macomer", "salone", "flash-mob", "bolletta", "affitto", "Loredana-Ligas", "parrucchiera", "bisogno", "collaboratore", "Antonio-Succu", "esito", "certezza", "regione", "dispositivo-di-protezione-individuale", "aiuto-economico", "indumento", "riavvio", "luce"], "tags": [], "authors": ["Agenzia Ansa", "Redazione Ansa"], "publish_date": "Tue May  5 00:00:00 2020", "summary": "", "article_html": "", "meta_description": "Via libera da parte del sindaco di Macomer, Antonio Succu, alla riapertura di parrucchieri, barbieri\r\ned estetisti l'11 maggio prossimo - data a partire dalla quale queste attivit\u00e0 possono riprendere\r\nsecondo l'ordinanza della Regione - ma con condizioni di sicurezza sanitare severe. La decisione \u00e8\r\narrivata dopo il flash mob della categoria. (ANSA)", "meta_lang": "it", "meta_favicon": "/sito/img/ico/favicon.ico", "meta_data": {"data-newschain": "92c2fd5ea6e87b625d1d1d9bba64205f@ansa.newschain", "Author": "Agenzia ANSA", "description": "Via libera da parte del sindaco di Macomer, Antonio Succu, alla riapertura di parrucchieri, barbieri\r\ned estetisti l'11 maggio prossimo - data a partire dalla quale queste attivit\u00e0 possono riprendere\r\nsecondo l'ordinanza della Regione - ma con condizioni di sicurezza sanitare severe. La decisione \u00e8\r\narrivata dopo il flash mob della categoria. (ANSA)", "keywords": "estetista,parrucchiere,Macomer,salone,flash-mob,bolletta,affitto,Loredana-Ligas,parrucchiera,bisogno,collaboratore,Antonio-Succu,esito,certezza,regione,dispositivo-di-protezione-individuale,aiuto-economico,indumento,riavvio,luce", "news_keywords": "estetista,parrucchiere,Macomer,salone,flash-mob,bolletta,affitto,Loredana-Ligas,parrucchiera,bisogno,collaboratore,Antonio-Succu,esito,certezza,regione,dispositivo-di-protezione-individuale,aiuto-economico,indumento,riavvio,luce", "EdTitle": "Estetisti e parrucchieri Macomer riaprono l'11", "EdImage": "https://www.ansa.it/webimages/img_165x110/2020/5/5/9c5aeed7b8dd9f83ad0e39f54fe58431.jpg", "twitter": {"card": "summary_large_image", "site": "@Agenzia_Ansa", "title": "Estetisti e parrucchieri Macomer riaprono l'11  - Sardegna", "description": "Via libera da parte del sindaco di Macomer, Antonio Succu, alla riapertura di parrucchieri, barbieri\r\ned estetisti l'11 maggio prossimo - data a partire dalla quale queste attivit\u00e0 possono riprendere\r\nsecondo l'ordinanza della Regione - ma con condizioni di sicurezza sanitare severe. La decisione \u00e8\r\narrivata dopo il flash mob della categoria. (ANSA)", "image": {"src": "https://www.ansa.it/webimages/img_700/2020/5/5/9c5aeed7b8dd9f83ad0e39f54fe58431.jpg"}}, "fb": {"app_id": 514987508589175}, "og": {"title": "Estetisti e parrucchieri Macomer riaprono l'11  - Sardegna", "type": "article", "url": "https://www.ansa.it/sardegna/notizie/2020/05/05/flash-mob-estetisti-e-parrucchieri-macomer-su-riavvio_09383ce7-97e7-4daf-abdf-377fb64d2a1a.html", "image": "https://www.ansa.it/webimages/img_700/2020/5/5/9c5aeed7b8dd9f83ad0e39f54fe58431.jpg", "description": "Via libera da parte del sindaco di Macomer, Antonio Succu, alla riapertura di parrucchieri, barbieri\r\ned estetisti l'11 maggio prossimo - data a partire dalla quale queste attivit\u00e0 possono riprendere\r\nsecondo l'ordinanza della Regione - ma con condizioni di sicurezza sanitare severe. La decisione \u00e8\r\narrivata dopo il flash mob della categoria. (ANSA)", "site_name": "Agenzia ANSA"}, "article": {"published_time": "2020-05-05T11:58:00+02:00", "modified_time": "2020-05-06T11:22:29+02:00", "section": "Sardegna"}, "application-name": "Ansa.it", "msapplication-starturl": "http://www.ansa.it/", "msapplication-tooltip": "Ansa.it", "msapplication-TileImage": "/sito/img/ico/ansa-144-precomposed.png", "msapplication-TileColor": "#258748", "viewport": "width=device-width, initial-scale=1.0, maximum-scale=1.0, user-scalable=0"}, "canonical_link": "https://www.ansa.it/sardegna/notizie/2020/05/05/flash-mob-estetisti-e-parrucchieri-macomer-su-riavvio_09383ce7-97e7-4daf-abdf-377fb64d2a1a.html"}