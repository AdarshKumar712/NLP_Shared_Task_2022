{"source_url": "https://www.ilcuoioindiretta.it", "url": "https://www.ilcuoioindiretta.it/cronaca/2020/03/04/coronavirus-azzolina-conferma-scuole-chiuse-da-domani/73996/", "title": "Coronavirus, Conte: \u201cLezioni sospese da domani. Il sistema sanitario rischia il sovraccarico\u201d", "top_image": "https://www.luccaindiretta.it/photogallery_new/images/2019/10/scuola-generica-1200x900-jpg-187150.660x368.jpg", "meta_img": "https://www.luccaindiretta.it/photogallery_new/images/2019/10/scuola-generica-1200x900-jpg-187150.660x368.jpg", "images": ["https://www.luccaindiretta.it/photogallery_new/images/2017/05/analisi-laboratorio-jpg-221072.660x368.jpg", "https://www.ilcuoioindiretta.it/wp-content/uploads/2019/12/logo_cuoio-300x50.png", "https://www.luccaindiretta.it/photogallery_new/images/2020/02/il-finale-del-carnevale-di-santa-croce-276814.316x176.jpg", "https://www.luccaindiretta.it/photogallery_new/images/2020/03/podistica-castelfranchese-alle-finali-nazionali-di-corsa-campestre-277682.150x113.jpg", "https://www.ilcuoioindiretta.it/wp-content/themes/edidesk/img/virgola-presscomm-white.png", "https://www.luccaindiretta.it/photogallery_new/images/2019/05/scarselli-jpg-191060.150x113.jpg", "https://www.luccaindiretta.it/photogallery_new/images/2020/03/pinocchio-carnevale-dei-bambini-san-miniato-basso-277706.660x368.jpg", "https://www.luccaindiretta.it/photogallery_new/images/2019/05/89c99414-31f9-477e-bdb5-2b6dda92b816-jpg-17665.660x368.jpg", "https://www.luccaindiretta.it/photogallery_new/images/2019/11/pioggia-jpg-405.316x176.jpg", "https://www.luccaindiretta.it/photogallery_new/images/2016/10/img-1214-jpg-230923.150x113.jpg", "https://www.ilcuoioindiretta.it/wp-content/themes/edidesk/img/avatar-non-presente.jpg", "https://www.luccaindiretta.it/photogallery_new/images/2017/02/mensa-jpg-225915.660x368.jpg", "https://cdn4.3bmeteo.com/images/icone/loc_small_jpg/velo_spesso.jpg", "https://www.luccaindiretta.it/photogallery_new/images/2016/05/analisi-del-sangue-jpg-236414.150x113.jpg", "https://www.luccaindiretta.it/photogallery_new/images/2019/10/scuola-generica-1200x900-jpg-187150.660x368.jpg"], "movies": [], "text": "\u201cPer il governo non \u00e8 stata una decisione semplice\u201d. Cos\u00ec la ministra dell\u2019Istruzione, universit\u00e0 e ricerca Lucia Azzolina ha ufficializzato la notizia durante una conferenza stampa insieme al presidente del consiglio dei ministri Giuseppe Conte.\n\n\u201cAbbiamo deciso prudenzialmente di sospendere le attivit\u00e0 didattiche al di fuori dalla zona rossa, a partire da domani e fino al 15 marzo\u201c, spiega la ministra quella che definisce \u201cUna decisione d\u2019impatto\u201d. E si impegna a che \u201cil servizio pubblico essenziale, seppur a distanza, venga fornito a tutti i nostri studenti\u201d. Nelle scuole, in attesa di leggere il decreto, dovrebbe essere presente per\u00f2 il personale Ata.\n\nConte ha poi aggiunto che \u201cstamattina ci siamo riuniti con tutti i ministri e ho richiesto la presenza dell\u2019Istituto superiore di Sanit\u00e0 che ci ha aiutato a valutare quale \u00e8 la situazione epidemiologica e l\u2019andamento e ci ha fornito una serie di valutazioni tecniche\u201d.\n\nRivendicando, poi, la trasparenza come regola di azione, ha anticipato che \u201cAmpia parte della valutazione con l\u2019esperto ha riguardato proprio scuole e universit\u00e0\u201d. Alla luce di questo e in via prudenziale, i ministri hanno deciso per la chiusura delle scuole in via prudenziale, ma demandando al professore un approfondimento con il comitato tecnico scientifico.\n\nNel frattempo, il comitato tecnico scientifico valuter\u00e0 l\u2019evolversi del fenomeno. Il provvedimento nasce dal fatto che \u201cIn questo momento noi siamo concentrati ad adottare tutte le misure per ottenere un effetto o di contenimento diretto del virus o di ritardo della diffusione perch\u00e9 abbiamo un sistema sanitario che per quanto eccellente rischia di andare in sovraccarico\u201d.", "keywords": [], "meta_keywords": [""], "tags": ["scuola", "Lucia Azzolina", "Giuseppe Conte", "coronavirus"], "authors": [], "publish_date": "Wed Mar  4 00:00:00 2020", "summary": "", "article_html": "", "meta_description": "Il presidente Conte e la ministra dell'istruzione lo hanno confermato", "meta_lang": "it", "meta_favicon": "https://www.ilcuoioindiretta.it/wp-content/themes/edidesk-child/img/favicon/apple-touch-icon.png", "meta_data": {"image_thumb_src": "https://www.luccaindiretta.it/photogallery_new/images/2019/10/scuola-generica-1200x900-jpg-187150.660x368.jpg", "thumb": "https://www.luccaindiretta.it/photogallery_new/images/2019/10/scuola-generica-1200x900-jpg-187150.660x368.jpg", "og": {"image": {"identifier": "https://www.luccaindiretta.it/photogallery_new/images/2019/10/scuola-generica-1200x900-jpg-187150.660x368.jpg", "type": "https://www.luccaindiretta.it/photogallery_new/images/2019/10/scuola-generica-1200x900-jpg-187150.660x368.jpg", "width": 655, "height": 365}, "locale": "it_IT", "type": "article", "title": "Coronavirus, Conte: \"Lezioni sospese da domani. Il sistema sanitario rischia il sovraccarico\" - IlCuoioInDiretta", "description": "Il presidente Conte e la ministra dell'istruzione lo hanno confermato", "url": "https://www.ilcuoioindiretta.it/cronaca/2020/03/04/coronavirus-azzolina-conferma-scuole-chiuse-da-domani/73996/", "site_name": "IlCuoioInDiretta", "updated_time": "2020-03-05T12:19:28+00:00"}, "twitter": {"image": "https://www.luccaindiretta.it/photogallery_new/images/2019/10/scuola-generica-1200x900-jpg-187150.660x368.jpg", "card": "summary_large_image", "description": "Il presidente Conte e la ministra dell'istruzione lo hanno confermato", "title": "Coronavirus, Conte: \"Lezioni sospese da domani. Il sistema sanitario rischia il sovraccarico\" - IlCuoioInDiretta"}, "description": "Il presidente Conte e la ministra dell'istruzione lo hanno confermato", "robots": "max-snippet:-1, max-image-preview:large, max-video-preview:-1", "article": {"tag": "scuola", "section": "Cronaca", "published_time": "2020-03-04T17:34:08+00:00", "modified_time": "2020-03-05T12:19:28+00:00"}, "msapplication-TileColor": "#dcb3a7", "theme-color": "#ffffff", "fb": {"app_id": 2662687093763077}}, "canonical_link": "https://www.ilcuoioindiretta.it/cronaca/2020/03/04/coronavirus-azzolina-conferma-scuole-chiuse-da-domani/73996/"}