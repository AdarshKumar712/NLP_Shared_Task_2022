{"source_url": "https://web.archive.org", "url": "https://web.archive.org/web/20200109153633id_/https://www.haberler.com/adana-kopeklerin-saldirisina-ugrayan-kisi-oldu-12798501-haberi/", "title": "Adana k\u00f6peklerin sald\u0131r\u0131s\u0131na u\u011frayan ki\u015fi, \u00f6ld\u00fc", "top_image": "https://foto.haberler.com/haber/2020/01/08/adana-kopeklerin-saldirisina-ugrayan-kisi-old-12798501_amp.jpg", "meta_img": "https://foto.haberler.com/haber/2020/01/08/adana-kopeklerin-saldirisina-ugrayan-kisi-old-12798501_amp.jpg", "images": ["https://web.archive.org/static/images/sosyal/icons/google.png", "https://web.archive.org/static/images/sosyal/icons/facebook.png", "https://web.archive.org/static/images/haberler_logo_vektor.svg", "https://web.archive.org/static/images/blank.gif", "https://web.archive.org/static/images/sosyal/icons/instagram.png", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://foto.haberler.com/haber/2020/01/08/adana-kopeklerin-saldirisina-ugrayan-kisi-old-12798501_amp.jpg", "https://web.archive.org/static/images/sosyal/icons/whatsapp.png", "https://www.haberler.com/static/images/blank.gif", "https://web.archive.org/static/images/footer-logo.png", "https://foto.haberler.com/haber/2020/01/08/adana-kopeklerin-saldirisina-ugrayan-kisi-old-12798501_o.jpg", "https://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/sosyal/icons/twitter.png"], "movies": [], "text": "08.01.2020 23:26 | Son G\u00fcncelleme: 08.01.2020 23:27\n\nK\u00f6peklerin sald\u0131r\u0131s\u0131na u\u011frayan ki\u015fi, \u00f6ld\u00fc\n\nADANA'da, ya\u011f\u0131\u015f sonras\u0131 portakal bah\u00e7esini kontrole giden Hatip Say\u0131lgan (60), 5 sokak k\u00f6pe\u011finin sald\u0131rmas\u0131 sonucu hayat\u0131n\u0131 kaybetti.\n\nOlay, saat 19.30 s\u0131ralar\u0131nda merkez Seyhan il\u00e7esinin k\u0131rsal Yalmanl\u0131 Mahallesi'nde meydana geldi. \u0130ki g\u00fcn s\u00fcren ya\u011fmurun ard\u0131ndan bug\u00fcn \u00f6\u011fleden sonra portakal bah\u00e7esini kontrole giden Hatip Say\u0131lgan, iddiaya g\u00f6re ak\u015fam olmas\u0131na ra\u011fmen d\u00f6nmeyince yak\u0131nlar\u0131 telefonla arayarak kendisine ula\u015fmak istedi. Say\u0131lgan, telefonunu a\u00e7may\u0131nca, yak\u0131nlar\u0131 kontrol etmek i\u00e7in trakt\u00f6r ile bah\u00e7eye gitti. Say\u0131lgan'\u0131n ye\u011feni Mehmet Ali Baysal, portakal bah\u00e7esine geldi\u011finde day\u0131s\u0131na seslenmesine ra\u011fmen bir t\u00fcrl\u00fc bulamad\u0131. Daha sonra k\u00f6pek havlamalar\u0131n\u0131 fark edip, sesin geldi\u011fi y\u00f6ne do\u011fru giden Baysal, 3 k\u00f6pe\u011fin day\u0131s\u0131n\u0131n \u00fczerinde oldu\u011funu iki k\u00f6pe\u011fin ise ba\u015f\u0131nda bekledi\u011fini g\u00f6rd\u00fc. Bu kez k\u00f6pekleri, Baysal'\u0131 fark edip, sald\u0131rd\u0131. Bunun \u00fczerine Baysal, av t\u00fcfe\u011fi ile k\u00f6peklere ate\u015f ederek, birini \u00f6ld\u00fcrd\u00fc.\n\nK\u00d6PEKLER\u0130 HAM\u0130LEYKEN BESLEM\u0130\u015e\n\nDaha sonra day\u0131s\u0131n\u0131n k\u00f6peklerin sald\u0131r\u0131s\u0131na u\u011frad\u0131\u011f\u0131n\u0131 g\u00f6ren Baysal, durumu polise ve 112 Acil'e bildirdi. Olay yerine sevk edilen sa\u011fl\u0131k ekibinin yapt\u0131\u011f\u0131 kontrolde Say\u0131lgan'\u0131n hayat\u0131n\u0131 kaybetti\u011fi belirlendi. \u00d6te yandan Say\u0131lgan'\u0131n, kendisini par\u00e7alayan k\u00f6pekleri hamile oluklar\u0131 d\u00f6nemde besledi\u011fi, k\u00f6pekler yavrulad\u0131\u011f\u0131nda ise onlar\u0131n yavrular\u0131na da bakt\u0131\u011f\u0131 \u00f6\u011frenildi. Polisin olay yerinde yapt\u0131\u011f\u0131 incelemenin ard\u0131ndan Say\u0131lgan'\u0131n cesedi, otopsi i\u00e7in Adana Adli T\u0131p Kurumu morguna kald\u0131r\u0131ld\u0131.\n\nPolisin olayla ilgili soru\u015fturmas\u0131 devam ediyor.\n\nKaynak: DHA\n\nHaber Videosu", "keywords": [], "meta_keywords": [""], "tags": ["ADANA", "Seyhan"], "authors": [], "publish_date": null, "summary": "", "article_html": "", "meta_description": "K\u00f6peklerin sald\u0131r\u0131s\u0131na u\u011frayan ki\u015fi, \u00f6ld\u00fcADANA'da, ya\u011f\u0131\u015f sonras\u0131 portakal bah\u00e7esini kontrole giden Hatip Say\u0131lgan (60), 5 sokak k\u00f6pe\u011finin sald\u0131rmas\u0131 sonucu hayat\u0131n\u0131 kaybetti.", "meta_lang": "tr", "meta_favicon": "/touch-icon-iphone.png", "meta_data": {"description": "K\u00f6peklerin sald\u0131r\u0131s\u0131na u\u011frayan ki\u015fi, \u00f6ld\u00fcADANA'da, ya\u011f\u0131\u015f sonras\u0131 portakal bah\u00e7esini kontrole giden Hatip Say\u0131lgan (60), 5 sokak k\u00f6pe\u011finin sald\u0131rmas\u0131 sonucu hayat\u0131n\u0131 kaybetti.", "image": "https://foto.haberler.com/haber/2020/01/08/adana-kopeklerin-saldirisina-ugrayan-kisi-old-12798501_amp.jpg", "medium": "news", "dateCreated": "2020-01-08T23:26:25+03:00", "dateUpdated": "2020-01-08T23:27:24+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Adana k\u00f6peklerin sald\u0131r\u0131s\u0131na u\u011frayan ki\u015fi, \u00f6ld\u00fc", "description": "K\u00f6peklerin sald\u0131r\u0131s\u0131na u\u011frayan ki\u015fi, \u00f6ld\u00fcADANA'da, ya\u011f\u0131\u015f sonras\u0131 portakal bah\u00e7esini kontrole giden Hatip Say\u0131lgan (60), 5 sokak k\u00f6pe\u011finin sald\u0131rmas\u0131 sonucu hayat\u0131n\u0131 kaybetti.", "url": "https://www.haberler.com/adana-kopeklerin-saldirisina-ugrayan-kisi-oldu-12798501-haberi/", "image": {"identifier": "https://foto.haberler.com/haber/2020/01/08/adana-kopeklerin-saldirisina-ugrayan-kisi-old-12798501_amp.jpg", "secure_url": "https://foto.haberler.com/haber/2020/01/08/adana-kopeklerin-saldirisina-ugrayan-kisi-old-12798501_amp.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/adana-kopeklerin-saldirisina-ugrayan-kisi-oldu-12798501-haberi/"}