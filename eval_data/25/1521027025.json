{"source_url": "https://web.archive.org", "url": "https://web.archive.org/web/20220205072344id_/https://www.fakt.pl/wydarzenia/polska/lodz/biznesmen-z-lodzi-oddal-serduszko-wosp-na-ratunek-dla-frania-marcinkowskiego/z6vpepc", "title": "Biznesmen z \u0141odzi odda\u0142 serduszko WO\u015aP na ratunek dla Frania Marcinkowskiego", "top_image": "https://ocdn.eu/pulscms-transforms/1/5wGk9kuTURBXy85NWYyMWM2MC1lNDhhLTQxNmQtYjFkOS05ZDgzMmE3ZWVkNzEuanBlZ5KVAwDMl80Px80I4JMFzQSwzQJ2gaEwAQ", "meta_img": "https://ocdn.eu/pulscms-transforms/1/5wGk9kuTURBXy85NWYyMWM2MC1lNDhhLTQxNmQtYjFkOS05ZDgzMmE3ZWVkNzEuanBlZ5KVAwDMl80Px80I4JMFzQSwzQJ2gaEwAQ", "images": ["https://ocdn.eu/pulscms-transforms/1/5kXk9kuTURBXy8yYWM2ZmQ3NS04NTE5LTQ5YjctODY0MC00NzE2YTBmNTYzY2EuanBlZ5KVA80B2RvNAY3M4JMFzQNUzQGQgqEwAaExAQ", "https://ocdn.eu/faktucs/fakt_pl/fakt_logo.svg", "https://ocdn.eu/pulscms-transforms/1/1rRk9kuTURBXy80YzY2NTBmZC03NWNhLTRhNTUtYjAyZi0wNjM2OGI3YjM3YTYuanBlZ5GTAs0DSM0CLoKhMAGhMQE", "https://ocdn.eu/pulscms-transforms/1/GzZk9kuTURBXy84ZTZmZTA2Yi00NDExLTRkMTktYjFjYy1mYTdjNWYzNDFiNzAuanBlZ5KVAwAAzQ8lzQiFkwXNA1TNAZCCoTABoTEB", "https://ocdn.eu/pulscms-transforms/1/DAPk9kuTURBXy8xOTk3ZTc4Yi04NjkxLTQ3OTMtYWRmNi1iZTE5NGJlNTdhZWYuanBlZ5KVAwDNAoHNEZ3NCemTBc0DVM0BkIKhMAGhMQE", "https://ocdn.eu/pulscms-transforms/1/-cRk9kuTURBXy80ZjQwMDc2Zi1iZGZiLTQyNDQtOWFhZi1iOTk1OGRlMjdlMDEuanBlZ5GTAs0DSM0CLoKhMAGhMQE", "https://ocdn.eu/pulscms-transforms/1/QSfk9kuTURBXy8yZWViMjBhMi03OTAzLTRlNjgtYTM3OC0zYTFhZDAwYjcxN2IuanBlZ5GTAs0DSM0CLoKhMAGhMQE", "https://ocdn.eu/pulscms-transforms/1/cf5k9kuTURBXy85NWYyMWM2MC1lNDhhLTQxNmQtYjFkOS05ZDgzMmE3ZWVkNzEuanBlZ5KVAwDMl80Px80I4JMFzQNIzQH6gqEwAaExAQ", "https://ocdn.eu/pulscms-transforms/1/451k9kuTURBXy81MzE3ZWE5YS1hMmM5LTQyYTMtYTRkNC00YzBmNzU3MzQ3ZWEuanBlZ5GTAs0DSM0CdYKhMAGhMQE", "https://ocdn.eu/pulscms-transforms/1/Bq3k9kuTURBXy9hYzM3Y2ZhNy1hMzMyLTQ2MjktODgzMy1hNzY3N2Y3MzcxN2EuanBlZ5GTAs0DSM0E7oKhMAGhMQE", "https://ocdn.eu/pulscms-transforms/1/s57k9kuTURBXy80ZTgwMzliMC05ZTQ5LTQwZGYtOWQzNS0yYmZmZWM5NGY2NzIuanBlZ5KVAwAAzRhgzQ25kwXNA1TNAZCCoTABoTEB", "https://ocdn.eu/pulscms-transforms/1/hzzk9kuTURBXy9jOWFjZWM0My00ZWI3LTRjODAtOWNhYS05NDRhMDIxNGEyNTcuanBlZ5GTAs0DSM0CdYKhMAGhMQE", "https://ocdn.eu/pulscms-transforms/1/fbyk9kuTURBXy9hYmE5ZjY0OS1iZDRmLTQ3YjktOThlMS1hZmRiM2JjM2M3YzQuanBlZ5GTAs0DSM0CLoKhMAGhMQE", "https://ocdn.eu/pulscms-transforms/1/d3Gk9kuTURBXy80YjliMmQwMi0zMjUxLTQ3NWQtYTk5YS1hYmNkMzEwODRlNDUuanBlZ5KVAwAAzRcTzQz7kwXNA1TNAZCCoTABoTEB", "https://ocdn.eu/pulscms-transforms/1/5wGk9kuTURBXy85NWYyMWM2MC1lNDhhLTQxNmQtYjFkOS05ZDgzMmE3ZWVkNzEuanBlZ5KVAwDMl80Px80I4JMFzQSwzQJ2gaEwAQ"], "movies": [], "text": "Jego dziecko uratowa\u0142 sprz\u0119t od Wielkiej Orkiestry \u015awi\u0105tecznej Pomocy. \u017beby odda\u0107 dobro od siedmiu lat biznesmen Jaros\u0142aw Peczka licytuje z\u0142ote serduszka. Za tegoroczne zap\u0142aci\u0142 250 tysi\u0119cy z\u0142otych i... wsp\u00f3lnie z \u017con\u0105 postanowi\u0142 z \u017con\u0105, odda\u0107 je ponownie na licytacj\u0119 na pomoc dla Frania Marcinkowskiego z Namys\u0142owa.\n\nFranio Marcinkowski (1,3 r.) urodzi\u0142 si\u0119 w listopadzie 2018 roku. Przez pierwsze miesi\u0105ce nic nie wskazywa\u0142o, \u017ce co\u015b mu dolega. Oko\u0142o 8 miesi\u0105ca \u017cycia lekarze zdiagnozowali u niego rdzeniowy zanik mi\u0119\u015bni (SMA) i to w najostrzejszej formie. Dla Frania i rodzic\u00f3w zacz\u0105\u0142 si\u0119 wy\u015bcig z czasem o \u017cycie ch\u0142opca.\n\n\u2013 Nagle rado\u015b\u0107 z male\u0144stwa przerodzi\u0142a si\u0119 w strach i walk\u0119 o jego \u017cycie \u2013 m\u00f3wi Jakub Marcinkowski (36 l.), tata Frania. \u2013 Gdyby chorob\u0119 wykryto zaraz po urodzeniu wcze\u015bniej zacz\u0105\u0142by dostawa\u0107 lek powstrzymuj\u0105cy chorob\u0119. Stracili\u015bmy du\u017co czasu. Teraz jedyn\u0105 nadziej\u0105 dla naszego synka jest terapia genowa w USA. Dla Frania ten ameryka\u0144ski lek to ostatnia nadzieja. Ta terapia mo\u017ce nawet zupe\u0142nie zatrzyma\u0107 chorob\u0119. Jednak koszt leczenia jest gigantyczny. \u017bycie Frania wyceniono na prawie 10 milion\u00f3w z\u0142otych:\n\nWzruszaj\u0105cy film o Franiu ukaza\u0142 si\u0119 na Facebooku:\n\nA jego histori\u0119 mo\u017cna \u015bledzi\u0107 na Facebooku na profilu Franio Marcinkowski kontra SMA\n\nFranio musi by\u0107 poddany leczeniu zanim sko\u0144czy 2 lata. Zosta\u0142o wi\u0119c zaledwie 10 miesi\u0119cy. W takiej chwili gest biznesmena z \u0141odzi to by\u0142o jak dar niebios. \u2013 Wierzymy jednak, \u017ce przy tak wspania\u0142ych ludziach, kt\u00f3rzy nam pomagaj\u0105 to musi si\u0119 uda\u0107. Kiedy teraz tak wspania\u0142y gest zrobi\u0142 Jaros\u0142aw Peczka, wierzymy, \u017ce to si\u0119 uda i nasz Franio nie b\u0119dzie ju\u017c cierpia\u0142 \u2013 m\u00f3wi Jakub Marcinkowski (36 l.). \u2013 To bardzo pogodny ch\u0142opiec. W jego oczach ten \u015bwiat jest pi\u0119kny. Mimo cierpienia, kt\u00f3re go dotyka. Chcemy, \u017ceby tych szcz\u0119\u015bliwych dni prze\u017cy\u0142 jak najwi\u0119cej. Nie mamy s\u0142\u00f3w podzi\u0119kowania dla ludzi - tych znajomych i nieznanych. Miasto Namys\u0142\u00f3w i wioski w okolicy - ludzie chc\u0105 pomaga\u0107, a nam daj\u0105 si\u0142\u0119 do walki. Dzi\u0119kujemy im - dodaje.\n\nLudzie oddaj\u0105, co maj\u0105 na Licytacje dla Frania Marcinkowskiego. To pami\u0105tki, ksi\u0105\u017cki, ubrania, imprezy w restauracjach. Liczy si\u0119 ka\u017cda z\u0142ot\u00f3wka. Informacje o zbi\u00f3rce pieni\u0119dzy na leczenie Frania rozesz\u0142y si\u0119 po \u015bwiecie. Na twitterze udost\u0119pnili je m.in. @Izabela7558161:\n\nNie b\u0105d\u017amy oboj\u0119tni! Stan Frania jest alarmuj\u0105cy Czas ucieka w zastraszaj\u0105cym tempie... Franio Marcinkowski - zbi\u00f3rka charytatywna | https://t.co/L81G5pdPu5 https://t.co/HVPO1TJ0JJ pic.twitter.com/MeEtccv6vy \u2014 Izabela (@Izabela7558161) February 12, 2020\n\n@Danuta22833174:\n\ni Dorota Bonk (@bonk_dorota)\n\nLicytacja serduszka nr 1 trwa\u0142a do wtorku 11 lutego. Jak si\u0119 okaza\u0142o najwy\u017csz\u0105 kwot\u0119 - 20 tys. z\u0142 zaoferowa\u0142a firma Jaros\u0142awa Peczki. Serduszko zostaje wi\u0119c przy panu Jaros\u0142awie, a wsparcie w\u0119druje do rodziny Frania. O pomoc dla ch\u0142opca apeluj\u0105 m.in. Ma\u0142gorzata Ko\u017cuchowska:\n\nJak Nowicki:\n\ni Ewa Chodakowska:\n\nTu znajdziesz mo\u017cna wesprze\u0107 Frania Marcinkowskiego\n\n- Staramy si\u0119 jak najlepiej wykorzysta\u0107 czas, kt\u00f3ry dostali\u015bmy. Dajemy Franiowi pe\u0142ni\u0119 mi\u0142o\u015bci, \u017ceby mia\u0142 szcz\u0119\u015bliwe dzieci\u0144stwo - m\u00f3wi\u0105 rodzice Frania\n\nSerduszko z aukcji trafi dla Frania z Namys\u0142owa\n\nTo doktor Filip. Zosta\u0142 lekarzem, bo w Matce Polsce w \u0141odzi uratowali mu \u017cycie\n\nNie do wiary! Profesor Jacek Moll uszy\u0142 zastawk\u0119 serca podczas operacji\n\nZobacz te\u017c:", "keywords": [], "meta_keywords": [""], "tags": [], "authors": [], "publish_date": "Fri Feb 14 07:30:00 2020", "summary": "", "article_html": "", "meta_description": "Biznesmen z \u0141odzi odda\u0142 serduszko WO\u015aP na ratunek dla Frania Marcinkowskiego z Namys\u0142owa. Pi\u0119kny gest w\u0142a\u015bciciela firmy Bio\u2013 Gen i jego \u017cony. Kupili serduszko na aukcji WO\u015aP p\u0142ac\u0105c za nie a\u017c 250 tysi\u0119cy z\u0142otych, a p\u00f3\u017aniej... do\u0142o\u017cyli oddaj\u0105c je na aukcj\u0119 dla Frania Marcinkowskiego. Z potrzebnych 10 milion\u00f3w uda\u0142o si\u0119 zebra\u0107 prawie po\u0142ow\u0119.", "meta_lang": "pl", "meta_favicon": "", "meta_data": {"viewport": "width=device-width, initial-scale=1", "description": "Biznesmen z \u0141odzi odda\u0142 serduszko WO\u015aP na ratunek dla Frania Marcinkowskiego z Namys\u0142owa. Pi\u0119kny gest w\u0142a\u015bciciela firmy Bio\u2013 Gen i jego \u017cony. Kupili serduszko na aukcji WO\u015aP p\u0142ac\u0105c za nie a\u017c 250 tysi\u0119cy z\u0142otych, a p\u00f3\u017aniej... do\u0142o\u017cyli oddaj\u0105c je na aukcj\u0119 dla Frania Marcinkowskiego. Z potrzebnych 10 milion\u00f3w uda\u0142o si\u0119 zebra\u0107 prawie po\u0142ow\u0119.", "DC.Identifier": "78e1734e-5b2a-5987-8a61-06adb27b29c1", "pkg-uuid": "78e1734e-5b2a-5987-8a61-06adb27b29c1", "twitter": {"card": "summary_large_image", "site": "@FAKT24PL", "title": "Biznesmen z \u0141odzi odda\u0142 serduszko WO\u015aP na ratunek dla Frania Marcinkowskiego", "description": "Biznesmen z \u0141odzi odda\u0142 serduszko WO\u015aP na ratunek dla Frania Marcinkowskiego z Namys\u0142owa. Pi\u0119kny gest w\u0142a\u015bciciela firmy Bio\u2013 Gen i...", "image": "https://ocdn.eu/pulscms-transforms/1/b-Kk9kuTURBXy85NWYyMWM2MC1lNDhhLTQxNmQtYjFkOS05ZDgzMmE3ZWVkNzEuanBlZ5KVAwDMl80Px80I4JMFzQSwzQKjgaEwBQ"}, "news_keywords": "biznesmen,\u0141\u00f3d\u017a,serduszko WO\u015aP,serduszko,WO\u015aP,ratunek,Franio Marcinkowski", "og": {"title": "Biznesmen z \u0141odzi odda\u0142 serduszko WO\u015aP na ratunek dla Frania Marcinkowskiego", "description": "Biznesmen z \u0141odzi odda\u0142 serduszko WO\u015aP na ratunek dla Frania Marcinkowskiego z Namys\u0142owa. Pi\u0119kny gest w\u0142a\u015bciciela firmy Bio\u2013 Gen i jego \u017cony. Kupili serduszko na aukcji WO\u015aP p\u0142ac\u0105c za nie a\u017c 250 ty...", "image": {"identifier": "https://ocdn.eu/pulscms-transforms/1/5wGk9kuTURBXy85NWYyMWM2MC1lNDhhLTQxNmQtYjFkOS05ZDgzMmE3ZWVkNzEuanBlZ5KVAwDMl80Px80I4JMFzQSwzQJ2gaEwAQ", "type": "image/jpeg", "width": 1200, "height": 630}, "url": "https://www.fakt.pl/wydarzenia/polska/lodz/biznesmen-z-lodzi-oddal-serduszko-wosp-na-ratunek-dla-frania-marcinkowskiego/z6vpepc", "type": "article", "site_name": "Fakt24.pl", "locale": "pl_PL"}, "article": {"published_time": "2020-02-14 07:30:00+0100"}, "fb": {"pages": 266358044374}}, "canonical_link": "https://www.fakt.pl/wydarzenia/polska/lodz/biznesmen-z-lodzi-oddal-serduszko-wosp-na-ratunek-dla-frania-marcinkowskiego/z6vpepc"}