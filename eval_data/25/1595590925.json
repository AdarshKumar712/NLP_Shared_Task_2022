{"source_url": "https://web.archive.org", "url": "https://web.archive.org/web/20200806105651id_/https://www.mynet.com/altinordu-da-huseyin-eroglu-super-lig-in-gozdesi-279740-myspor", "title": "Alt\u0131nordu'da H\u00fcseyin Ero\u011flu S\u00fcper Lig'in g\u00f6zdesi", "top_image": "https://imgrosetta.mynet.com.tr/file/11969031/11969031-700x400.jpg", "meta_img": "https://imgrosetta.mynet.com.tr/file/11969031/11969031-700x400.jpg", "images": ["data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw==", "https://img7.mynet.com/mynet-logo.png", "https://imgrosetta.mynet.com.tr/file/11969031/11969031-700x400.jpg", "https://imgrosetta.mynet.com.tr/file/11969031/11969031-728xauto.jpg", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://img7.mynet.com/rosetta/services/static/google-news.svg", "data:image/gif;base64,R0lGODlhAQABAIABAM7Ozv///yH5BAEKAAEALAAAAAABAAEAAAICRAEAOw=="], "movies": [], "text": "\u0130zmir temsilcisinde 8. sezonunu ge\u00e7iren 47 ya\u015f\u0131ndaki teknik adamla bir s\u00fcredir Gaziantep FK ile Ankarag\u00fcc\u00fc'n\u00fcn ilgilendi\u011fi iddia edildi. Ero\u011flu'na sezon ba\u015f\u0131nda Aytemiz Alanyaspor ve Gen\u00e7lerbirli\u011fi'nin teklif sundu\u011fu belirtilirken, deneyimli \u00e7al\u0131\u015ft\u0131r\u0131c\u0131y\u0131 Osmanl\u0131spor'un da 2017-18 sezonunda S\u00fcper Lig'de yer ald\u0131\u011f\u0131 d\u00f6nemde istedi\u011fi kaydedildi. Alt\u0131nordu'yu S\u00fcper Lig'e \u00e7\u0131karma hedefi nedeniyle sezon ba\u015f\u0131nda kendisine talip olan kul\u00fcplere te\u015fekk\u00fcr eden teknik direkt\u00f6r H\u00fcseyin Ero\u011flu'nun sezon sonunda kul\u00fcpte kal\u0131p kalmayaca\u011f\u0131 hen\u00fcz netle\u015fmedi.\n\nK\u0131rm\u0131z\u0131-lacivertlilere 3. Lig ve 2. Lig'de iki \u015fampiyonluk ya\u015fayan tecr\u00fcbeli \u00e7al\u0131\u015ft\u0131r\u0131c\u0131, kadrosunda yabanc\u0131 oyuncu bulundurmayan tak\u0131ma oynatt\u0131\u011f\u0131 sistem futboluyla di\u011fer kul\u00fcplerin dikkatini \u00e7ekti. Ero\u011flu'nun Alt\u0131nordu ile s\u00f6zle\u015fmesi sezon sonunda bitecek.\n\nG\u00d6REV ADAMI FURKAN\n\nAlt\u0131nordu'nun devre aras\u0131nda Bal\u0131kesirspor'dan transfer etti\u011fi Furkan \u00c7il, k\u0131rm\u0131z\u0131-lacivertli ekibin bir sistem tak\u0131m\u0131 oldu\u011funu belirterek, \"Ben de ne g\u00f6rev verilirse yapmaya haz\u0131r\u0131m\" dedi.", "keywords": [], "meta_keywords": ["Fenerbah\u00e7e", "H\u00fcseyin Ero\u011flu", "alt\u0131nordu", "tff 1. lig"], "tags": [], "authors": ["Tff Li\u0307g Haberleri\u0307"], "publish_date": null, "summary": "", "article_html": "", "meta_description": "Fenerbah\u00e7e altyap\u0131s\u0131 i\u00e7in ismi ge\u00e7en TFF 1. Lig ekibi Alt\u0131nordu'nun Teknik Direkt\u00f6r\u00fc H\u00fcseyin Ero\u011flu'nun ba\u015fka S\u00fcper Lig kul\u00fcplerinin de radar\u0131na girdi\u011fi \u00f6\u011frenildi.", "meta_lang": "tr", "meta_favicon": "//s.mynet.com.tr/rosetta/services/spor/production/apple-touch-icon-57x57.png", "meta_data": {"fb": {"pages": "122117651178256,143217525724589", "app_id": 141232139244860}, "description": "Fenerbah\u00e7e altyap\u0131s\u0131 i\u00e7in ismi ge\u00e7en TFF 1. Lig ekibi Alt\u0131nordu'nun Teknik Direkt\u00f6r\u00fc H\u00fcseyin Ero\u011flu'nun ba\u015fka S\u00fcper Lig kul\u00fcplerinin de radar\u0131na girdi\u011fi \u00f6\u011frenildi.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1", "image": "https://imgrosetta.mynet.com/file/1242898/500xauto.jpg", "google-site-verification": "mjbqapwIvS7_xrHMBwiWSUas8fJQxP-NaYnPFVJQKwg", "keywords": "Fenerbah\u00e7e, H\u00fcseyin Ero\u011flu, alt\u0131nordu, tff 1. lig", "news_keywords": "Fenerbah\u00e7e, H\u00fcseyin Ero\u011flu, alt\u0131nordu, tff 1. lig, Alt\u0131nordu'da H\u00fcseyin Ero\u011flu S\u00fcper Lig'in g\u00f6zdesi", "og": {"site_name": "Mynet Spor", "locale": "tr_TR", "url": "https://www.mynet.com/altinordu-da-huseyin-eroglu-super-lig-in-gozdesi-279740-myspor", "type": "article", "title": "Alt\u0131nordu'da H\u00fcseyin Ero\u011flu S\u00fcper Lig'in g\u00f6zdesi", "description": "Fenerbah\u00e7e altyap\u0131s\u0131 i\u00e7in ismi ge\u00e7en TFF 1. Lig ekibi Alt\u0131nordu'nun Teknik Direkt\u00f6r\u00fc H\u00fcseyin Ero\u011flu'nun ba\u015fka S\u00fcper Lig kul\u00fcplerinin de radar\u0131na girdi\u011fi \u00f6\u011frenildi.", "image": "https://imgrosetta.mynet.com.tr/file/11969031/11969031-700x400.jpg"}, "twitter": {"card": "summary_large_image", "site": "@mmynetspor", "title": "Alt\u0131nordu'da H\u00fcseyin Ero\u011flu S\u00fcper Lig'in g\u00f6zdesi", "description": "Fenerbah\u00e7e altyap\u0131s\u0131 i\u00e7in ismi ge\u00e7en TFF 1. Lig ekibi Alt\u0131nordu'nun Teknik Direkt\u00f6r\u00fc H\u00fcseyin Ero\u011flu'nun ba\u015fka S\u00fcper Lig kul\u00fcplerinin de radar\u0131na girdi\u011fi \u00f6\u011frenildi.", "image": "https://imgrosetta.mynet.com.tr/file/11969031/11969031-700x400.jpg"}}, "canonical_link": "https://www.mynet.com/altinordu-da-huseyin-eroglu-super-lig-in-gozdesi-279740-myspor"}