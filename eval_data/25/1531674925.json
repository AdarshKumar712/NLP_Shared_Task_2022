{"source_url": "https://web.archive.org", "url": "https://web.archive.org/web/20210121045121id_/https://tech.wp.pl/asteroida-zblizy-sie-dzis-do-ziemi-nasa-przyznaje-to-nie-koniec-swiata-ale-obserwujemy-zagrozenie-6482769998592129a", "title": "Asteroida zbli\u017cy si\u0119 dzi\u015b do Ziemi. NASA przyznaje: to nie koniec \u015bwiata, ale obserwujemy zagro\u017cenie", "top_image": "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnZHYGVRBXk8YUR5ewceOjQwGih6E1xidWlCeGxSCXRwb1p-bFsEf31rTnliTFE-MDwFID0HUWAvNhkmMQAdPjMwFjs1TVo9I3sK", "meta_img": "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnZHYGVRBXk8YUR5ewceOjQwGih6E1xidWlCeGxSCXRwb1p-bFsEf31rTnliTFE-MDwFID0HUWAvNhkmMQAdPjMwFjs1TVo9I3sK", "images": ["https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGBWSHlxdhNhIxNZICN3ByN7VwJ7cm9CdmVRHXxzYUR7bVIEfnF2Ayo3Cx49Kj5VMg", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGFVSHlxdh5hIxMePSh2FmA9TEM5I3YHJDJMUipqKRkoa1AGbzk", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGFVSHlxdh5hIxMePSh2FmA9TEM5I3YHJDJMUipqKRkoa1AFbzk", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGBWSHlxdhNhIxNZICN3ByN7VwZ8cG9AeWBVHXx2ak52YlsAeXZ2Ayo3Cx49Kj5VMg", "https://tech.wp.pl/OTc0MDYwYDUCUjt3dgxtIEEKbyA2VWN2FhJ3ZnYFemxXCHV1a054YExDJSsuWSg9BQ8-Ni9KOzEAWGslOgMmOw0NJzc2ESlyE1xwNDgcIHIVDXhqbVUy", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGFTSHh0dhNhIxNZICN3ByN7UAF-fGlBf2dbHXx0aU59ZloGeXF2Ayo3Cx49Kj5VMg", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGJXBDVwa05gME1HPS00EGEkDx98dGxAd2VaCXlydEZ3bFcCdHZgQXl7AkM5ISsYJjACHSYrNx4qN05DOi04Ay56CUAqZiQ", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGFVSHlxdh5hIxMePSh2FmA9TEM5I3YHJDJMUipqKRkoa1USMA", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGBWSHlxdhNhIxNZICN3ByN7UAF-fGlBf2dbHXx0aU59ZloGeXF2Ayo3Cx49Kj5VMg", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGFTSHh0dhNhIxNZICN3ByN7VwJ7cm9CdmVRHXxzYUR7bVIEfnF2Ayo3Cx49Kj5VMg", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGBWSHlxdhNhIxNZICN3ByN7UgJ1cGFCe2BUBWBzbEJ_ZFoIfnN2Ayo3Cx0pJS0WYSQNV285", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnZHYGVRBXk8YUR5ewceOjQwGih6E1xidWlCeGxSCXRwb1p-bFsEf31rTnliTFE-MDwFID0HUWAvNhkmMQAdPjMwFjs1TVo9I3sK", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGFVSHlxdh5hIxMePSh2FmA9TEM5I3YHJDJMUipqKRkoa1ASMA", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGFTSHh0dhNhIxNZICN3ByN7UgB7fWFDfmRbHWB1bUV5bVAAeXBhWDsxAFhjNDcQbSk", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGBWSHlxdhNhIxNZICN3ByN7UgB7fWFDfmRbHWB1bUV5bVAAeXBhWDsxAFhjNDcQbSk", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGFTSHh0dhNhIxNZICN3ByN7UgJ1cGFCe2BUBWBzbEJ_ZFoIfnN2Ayo3Cx0pJS0WYSQNV285", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGFVSHlxdh5hIxMePSh2FmA9TEM5I3YHJDJMUipqKRkoa1YSMA", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGFTSHh0dhNhIxNZICN3ByN7VwZ8cG9AeWBVHXx2ak52YlsAeXZ2Ayo3Cx49Kj5VMg", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGFVSHlxdh5hIxMePSh2FmA9TEM5I3YHJDJMUipqKRkoa1ACbzk", "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGFVSHlxdh5hIxMePSh2FmA9TEM5I3YHJDJMUipqKRkoa1EHbzk"], "movies": [], "text": "26 lutego asteroida 2012 DS30 zbli\u017cy si\u0119 niebezpiecznie blisko Ziemi. Zbli\u017ca si\u0119 z pr\u0119dko\u015bci\u0105 ponad 190 tys. km/h, ale czy jest szansa zderzenia? NASA nie zak\u0142ada takiej mo\u017cliwo\u015bci, ale badacze i tak bacznie obserwuj\u0105 nadlatuj\u0105cy obiekt.\n\nAsteroida uderzy w Ziemi\u0119? Nie dzisiaj, ale zagro\u017cenie jest realne\n\nAstronomowie obliczyli, \u017ce asteroida 2012 DS30 b\u0119dzie najbli\u017cej Ziemi 26 lutego, ok. godziny 22:00 czasu polskiego. Nale\u017cy do grupy Apollo, czyli kosmicznych ska\u0142, kt\u00f3rych orbity cz\u0119sto przecinaj\u0105 si\u0119 z ziemsk\u0105. Wi\u0119kszo\u015b\u0107 tego typu obiekt\u00f3w na szcz\u0119\u015bcie nie stanowi zagro\u017cenia dla \u017cycia na Ziemi.\n\nZgodnie z szacunkami NASA asteroida 2012 DS30 ma nie wi\u0119cej ni\u017c 38 metr\u00f3w szeroko\u015bci. Nawet je\u015bli zostanie przyci\u0105gni\u0119ta przez ziemsk\u0105 grawitacj\u0119, to najprawdopodobniej sp\u0142onie w atmosferze i nie dotrze do powierzchni planety.\n\nNale\u017cy pami\u0119ta\u0107 jednak, \u017ce nawet obiekty okre\u015blane jako \"bliskie Ziemi\" znajduj\u0105 si\u0119 cz\u0119sto miliony kilometr\u00f3w od naszej planety. Kosmiczna skala jest zupe\u0142nie inna ni\u017c ta, do kt\u00f3rej jeste\u015bmy przyzwyczajeni. Niemniej obserwacja takich asteroid jak 2012 DS30 owocuje ogromn\u0105 ilo\u015b\u0107 danych.\n\nZobacz te\u017c: Dziwny obiekt kr\u0105\u017cy po naszej orbicie\n\nNaukowcy nieustanie obserwuj\u0105 asteroidy z grupy NEO (Obiekty Bliskie Ziemi), dzi\u0119ki czemu nie tylko s\u0105 w stanie rozpozna\u0107 potencjalnie niebezpieczne asteroidy. Mog\u0105 na podstawie danych opracowywa\u0107 modele obrony planety przed najwi\u0119kszymi kosmicznymi ska\u0142ami. Ostatnio pisali\u015bmy o zupe\u0142nie nowym podej\u015bciu do tej kwestii, na jakie zdecydowali si\u0119 specjali\u015bci MIT.", "keywords": [], "meta_keywords": ["wiadomo\u015bci", "asteroida", "koniec \u015bwiata", "nasa"], "tags": ["Asteroida", "Boeing 737", "asteroida", "Koniec \u015bwiata", "Elon Musk", "Pogoda - IMGW", "Koronawirus", "USA", "koniec \u015bwiata", "Badania naukowe"], "authors": ["Klaudia Stawska"], "publish_date": "Wed Feb 26 10:06:00 2020", "summary": "", "article_html": "", "meta_description": "26 lutego asteroida 2012 DS30 zbli\u017cy si\u0119 niebezpiecznie blisko Ziemi. Zbli\u017ca si\u0119 z pr\u0119dko\u015bci\u0105 ponad 190 tys. km/h, ale czy jest szansa zderzenia? NASA nie zak\u0142ada takiej mo\u017cliwo\u015bci, ale badacze i tak bacznie", "meta_lang": "pl", "meta_favicon": "https://tech.wp.pl/dWFlNGoySzYnDjh0QAJGCGRWbBgwJjsIGTMRGDAmOwgZMxEYMCY7CBkzERgwJjsIGTMRGDAmOwgZMxEYMCY7CBkzERgwJjsIGTMRGDAmOwgZMxEYMCY7CBkzERgwJjsIGTMRGDAmOwgZMxEYMCY7CBkzERgwJjsIGTMRGDAmOwgZMxEYMCY7CBkzERgwJjsIGTMRGDAmOwgZMxEYMCY7CBkzERgwJjsIGTMRGDAmOwgZMxEYMCY7CBkzERgwJjsIGTMRGDAmOwgZMxEYMCY7CBkzERgwJjsIGTMRGDAmOwgZMxEYMCY7CBkzERgwJjsIGTMRGDAmOwgZMxEYMCY7CBkzERgwJjsIGTMRGDAmOwgZMxEYMCY7CBkzERgwJjsIGTMRGDAmOwgZMxEYMFtIdTNOdGVAChA2MgUtaFxXU3l0VXtoWk5VYHZZL3YOS1ViIwkvcgwcBzN2D3x_XRpRNHIKKiNBEAc4ZBE", "meta_data": {"gaf": "ixuttblm", "og": {"site_name": "tech.wp.pl", "locale": "pl_PL", "url": "https://tech.wp.pl/asteroida-zblizy-sie-dzis-do-ziemi-nasa-przyznaje-to-nie-koniec-swiata-ale-obserwujemy-zagrozenie-6482769998592129a", "type": "article", "title": "Asteroida zbli\u017cy si\u0119 dzi\u015b do Ziemi. NASA przyznaje: to nie koniec \u015bwiata, ale obserwujemy zagro\u017cenie", "description": "26 lutego asteroida 2012 DS30 zbli\u017cy si\u0119 niebezpiecznie blisko Ziemi. Zbli\u017ca si\u0119 z pr\u0119dko\u015bci\u0105 ponad 190 tys. km/h, ale czy jest szansa zderzenia? NASA nie zak\u0142ada takiej mo\u017cliwo\u015bci, ale badacze i tak bacznie", "image": "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnZHYGVRBXk8YUR5ewceOjQwGih6E1xidWlCeGxSCXRwb1p-bFsEf31rTnliTFE-MDwFID0HUWAvNhkmMQAdPjMwFjs1TVo9I3sK"}, "fb": {"app_id": 124006764369210, "pages": 113079938745487}, "twitter": {"site": "@wirtualnapolska", "domain": "tech.wp.pl", "card": "summary_large_image", "url": "https://tech.wp.pl/asteroida-zblizy-sie-dzis-do-ziemi-nasa-przyznaje-to-nie-koniec-swiata-ale-obserwujemy-zagrozenie-6482769998592129a", "description": "26 lutego asteroida 2012 DS30 zbli\u017cy si\u0119 niebezpiecznie blisko Ziemi. Zbli\u017ca si\u0119 z pr\u0119dko\u015bci\u0105 ponad 190 tys. km/h, ale czy jest szansa zderzenia? NASA nie zak\u0142ada takiej mo\u017cliwo\u015bci, ale badacze i tak bacznie", "image": "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnZHYGVRBXk8YUR5ewceOjQwGih6E1xidWlCeGxSCXRwb1p-bFsEf31rTnliTFE-MDwFID0HUWAvNhkmMQAdPjMwFjs1TVo9I3sK"}, "google-site-verification": "RCgsopChr4I-gwsar6utLms3HxO6lrgw6GO3SfzHsQg", "keywords": "wiadomo\u015bci, asteroida, koniec \u015bwiata, nasa", "article": {"publisher": "https://www.facebook.com/techwppl", "published_time": "2020-02-26T10:06:00+01:00", "modified_time": "2020-02-26T11:15:44+01:00"}, "artice": {"tag": "wiadomo\u015bci, asteroida, koniec \u015bwiata, nasa"}, "news_keywords": "wiadomo\u015bci, asteroida, koniec \u015bwiata, nasa", "author": "Klaudia Stawska", "description": "26 lutego asteroida 2012 DS30 zbli\u017cy si\u0119 niebezpiecznie blisko Ziemi. Zbli\u017ca si\u0119 z pr\u0119dko\u015bci\u0105 ponad 190 tys. km/h, ale czy jest szansa zderzenia? NASA nie zak\u0142ada takiej mo\u017cliwo\u015bci, ale badacze i tak bacznie", "msapplication-TileImage": "https://v.wpimg.pl/OTc0MDYwYDUCUjt3dgxtIEEKby0wVWN2FhJ3ZnY4YGVXBDV1bUNgME1HPS00EGEkDx9_dWtCfWJSCH1wdFp8YFMCeXFuR3l7F1UuLHcHITNBTQ", "theme-color": "#250046"}, "canonical_link": "https://tech.wp.pl/asteroida-zblizy-sie-dzis-do-ziemi-nasa-przyznaje-to-nie-koniec-swiata-ale-obserwujemy-zagrozenie-6482769998592129a"}