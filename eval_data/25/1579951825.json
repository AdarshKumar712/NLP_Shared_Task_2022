{"source_url": "https://web.archive.org", "url": "https://web.archive.org/web/20200424074324id_/https://www.milligazete.com.tr/haber/4174291/koronaviruse-karsi-guvenilir-ulkeler-listesi-yayinlandi", "title": "'Koronavir\u00fcse kar\u015f\u0131 g\u00fcvenilir \u00fclkeler' listesi yay\u0131nland\u0131!", "top_image": "https://static.daktilo.com/sites/71/uploads/2020/04/16/large/192325-814x458.png", "meta_img": "https://static.daktilo.com/sites/71/uploads/2020/04/16/large/192325-814x458.png", "images": ["https://file.daktilo.com/themes/enerjik/assets/img/mask-16-9.png", "https://static.daktilo.com/sites/71/uploads/2020/04/16/large/192325-814x458.png", "https://file.daktilo.com/themes/enerjik/assets/img/bos.png", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2017/07/03/large/milli-logo-desktop-(5).png", "https://static.daktilo.com/sites/71/uploads/2017/07/03/large/milli-logo-mobil-(3).png"], "movies": [], "text": "D\u00fcnyaca \u00fcnl\u00fc ekonomi dergisi Forbes'in d\u00fc\u015f\u00fcnce kurulu\u015fu DVK Global, \"koronavir\u00fcse kar\u015f\u0131 en g\u00fcvenli \u00fclkeler\" listesi haz\u0131rlad\u0131.\n\n40 \u00fclkenin yer ald\u0131\u011f\u0131 listede, T\u00fcrkiye 36. s\u0131rada yer ald\u0131. Listenin ba\u015f\u0131ndaki \u00fclke ise \u0130srail oldu.\n\nListe haz\u0131rlan\u0131rken \u00fclkelerin a\u015f\u0131 geli\u015ftirme kapasitesi, sa\u011fl\u0131k sekt\u00f6r\u00fcn\u00fcn g\u00fcc\u00fc ve ekonomileri baz al\u0131nd\u0131. Listenin ilk 3 s\u0131ras\u0131nda \u0130srail, Almanya ve G\u00fcney Kore yer al\u0131rken; bu \u00fclkeleri Avustralya ve koronavir\u00fcs\u00fcn \u00e7\u0131k\u0131\u015f noktas\u0131 olan \u00c7in izledi.\n\nT\u00fcrkiye ise listede; Umman, Slovakta ve Litvanya'n\u0131n \u00f6n\u00fcnde 36'nc\u0131 s\u0131rada yer ald\u0131. Koronavir\u00fcste ya\u015fanan \u00f6l\u00fc say\u0131lar\u0131nda T\u00fcrkiye'nin \u00f6l\u00fcnde olan \u00fclkelerin, listede T\u00fcrkiye'den daha g\u00fcvenli olarak kabul edilmesi de dikkat \u00e7eken husus oldu.\n\n\u00d6te yanda \u00c7in'de ortaya \u00e7\u0131kan ve pandemi haline gelen koronavir\u00fcs salg\u0131n\u0131nda T\u00fcrkiye'deki vaka say\u0131s\u0131 69 bin 392'ye ula\u015f\u0131rken toplam can kayb\u0131 da bin 518'e ula\u015ft\u0131.\n\nToplamda bin 820 ki\u015finin durumunun kritik oldu\u011fu \u00fclkemizde, 5 bin 674 ki\u015fi ise \u00f6l\u00fcmc\u00fcl vir\u00fcs\u00fcn pen\u00e7esinden klurtularak sa\u011fl\u0131\u011f\u0131na kavu\u015ftu.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Ekonomi dergisi Forbes'in haz\u0131rlad\u0131\u011f\u0131 koronavir\u00fcse kar\u015f\u0131 en g\u00fcvenli \u00fclkeler listesinde T\u00fcrkiye 40 \u00fclke aras\u0131nda 36'\u0131nc\u0131 s\u0131rada yer ald\u0131. Listenin en ba\u015f\u0131ndaki \u00fc...", "meta_lang": "tr", "meta_favicon": "https://static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "Ekonomi dergisi Forbes'in haz\u0131rlad\u0131\u011f\u0131 koronavir\u00fcse kar\u015f\u0131 en g\u00fcvenli \u00fclkeler listesinde T\u00fcrkiye 40 \u00fclke aras\u0131nda 36'\u0131nc\u0131 s\u0131rada yer ald\u0131. Listenin en ba\u015f\u0131ndaki \u00fc...", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "'Koronavir\u00fcse kar\u015f\u0131 g\u00fcvenilir \u00fclkeler' listesi yay\u0131nland\u0131!", "description": "Ekonomi dergisi Forbes'in haz\u0131rlad\u0131\u011f\u0131 koronavir\u00fcse kar\u015f\u0131 en g\u00fcvenli \u00fclkeler listesinde T\u00fcrkiye 40 \u00fclke aras\u0131nda 36'\u0131nc\u0131 s\u0131rada yer ald\u0131. Listenin en ba\u015f\u0131ndaki \u00fclke ise \u0130srail oldu.", "type": "article", "url": "https://www.milligazete.com.tr/haber/4174291/koronaviruse-karsi-guvenilir-ulkeler-listesi-yayinlandi", "image": {"identifier": "https://static.daktilo.com/sites/71/uploads/2020/04/16/large/192325-814x458.png", "width": 800, "height": 450, "alt": "'Koronavir\u00fcse kar\u015f\u0131 g\u00fcvenilir \u00fclkeler' listesi yay\u0131nland\u0131!"}}, "twitter": {"card": "summary_large_image", "site": "@milligazetecom", "title": "'Koronavir\u00fcse kar\u015f\u0131 g\u00fcvenilir \u00fclkeler' listesi yay\u0131nland\u0131!", "description": "Ekonomi dergisi Forbes'in haz\u0131rlad\u0131\u011f\u0131 koronavir\u00fcse kar\u015f\u0131 en g\u00fcvenli \u00fclkeler listesinde T\u00fcrkiye 40 \u00fclke aras\u0131nda 36'\u0131nc\u0131 s\u0131rada yer ald\u0131. Listenin en ba\u015f\u0131ndaki \u00fclke ise \u0130srail oldu.", "image": "https://static.daktilo.com/sites/71/uploads/2020/04/16/large/192325-814x458.png"}}, "canonical_link": "https://www.milligazete.com.tr/haber/4174291/koronaviruse-karsi-guvenilir-ulkeler-listesi-yayinlandi"}