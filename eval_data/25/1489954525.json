{"source_url": "https://web.archive.org", "url": "https://web.archive.org/web/20200109150020id_/https://fakty.interia.pl/swiat/news-katastrofa-ukrainskiego-samolotu-w-iranie-reuters-nie-zostal,nId,4250490", "title": "Katastrofa ukrai\u0144skiego samolotu w Iranie. Reuters: Nie zosta\u0142 zestrzelony", "top_image": "https://i.iplsc.com/-/0009QNAPJJ52VAR0-C411.jpg", "meta_img": "https://i.iplsc.com/-/0009QNAPJJ52VAR0-C411.jpg", "images": ["https://web.archive.org/i/interia_logo_b.svg", "https://web.archive.org/i/service_logo_s.svg", "https://i.iplsc.com/pap/0009A6098CYXTC6T-C301.jpg", "https://i.iplsc.com/-/0009QNAPJJ52VAR0-C411.jpg", "https://web.archive.org/i/interia-logo-2-0.svg", "https://i.iplsc.com/1/0009QKAM1WGLL7AT-C321-F4.jpg", "https://e.hub.com.pl/images/adx_fixed/close.svg", "https://web.archive.org/p.gif", "https://i.iplsc.com/sluzby-na-miejscu-katastrofy/0009QNAPJJ52VAR0-C122-F4.jpg"], "movies": [], "text": "Wed\u0142ug wst\u0119pnej oceny zachodnich agencji wywiadowczych, samolot ukrai\u0144skich linii lotniczych, kt\u00f3ry rozbi\u0142 si\u0119 w \u015brod\u0119 w Iranie, nie zosta\u0142 zestrzelony - poda\u0142 Reuters, powo\u0142uj\u0105c si\u0119 na kanadyjskie \u017ar\u00f3d\u0142o z kr\u0119g\u00f3w zajmuj\u0105cych si\u0119 bezpiecze\u0144stwem.\n\nZdj\u0119cie S\u0142u\u017cby na miejscu katastrofy /Abedin Taherkenareh /PAP/EPA\n\nWed\u0142ug anonimowego informatora Reutera, w boeingu dosz\u0142o awarii technicznej - prawdopodobnie chodzi o przegrzanie jednego z silnik\u00f3w.\n\nReklama\n\n\"Wst\u0119pna ocena zachodnich agencji wywiadowczych m\u00f3wi, \u017ce samolot nie zosta\u0142 zestrzelony przez pocisk. Nie ma dowod\u00f3w, kt\u00f3re by to potwierdza\u0142y\" - poinformowa\u0142o \u017ar\u00f3d\u0142o.\n\nKomentarza w tej sprawie na razie odm\u00f3wi\u0142y w\u0142adze koncernu Boeing, kt\u00f3re o\u015bwiadczy\u0142y jednak, \u017ce utrzymuj\u0105 sta\u0142y kontakt z ukrai\u0144sk\u0105 lini\u0105 i s\u0105 gotowe do pomocy Ukrai\u0144com.\n\nBoeing 737-800 linii Ukraine International Airlines rozbi\u0142 si\u0119 w \u015brod\u0119 rano kr\u00f3tko po starcie z mi\u0119dzynarodowego lotniska Tehran-Imam Khomeini w stolicy Iranu.\n\nW\u0142adze Ukrainy poinformowa\u0142y, \u017ce na pok\u0142adzie samolotu, lec\u0105cego do Kijowa, znajdowa\u0142o si\u0119 176 os\u00f3b, w tym 167 pasa\u017cer\u00f3w oraz dziewi\u0119ciu cz\u0142onk\u00f3w za\u0142ogi i nikt nie prze\u017cy\u0142. W\u015br\u00f3d ofiar jest 82 Ira\u0144czyk\u00f3w, 63 Kanadyjczyk\u00f3w, 11 Ukrai\u0144c\u00f3w, 10 Szwed\u00f3w, czterech Afga\u0144czyk\u00f3w, trzech Niemc\u00f3w i trzech Brytyjczyk\u00f3w.\n\nIra\u0144ska telewizja pa\u0144stwowa poinformowa\u0142a wcze\u015bniej w \u015brod\u0119, \u017ce odnaleziono oba rejestratory parametr\u00f3w lotu boeinga. Urz\u0105dzenia s\u0105 uszkodzone, ale uwa\u017ca si\u0119, \u017ce nadal mo\u017cliwe jest odzyskanie zapisanych na nich danych.", "keywords": [], "meta_keywords": [""], "tags": [], "authors": ["Autor", "Aa Abaca Abaca East News"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Wed\u0142ug, wst\u0119pnej, oceny, zachodnich, agencji, wywiadowczych, samolot, ukrai\u0144skich, linii, lotniczych, kt\u00f3ry, rozbi\u0142, \u015brod\u0119, Iranie, zosta\u0142, zestrzelony, poda\u0142, Reuters, powo\u0142uj\u0105c, kanadyjskie, \u017ar\u00f3d\u0142o, kr\u0119g\u00f3w, zajmuj\u0105cych", "twitter": {"description": "Wed\u0142ug wst\u0119pnej oceny zachodnich agencji wywiadowczych, samolot ukrai\u0144skich linii lotniczych, kt\u00f3ry rozbi\u0142 si\u0119 w \u015brod\u0119 w Iranie, nie zosta\u0142 zestrzelony - poda\u0142 Reuters, powo\u0142uj\u0105c si\u0119 na kanadyjskie \u017ar\u00f3d\u0142o z kr\u0119g\u00f3w zajmuj\u0105cych si\u0119 bezpiecze\u0144stwem.", "card": "summary_large_image"}, "Description": "Katastrofa ukrai\u0144skiego samolotu w Iranie. Reuters: Nie zosta\u0142 zestrzelony - Wed\u0142ug wst\u0119pnej oceny zachodnich agencji wywiadowczych, samolot ukrai\u0144skich linii lotniczych, kt\u00f3ry rozbi\u0142 si\u0119 w \u015brod\u0119 w Iranie, nie zosta\u0142 zestrzelony - poda\u0142 Reuters, powo\u0142uj\u0105c si\u0119 na kanadyjskie \u017ar\u00f3d\u0142o z kr\u0119g\u00f3w", "og": {"type": "article", "title": "Katastrofa samolotu w Iranie. \"Nie zosta\u0142 zestrzelony\"", "description": "Kliknij i zobacz wi\u0119cej.", "image": "https://i.iplsc.com/-/0009QNAPJJ52VAR0-C411.jpg", "url": "https://fakty.interia.pl/swiat/news-katastrofa-ukrainskiego-samolotu-w-iranie-reuters-nie-zostal,nId,4250490"}, "news_keywords": "fakty.interia.pl, \u015bwiat, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/swiat/news-katastrofa-ukrainskiego-samolotu-w-iranie-reuters-nie-zostal,nId,4250490"}