{"source_url": "https://web.archive.org", "url": "https://web.archive.org/web/20200426211414id_/https://www.milligazete.com.tr/haber/4180889/yasaga-uymayan-surucuden-polise-ilginc-cevap-allah-ceza-kesmesin", "title": "Yasa\u011fa uymayan s\u00fcr\u00fcc\u00fcden polise ilgin\u00e7 cevap! Allah ceza kesmesin...", "top_image": "https://static.daktilo.com/sites/71/uploads/2020/04/19/large/resimid-110821781-11082178-1587279787.jpg", "meta_img": "https://static.daktilo.com/sites/71/uploads/2020/04/19/large/resimid-110821781-11082178-1587279787.jpg", "images": ["https://file.daktilo.com/themes/enerjik/assets/img/mask-16-9.png", "https://file.daktilo.com/themes/enerjik/assets/img/bos.png", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2020/04/19/large/resimid-110821781-11082178-1587279787.jpg", "https://static.daktilo.com/sites/71/uploads/2017/07/03/large/milli-logo-desktop-(5).png", "https://static.daktilo.com/sites/71/uploads/2017/07/03/large/milli-logo-mobil-(3).png"], "movies": [], "text": "Corona vir\u00fcs\u00fc tedbirleri kapsam\u0131nda soka\u011fa \u00e7\u0131kma yasa\u011f\u0131n\u0131n ikinci g\u00fcn\u00fcnde \u0130stanbul'da yollar yine bo\u015f kald\u0131. \u00d6te yandan polis ekiplerinin de kentlerdeki denetimleri s\u00fcr\u00fcyor. \u0130stanbul'da 15 Temmuz \u015eehitler K\u00f6pr\u00fcs\u00fc'nde uygulamaya yakalanan ve belgesi olmad\u0131\u011f\u0131ndan ceza kesilen s\u00fcr\u00fcc\u00fc \"\u00c7ok yanl\u0131\u015f zamanda soka\u011fa \u00e7\u0131kt\u0131m. Hastam\u0131z vard\u0131. Ona gidelim dedik. Hasta olunca akan sular duruyor. Memleket hasta. D\u00fcnya hasta. Ceza kesildi. Allah ceza kesmesin\" dedi.\n\nCorona vir\u00fcs\u00fc tedbirleri kapsam\u0131nda \u0130stanbul, \u0130zmir ve Ankara\u2019n\u0131n da aralar\u0131nda bulundu\u011fu 30 b\u00fcy\u00fck\u015fehir ile Zonguldak\u2019ta ikinci kez hafta sonu soka\u011fa \u00e7\u0131kma yasa\u011f\u0131 ilan edilmi\u015fti. Yasa\u011f\u0131n ikinci g\u00fcn\u00fcnde de \u0130stanbul\u2019da kentin en i\u015flek yerleri aras\u0131nda olan Vatan Caddesi, Sirkeci Meydan\u0131, Galata K\u00f6pr\u00fcs\u00fc, Barbaros Bulvar\u0131, 15 Temmuz \u015eehitler K\u00f6pr\u00fcs\u00fc ile E-5 Karayolu\u2019nda trafik neredeyse s\u0131f\u0131ra indi.\n\nOtob\u00fcs ve metrob\u00fcs duraklar\u0131nda bekleyen az say\u0131daki vatanda\u015f dikkat \u00e7ekti. \u015eirinevler\u2019de de metrob\u00fcs duraklar\u0131 ve otob\u00fcs duraklar\u0131 da i\u015fe giden ve i\u015ften d\u00f6nen memurlar\u0131n d\u0131\u015f\u0131nda bombo\u015ftu.\n\nTrafik polisi ekipleri de \u0130\u00e7i\u015fleri Bakanl\u0131\u011f\u0131 taraf\u0131ndan yay\u0131mlanan genelgeyle soka\u011fa \u00e7\u0131kmas\u0131 yasak olanlar i\u00e7in uygulama yapt\u0131. 15 Temmuz \u015eehitler K\u00f6pr\u00fcs\u00fc Anadolu yakas\u0131nda trafik ekipleri de belge ve izin kontrol\u00fc yapt\u0131.\n\n\u201c\u00c7OK YANLI\u015e ZAMANDA SOKA\u011eA \u00c7IKTIM\u201d\n\n\u0130zin belgesi olmayan Orkun \u00d6net isimli s\u00fcr\u00fcc\u00fcye Umumi H\u0131fz\u0131ss\u0131hha Kanunu\u2019na g\u00f6re ceza kesildi. \u00d6net, \u201c\u00c7ok yanl\u0131\u015f zamanda soka\u011fa \u00e7\u0131kt\u0131m. \u201d Hasta olunca akan sular duruyor. Memleket hasta. D\u00fcnya hasta. Ceza kesildi. Allah ceza kesmesin. 38 g\u00fcnd\u00fcr evdeyim. \u0130lk defa bug\u00fcn \u00e7\u0131kt\u0131m. Yapacak bir \u015fey yok\u201d diye konu\u015ftu. Ekiplerin denetimleri devam ediyor.\n\nHANG\u0130 \u0130LLERDE YASAK VAR?\n\nYasak kapsam\u0131ndaki iller \u015f\u00f6yle:\n\nAdana, Ankara, Antalya, Ayd\u0131n, Bal\u0131kesir, Bursa, Denizli, Diyarbak\u0131r, Erzurum, Eski\u015fehir, Gaziantep, Hatay, \u0130stanbul, \u0130zmir, Kahramanmara\u015f, Kayseri, Kocaeli, Konya, Malatya, Manisa, Mardin, Mersin, Mu\u011fla, Ordu, Sakarya, Samsun, \u015eanl\u0131urfa, Tekirda\u011f, Trabzon, Van ve Zonguldak.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "\u0130stanbul'da 15 Temmuz \u015eehitler K\u00f6pr\u00fcs\u00fc'nde uygulamaya yakalanan ve belgesi olmad\u0131\u011f\u0131ndan ceza kesilen s\u00fcr\u00fcc\u00fcn\u00fcn s\u00f6zleri polisi \u015fok etti!", "meta_lang": "tr", "meta_favicon": "https://static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "\u0130stanbul'da 15 Temmuz \u015eehitler K\u00f6pr\u00fcs\u00fc'nde uygulamaya yakalanan ve belgesi olmad\u0131\u011f\u0131ndan ceza kesilen s\u00fcr\u00fcc\u00fcn\u00fcn s\u00f6zleri polisi \u015fok etti!", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "Yasa\u011fa uymayan s\u00fcr\u00fcc\u00fcden  ilgin\u00e7 cevap!", "type": "article", "url": "https://www.milligazete.com.tr/haber/4180889/yasaga-uymayan-surucuden-polise-ilginc-cevap-allah-ceza-kesmesin", "image": {"identifier": "https://static.daktilo.com/sites/71/uploads/2020/04/19/large/resimid-110821781-11082178-1587279787.jpg", "width": 800, "height": 450, "alt": "Yasa\u011fa uymayan s\u00fcr\u00fcc\u00fcden polise ilgin\u00e7 cevap! Allah ceza kesmesin..."}}, "twitter": {"card": "summary_large_image", "site": "@milligazetecom", "title": "Yasa\u011fa uymayan s\u00fcr\u00fcc\u00fcden  ilgin\u00e7 cevap!", "image": "https://static.daktilo.com/sites/71/uploads/2020/04/19/large/resimid-110821781-11082178-1587279787.jpg"}}, "canonical_link": "https://www.milligazete.com.tr/haber/4180889/yasaga-uymayan-surucuden-polise-ilginc-cevap-allah-ceza-kesmesin"}