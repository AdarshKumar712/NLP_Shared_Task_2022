{"source_url": "https://web.archive.org", "url": "https://web.archive.org/web/20201001080304id_/https://it.sputniknews.com/mondo/202002188744243-coronavirus-numero-delle-vittime-in-cina-sfiora-quota-1900-con-oltre-72000-contagi/", "title": "Coronavirus, numero delle vittime in Cina sfiora quota 1900 con oltre 72000 contagi", "top_image": "https://cdnit2.img.sputniknews.com/images/871/77/8717743.jpg", "meta_img": "https://cdnit2.img.sputniknews.com/images/871/77/8717743.jpg", "images": ["data:image/svg+xml,%3Csvg%20xmlns='http://www.w3.org/2000/svg'%20width='705'%20height='375'%3E%3C/svg%3E", "https://cdnit1.img.sputniknews.com/i/avatar-default.png", "https://web.archive.org/services/counter/?project=&obj_id=8744243&obj_type=article&action_type=&ts=1601539384", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdnit1.img.sputniknews.com/img/871/77/8717749_0:292:3246:2048_1000x541_80_0_0_7219e05d9471b4dd07c9a63e02c3768d.jpg", "https://cdnit2.img.sputniknews.com/images/871/77/8717743.jpg", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "http://b.scorecardresearch.com/p?c1=2&c2=15352215&cv=2.0&cj=1"], "movies": [], "text": "Il numero di persone morte in Cina a causa dell'epidemia del nuovo coronavirus cinese, noto come COVID-19, \u00e8 salito a 1868, in presenza di un numero di contagiati si attesta a 72436.\n\nLo fa sapere il Comitato nazionale della salute di Pechino, specificando che oltre il 90% dei decessi, pari a 1789, si \u00e8 verificato nella provincia di Hubei, dove il nuovo agente patogeno si sarebbe originato.\n\nCresce anche il numero dei pazienti gi\u00e0 dimessi dopo aver superato con successo un ciclo di terapie, arrivando a quota 7862.\n\nSi registra inoltre la morte di Liu Zhiming, direttore dell'ospedale di Wuhan, la citt\u00e0 focolaio del coronavirus, deceduto dopo aver contratto la malattia.\n\nIl coronavirus\n\nIl nuovo ceppo di coronavirus, COVID-19, \u00e8 stato rilevato per la prima volta a Wuhan, situato nella provincia di Hubei, a dicembre, dove si sarebbe propagato da un mercato all'aperto in cui sono venduti a scopi alimentari animali quali pipistrelli, lupi e castori.\n\nDa allora, l'agente patogeno si \u00e8 diffuso in oltre 25 paesi in tutto il mondo, causando vittime nelle Filippine, in Francia, in Giappone, a Hong Kong e Taiwan.\n\nOltre 1.700 tra medici ed infermieri sono stati contagiati dal COVID-19, con almeno sette decessi finora registrati.\n\nLe autorit\u00e0 di Wuhan hanno recentemente annunciato misure ancora pi\u00f9 rigorose, volte a combattere lo scoppio del virus mortale, e attualmente sono circa 60 milioni i cittadini della Repubblica Popolare Cinese costretti a vivere in stato di quarantena.\n\nAlla fine di gennaio, riconoscendo la gravit\u00e0 della situazione, l'Organizzazione mondiale della sanit\u00e0 ha dichiarato un'emergenza sanitaria globale alla luce dell'epidemia.", "keywords": [], "meta_keywords": ["coronavirus morti", "virus cinese", "coronavirus laboratorio", "coronavirus origine", "coronavirus contagi", "coronavirus"], "tags": ["\u0421ovid-19 Contagiati: Guariti: Deceduti:"], "authors": [], "publish_date": null, "summary": "", "article_html": "", "meta_description": "In Cina sale il numero dei decessi legati al coronavirus cos\u00ec come quello delle persone dimesse dagli ospedali.", "meta_lang": "it", "meta_favicon": "https://cdnit2.img.sputniknews.com/i/sputnik.png", "meta_data": {"description": "In Cina sale il numero dei decessi legati al coronavirus cos\u00ec come quello delle persone dimesse dagli ospedali.", "keywords": "coronavirus morti ,virus cinese, coronavirus laboratorio, coronavirus origine, coronavirus contagi, coronavirus", "news_keywords": "coronavirus morti ,virus cinese, coronavirus laboratorio, coronavirus origine, coronavirus contagi, coronavirus", "robots": "all", "format-detection": "telephone=no", "analytics": {"site_domain": "it.sputniknews.com", "article_id": 8744243, "p_ts": 1582008674, "rubric": "mondo"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://it.sputniknews.com/mondo/202002188744243-coronavirus-numero-delle-vittime-in-cina-sfiora-quota-1900-con-oltre-72000-contagi/", "title": "Coronavirus, numero delle vittime in Cina sfiora quota 1900 con oltre 72000 contagi", "description": "In Cina sale il numero dei decessi legati al coronavirus cos\u00ec come quello delle persone dimesse dagli ospedali.", "image": "https://it.sputniknews.com/sharing_snippet/8744243.png?1582008674"}, "fb": {"app_id": 1409863732677638, "pages": 324666424252827}, "apple-itunes-app": "app-id=969452947, app-argument=com.sputniknews://article?issuer_id=38&issuer_article_id=8744243", "google-play-app": "app-id=com.sputniknews.sputnik", "og": {"title": "Coronavirus, numero delle vittime in Cina sfiora quota 1900 con oltre 72000 contagi", "url": "https://it.sputniknews.com/mondo/202002188744243-coronavirus-numero-delle-vittime-in-cina-sfiora-quota-1900-con-oltre-72000-contagi/", "type": "website", "description": "In Cina sale il numero dei decessi legati al coronavirus cos\u00ec come quello delle persone dimesse dagli ospedali.", "image": {"identifier": "https://cdnit2.img.sputniknews.com/images/871/77/8717743.jpg", "width": 705, "height": 375}}, "lastmod": "2020-02-18T07:51:15Z", "pubdate": "2020-02-18T07:51:14Z", "url_type": "usual"}, "canonical_link": "https://it.sputniknews.com/mondo/202002188744243-coronavirus-numero-delle-vittime-in-cina-sfiora-quota-1900-con-oltre-72000-contagi/"}