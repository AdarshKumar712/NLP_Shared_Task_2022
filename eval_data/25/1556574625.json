{"source_url": "http://www.sassarinotizie.com", "url": "http://www.sassarinotizie.com/articolo-59833-covid_19_sto_andando_a_fare_la_spesa__peccato_sia_domenicaa_sassari_94_controlli_e_4_le_denunce.aspx", "title": "Covid-19.\"Sto andando a fare la spesa\": peccato sia domenica.A Sassari 94 controlli e 4 le denunce.", "top_image": "http://images.sassarinotizie.com/public/folders/fc6dbd39416e452d244338cf52406204.jpg", "meta_img": "http://images.sassarinotizie.com/public/folders/fc6dbd39416e452d244338cf52406204.jpg", "images": ["http://images.sassarinotizie.com/public/folders/fc6dbd39416e452d244338cf52406204.jpg", "http://images.sassarinotizie.com/ImageServer.ashx?id=1784&size=170", "http://static.sassarinotizie.com/images/firma.gif", "http://static.sassarinotizie.com/images/logoSN_mini.png", "http://images.sassarinotizie.com/ImageServer.ashx?id=1784&size=300"], "movies": [], "text": "Covid-19.\"Sto andando a fare la spesa\": peccato sia domenica.A Sassari 94 controlli e 4 le denunce.\n\nNovantatre controlli alle persone e agli esercizi commerciali, con quattro denunce in totale. Questo il bilancio dell'attivit\u00e0 della Polizia locale che anche domenica ha pattugliato tutto il territorio per assicurare il rispetto della normativa in materia di contrasto al Covid-19, noto come coronavirus. Tra questi, una persona ha dichiarato che stava andando a fare la spesa. Motivazione normalmente ammessa, ma non di domenica quando gli esercizi commerciali sono chiusi. Un altro ha dichiarato che stava andando a trovare un amico. Un ragazzo \u00e8 stato trovato seduto in auto con un amico, uscito per acquistare delle medicine e quindi assolutamente in regola con la normativa; ma la presenza della seconda persona in auto non era necessaria, e dunque quest'ultima \u00e8 stata denunciata.\n\n\n\n\u00c8 importante che si riducano allo stretto necessario anche le uscite previste nelle autocertificazioni: \u00e8 fondamentale che sia una sola persona per nucleo familiare ad andare per acquistare generi di prima necessit\u00e0 e che questo avvenga il pi\u00f9 raramente possibile. Uscire per motivi diversi da quelli previsti dalla autocertificazione, scaricabile nella nuova versione dal sito www.comune.sassari.it rappresenta non solo un reato, sanzionato anche con l'arresto, ma soprattutto un grave pericolo per s\u00e9, per i conviventi e per tutte le persone che per necessit\u00e0 devono uscire. Il Covid-19 pu\u00f2 essere anche asintomatico, quindi si pu\u00f2 essere portatori senza avere alcun sintomo: ridurre quanto possibile i contatti tra persone a oggi \u00e8 l'unico modo per contenerlo.\n\n\n\n", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "quotidiano di informazione locale per citt\u00e0 e provincia Novantatre controlli alle persone e agli esercizi commerciali, con quattro denunce in totale. Questo il bilancio dell'attivit\u00e0 della Polizia locale che anche domenica ha pattugliato tutto il territorio per assicurare il rispetto della normativa in materia di contrasto al Covid-19 , l'informazione in punta di mouse. Notizie ed eventi della citt\u00e0 e provincia e tutta la Sardegna.", "meta_lang": "it", "meta_favicon": "/favicon.ico", "meta_data": {"description": "quotidiano di informazione locale per citt&#224; e provincia Novantatre controlli alle persone e agli esercizi commerciali, con quattro denunce in totale. Questo il bilancio dell&#39;attivit&#224; della Polizia locale che anche domenica ha pattugliato tutto il territorio per assicurare il rispetto della normativa in materia di contrasto al Covid-19 , l&#39;informazione in punta di mouse. Notizie ed eventi della citt&#224; e provincia e tutta la Sardegna.", "robots": "index, follow", "language": "it", "og": {"title": "Covid-19.\"Sto andando a fare la spesa\": peccato sia domenica.A Sassari 94 controlli e 4 le denunce. | SassariNotizie.com", "description": "Novantatre controlli alle persone e agli esercizi commerciali, con quattro denunce in totale. Questo il bilancio dell'attivit\u00e0 della Polizia locale che anche domenica ha pattugliato tutto il territorio per assicurare il rispetto della normativa in materia di contrasto al Covid-19", "type": "article", "url": "http://www.sassarinotizie.com/articolo-59833-covid_19_sto_andando_a_fare_la_spesa__peccato_sia_domenicaa_sassari_94_controlli_e_4_le_denunce.aspx", "site_name": "SassariNotizie.com", "locale": "it_IT", "image": "http://images.sassarinotizie.com/public/folders/fc6dbd39416e452d244338cf52406204.jpg"}, "fb": {"admins": 100001713460858}, "EdDateTime": "2020/03/23"}, "canonical_link": "http://www.sassarinotizie.com/articolo-59833-covid_19_sto_andando_a_fare_la_spesa__peccato_sia_domenicaa_sassari_94_controlli_e_4_le_denunce.aspx"}