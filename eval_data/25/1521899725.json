{"source_url": "http://www.brindisireport.it", "url": "http://www.brindisireport.it/cronaca/anziana-morta-malore-appartamento-brindisi.html", "title": "Pensionata trovata morta in casa: dramma della solitudine in citt\u00e0", "top_image": "http://www.brindisireport.it/~media/horizontal-hi/6976148481685/piazza-anime-parcheggi-2.jpg", "meta_img": "http://www.brindisireport.it/~media/horizontal-hi/6976148481685/piazza-anime-parcheggi-2.jpg", "images": ["http://1.citynews.stgy.ovh/~shared/images/v2015/brands/today-logo.svg", "http://www.brindisireport.it/~shared/do/~/count/?4x_WV5lc_fjBmR0nI7avaGRPnvTnwhgJGgizN4rHP-8GLjeCqBEd8QpUJa1wftDoAoVszpSigF87-tT2F1zC2rXtbIjDk_n4NKtcYGM155viZ-yXvRc-mhqskGh1ZR2-pEFPAO3WM5dltyAWr0WkyxK3lxDN42qZrda", "http://3.citynews.stgy.ovh/~shared/images/v2015/icons/badge-google.png", "http://1.citynews-citynews.stgy.ovh/images/cn-horizontal-simple-full-10years.png", "http://1.citynews.stgy.ovh/~shared/images/v2015/avatars/citynews-brindisireport.png", "http://www.brindisireport.it/~media/horizontal-hi/6976148481685/piazza-anime-parcheggi-2.jpg", "http://3.citynews.stgy.ovh/~shared/images/v4/elementi/mappa-sud.gif", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://1.citynews.stgy.ovh/~shared/images/v2015/icons/badge-apple.svg"], "movies": [], "text": "BRINDISI \u2013 Era morta da almeno 3-4 giorni, ma solo intorno alle 23.30 di ieri (venerd\u00ec 14 febbraio) \u00e8 stato trovato il suo corpo privo di vita. Il cadavere della 70ene A.D.L giaceva nella cucina del suo appartamento situato in un condominio di piazza Anime, nei pressi di Piazza Vittoria, nel pieno centro di Brindisi.\n\nLa donna, a quanto pare, aveva un solo parente: un fratello residente lontano da Brindisi. Quest\u2019ultimo, non riuscendo a mettersi in contatto telefonico con la congiunta, nella tarda serata di venerd\u00ec ha attivato i soccorsi. Sul posto si \u00e8 recato un equipaggio delle Volanti della questura di Brindisi. I poliziotti hanno chiesto ausilio ai vigili del fuoco per aprire la porta dell\u2019abitazione. Una volta all\u2019interno, le forze dell\u2019ordine e il personale del 118 si sono imbattute nel corpo senza vita.\n\nNon vi sono subbi sul fatto che l\u2019anziana, sia stata colta da un malore. A quanto pare vicino al cadavere \u00e8 stato trovato un telefono. Non si pu\u00f2 quindi escludere che la pensionata abbia tentato di chiedere aiuto, prima di perdere i sensi. Alcune anziane amiche hanno riferito che da almeno quattro giorni non avevano contatti con la 70enne. Per la mattinata odierna \u00e8 atteso l\u2019arrivo a Brindisi del fratello. La salma, portata in obitorio, \u00e8 a disposizione dei familiari.", "keywords": [], "meta_keywords": ["malore", ""], "tags": ["solitudine", "anziani", "morte"], "authors": ["Gia. Gre."], "publish_date": null, "summary": "", "article_html": "", "meta_description": "Era morta da almeno 3-4 giorni nel suo appartamento in piazza Anime. L'allarme \u00e8 stato lanciato dal fratello", "meta_lang": "it", "meta_favicon": "http://3.citynews-brindisireport.stgy.ovh/images/v2015/brand/favicon.png", "meta_data": {"title": "Brindisi: anziana trovata morta nella sua abitazione", "description": "Era morta da almeno 3-4 giorni nel suo appartamento in piazza Anime. L'allarme \u00e8 stato lanciato dal fratello", "keywords": "malore,", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1201263101, affiliate-data=ct=smart-banner&pt=408258, app-argument=http://www.brindisireport.it/cronaca/anziana-morta-malore-appartamento-brindisi.html", "theme-color": "#3277C7", "msapplication-navbutton-color": "#3277C7", "msapplication-TileColor": "#3277C7", "og": {"title": "Pensionata trovata morta in casa: dramma della solitudine in citt\u00e0", "description": "Trovato intorno alle 23.30 di venerd\u00ec il cadavere di una 70enne residente in piazza Anime, deceduta da giorni. E' stato il fratello a lanciare l'allarme", "image": {"identifier": "http://www.brindisireport.it/~media/horizontal-hi/6976148481685/piazza-anime-parcheggi-2.jpg", "width": 1000, "height": 563}, "url": "http://www.brindisireport.it/cronaca/anziana-morta-malore-appartamento-brindisi.html", "site_name": "BrindisiReport", "type": "article"}, "fb": {"pages": 129694710394849}}, "canonical_link": "http://www.brindisireport.it/cronaca/anziana-morta-malore-appartamento-brindisi.html"}