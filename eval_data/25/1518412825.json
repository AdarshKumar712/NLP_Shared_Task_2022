{"source_url": "https://noizz.pl", "url": "https://noizz.pl/lifestyle/bylismy-na-premierze-samsunga-w-san-francisco-z-gonciarzem-i-sokolem/tlwtv9w", "title": "Byli\u015bmy na premierze Samsunga w San Francisco z Gonciarzem i Soko\u0142em", "top_image": "https://ocdn.eu/pulscms-transforms/1/KrIk9kpTURBXy9lNzkxNmFkM2I2ZjYzOGFhN2MzZWQ3N2E3MjMzNThhNS5qcGeSlQMABM0PwM0I3JMFzQSwzQJ2gqEwAaExAA", "meta_img": "https://ocdn.eu/pulscms-transforms/1/KrIk9kpTURBXy9lNzkxNmFkM2I2ZjYzOGFhN2MzZWQ3N2E3MjMzNThhNS5qcGeSlQMABM0PwM0I3JMFzQSwzQJ2gqEwAaExAA", "images": ["data:image/png;base64,iVBORw0KGgoAAAANSUhEUgAAAAEAAAABCAQAAAC1HAwCAAAAC0lEQVR42mNk+A8AAQUBAScY42YAAAAASUVORK5CYII=", "data:image/png;base64,iVBORw0KGgoAAAANSUhEUgAAAAYAAAAJCAQAAAC7k5UWAAAAD0lEQVR42mNkQAKMdOIAAAK+AApy/NzSAAAAAElFTkSuQmCC", "data:image/png;base64,iVBORw0KGgoAAAANSUhEUgAAAAYAAAAECAYAAACtBE5DAAAAE0lEQVR42mP8z8BQz4AFMFJPAgBqjQX9ujaTDwAAAABJRU5ErkJggg==", "https://ocdn.eu/pulscms-transforms/1/disk9kpTURBXy9lNzkxNmFkM2I2ZjYzOGFhN2MzZWQ3N2E3MjMzNThhNS5qcGeTlQMBzQJYzQ_AzQjckwXNB4DNBDiTBc0HgM0EOIKhMAGhMQA", "https://ocdn.eu/pulscms-transforms/1/KrIk9kpTURBXy9lNzkxNmFkM2I2ZjYzOGFhN2MzZWQ3N2E3MjMzNThhNS5qcGeSlQMABM0PwM0I3JMFzQSwzQJ2gqEwAaExAA", "data:image/png;base64,iVBORw0KGgoAAAANSUhEUgAAAFUAAAA5CAQAAADtyq/wAAAAQUlEQVR42u3OMQ0AAAwDoNW/6Tno3wQUkJsRVVVVVVVVVVVVVVVVVVVVVVVVVVVVVVVVVVVVVVVVVVVVVVVV1eoBdnYAOr0VsQgAAAAASUVORK5CYII=", "https://ocdn.eu/noizz/pl/noizz114.png", "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7", "data:image/png;base64,iVBORw0KGgoAAAANSUhEUgAAAA0AAAAJCAYAAADpeqZqAAAAFklEQVR42mOUlpTcykAiYBzVNCQ0AQBQiwkcmUrRAQAAAABJRU5ErkJggg==", "data:image/png;base64,iVBORw0KGgoAAAANSUhEUgAAAFAAAABQCAYAAACOEfKtAAAAfElEQVR42u3QMREAAAgEIE1u9LeD5wgR6KSmOGuBAgUKFIhAgQIFIlCgQIEIFChQIAIFChSIQIECBSJQoECBCBQoUCACBQoUiECBAgUiUKBAgQIFChQoUCACBQoUiECBAgUiUKBAgQgUKFAgAgUKFIhAgQIFIlCgQIEI/LMOgsdhQThn1wAAAABJRU5ErkJggg=="], "movies": [], "text": "Byli\u015bmy na premierze najnowszych smartfon\u00f3w Samsung Galaxy Z Flip i Galaxy S20 w San Francisco. Nowe modele to najlepsi przyjaciele tych, kt\u00f3rzy nie wyobra\u017caj\u0105 sobie \u017cycia bez ekranu w r\u0119ku. Piszemy o tym, czego dowiedzieli\u015bmy si\u0119 na Galaxy Unpacked, a reszt\u0119 do\u015bwiadcze\u0144 ze s\u0142onecznej Kalifornii relacjonujemy na naszym Instagramie. \"Bardzo dobra prezentacja. By\u0142o kr\u00f3tko i konkretnie\" - oceni\u0142 Krzysztof Gonciarz.\n\nSan Francisco po\u0142o\u017cone tu\u017c obok Doliny Krzemowej to nie tylko idealne miejsce do bli\u017cszych spotka\u0144 z uchatkami kalifornijskimi, ale i jedno z lepszych na prezentacj\u0119 innowacyjnego Samsunga Z Flip oraz trzech wersji nowego smartfona Samsung Galaxy S20. Ca\u0142e wydarzenie odby\u0142o si\u0119 w wyj\u0105tkowo malowniczym Palace of Fine Arts. Architektura inspirowana staro\u017cytno\u015bci\u0105, pe\u0142na kolumn i rze\u017ab by\u0142a doskona\u0142ym t\u0142em dla nowoczesnej prezentacji najnowszych technologii odbywaj\u0105cych si\u0119 w \u015brodku. Nagle znale\u017ali\u015bmy si\u0119 w futurystycznej przestrzeni pe\u0142nej efekt\u00f3w \u015bwietlnych, kt\u00f3ra potwierdza\u0142a, \u017ce tu w Kalifornii przysz\u0142o\u015b\u0107 dzieje si\u0119 ju\u017c dzi\u015b. Sam pokaz w pe\u0142ni wykorzystywa\u0142 interaktywno\u015b\u0107 i wielofunkcyjno\u015b\u0107 telefonu - w trakcie \u0142\u0105czyli\u015bmy si\u0119 z r\u00f3\u017cnymi przedstawicielami bran\u017cy technologicznej i medi\u00f3w spo\u0142eczno\u015bciowych, kt\u00f3rzy pokazywali kolejne zalety nowych Samsung\u00f3w. Dzi\u0119ki temu, wszystko by\u0142o jasne i efektowne nawet dla tych z nas, kt\u00f3rzy nie s\u0105 technologicznymi geekami. Warto doceni\u0107 te\u017c \u015bwietn\u0105 organizacj\u0119 pokazu, kt\u00f3ry mimo du\u017cej liczby zaproszonych go\u015bci przebieg\u0142 bardzo p\u0142ynnie. Na ko\u0144cu nie zabrak\u0142o te\u017c \u015bwietnych przek\u0105sek.\n\nWojtek Sok\u00f3\u0142 i Krzysztof Gonciarz byli z nami na premierze nowej linii Samsung Galaxy Foto: Noizz.pl\n\nByli\u015bmy na premierze nowych telefon\u00f3w Samsung Foto: Noizz.pl\n\nSk\u0142adany Galaxy Z Flip\n\nProducent\u00f3w, kt\u00f3rzy z okazji premiery nowych flagowc\u00f3w potrafi\u0105 zrobi\u0107 wielkie show, jest naprawd\u0119 niewielu. Podobnie jak w ubieg\u0142ym roku w serii Galaxy pojawi\u0142y si\u0119 trzy nieco r\u00f3\u017cni\u0105ce si\u0119 od siebie modele: Galaxy S20, Galaxy S20+ oraz najlepiej wyposa\u017cony Galaxy S20 Ultra. Zar\u00f3wno Krzysiek Gonciarz, jak i Wojtek Sok\u00f3\u0142 docenili interaktywn\u0105 form\u0119 prezentacji sprz\u0119tu.\n\nNajwi\u0119ksze emocje wzbudzi\u0142 jednak sk\u0142adany, dost\u0119pny w trzech kolorach - niebieskim, czarnym i z\u0142otym - Galaxy Z Flip. To jeden z najmniejszych smartfon\u00f3w, kt\u00f3ry jednocze\u015bnie kryje ekran o przek\u0105tnej 6.7 cala. Ma\u0142o tego, funkcja sk\u0142adania pozwala ustawi\u0107 go pod dowolnym k\u0105tem i u\u0142atwi\u0107 sobie robienie zdj\u0119\u0107, wideorozmowy czy multitasking. Telefon b\u0119dzie dost\u0119pny r\u00f3wnie\u017c w specjalnej wersji stworzonej we wsp\u00f3\u0142pracy z ameryka\u0144skim projektantem Thomem Brownem. Cena za wersj\u0119 podstawow\u0105 to 6660 z\u0142otych.\n\nTrzy nowe flagowce w serii GalaxyS20 i bonus od Netfliksa\n\nSeria Galaxy to odpowied\u017a dla ka\u017cdego, kto szuka personalnego asystenta na najwy\u017cszym poziomie. Ka\u017cdy z trzech premierowych flagowc\u00f3w to po\u0142\u0105czenie prywatnego kina, strefy grania, studia filmowego i fotograficznego zamkni\u0119tych w doskona\u0142ym designie. Tym, co mo\u017ce zaskoczy\u0107 wiernych serii Galaxy S wielbicieli mobilnego s\u0142uchania muzyki jest... brak gniazda s\u0142uchawkowego.\n\nPodczas konferencji Samsung og\u0142osi\u0142 r\u00f3wnie\u017c wsp\u00f3\u0142prac\u0119 z Netfliksem, kt\u00f3ry na swojej platformie stworzy bonusowe zak\u0142adki dla u\u017cytkownik\u00f3w Samsung - o szczeg\u00f3\u0142ach mamy dowiedzie\u0107 si\u0119 wkr\u00f3tce.\n\nNajwi\u0119ksze r\u00f3\u017cnice pomi\u0119dzy poszczeg\u00f3lnym modelami z serii Galaxy S20, poza ich wielko\u015bci\u0105, zauwa\u017cy\u0107 mo\u017cna w aparatach. Podczas prezentacji \u0142\u0105czyli\u015bmy si\u0119 m.in. z influencerami z r\u00f3\u017cnych miejsc \u015bwiata, kt\u00f3rzy na \u017cywo prezentowali nowe funkcje telefon\u00f3w ze wzg\u00f3rz San Franciso. Bez wzgl\u0119du na to, czy pracujemy w mediach spo\u0142eczno\u015bciowych, czy Instagram s\u0142u\u017cy nam tylko do prowadzenia cyfrowego pami\u0119tnika chwil, kt\u00f3rymi chcemy si\u0119 podzieli\u0107 z przyjaci\u00f3\u0142mi. Koncert w s\u0142abo o\u015bwietlonej sali, wiecz\u00f3r przy ognisku z daleka od miejskich \u015bwiate\u0142 to trudne warunki do robienia zdj\u0119\u0107.\n\nWysoka rozdzielczo\u015b\u0107, kt\u00f3r\u0105 zapewniaj\u0105 aparaty Galaxy S20 (Galaxy S20 Ultra 5G- 108 MP / Galaxy S20 i Galaxy S20+ \u2013 64 MP) pozwoli na uchwycenie nawet najgorzej o\u015bwietlonych moment\u00f3w. 30-krotny bezstratny zoom optyczny w S20 i S20+ oraz 10-krotny zoom cyfrowy hybrydowy, oraz 100-krotny zoom cyfrowy w Ultra 5G to szansa na sfotografowanie ulubionego wykonawcy, nawet gdy stoimy w miejscu bardzo oddalonym od sceny.\n\nWarto wspomnie\u0107 o nowych s\u0142uchawkach Galaxy Buds+, kt\u00f3re pojawi\u0105 si\u0119 w przedsprzeda\u017cowym bonusie z Galaxy S20+ oraz Galaxy S20 Ultra. Wszystkie flagowce b\u0119d\u0105 dzia\u0142a\u0142y w sieci 5G, a w sklepach pojawi\u0105 si\u0119 13 marca. Niecierpliwi mog\u0105 ju\u017c zamawia\u0107 telefony w przedsprzeda\u017cy.\n\nPremierowe flagowce od Samsung\n\nSamsung Galaxy S20 8/128 GB (niebieski, szary, r\u00f3\u017cowy) - 3949z\u0142\n\nSamsung Galaxy S20+ 8/128 GB (niebieski, szary, czarny) - 4399 z\u0142\n\nSamsung Galaxy S20+ 5g 12/128 GB (niebieski, szary, czarny) - 4849 z\u0142\n\nSamsung Galaxy S20 Ultra 12/128 GB (szary, czarny) - 5999 z\u0142\n\nKonkretn\u0105 specyfikacj\u0119 nowych telefon\u00f3w znajdziecie na oficjalnej stronie Samsung. Tymczasem my odmeldowujemy si\u0119 i idziemy zwiedza\u0107 San Franciso w towarzystwie Gonciarza i Wojtka Soko\u0142a. Sprawdzajcie nasz\u0105 relacj\u0119 na Instagramie.\n\nZobacz te\u017c: Zmie\u0144 siebie na lepsze \u2013 we\u017a udzia\u0142 w akcji #GetFitIn i wygraj nagrody od Samsunga", "keywords": [], "meta_keywords": [""], "tags": [], "authors": ["Oliwia Bosomtwe"], "publish_date": "Tue Feb 11 21:16:28 2020", "summary": "", "article_html": "", "meta_description": "Byli\u015bmy na premierze najnowszych smartfon\u00f3w Samsung Galaxy Z Flip i Galaxy S20 w San Francisco. Nowe modele to najlepsi przyjaciele tych, kt\u00f3rzy nie wyobra\u017caj\u0105 sobie \u017cycia bez ekranu w r\u0119ku. Piszemy o tym, czego dowiedzieli\u015bmy si\u0119 na Galaxy Unpacked, a reszt\u0119 do\u015bwiadcze\u0144 ze s\u0142onecznej Kalifornii relacjonujemy na naszym Instagramie. \"Bardzo dobra prezentacja. By\u0142o kr\u00f3tko i konkretnie\" - oceni\u0142 Krzysztof Gonciarz.", "meta_lang": "pl", "meta_favicon": "", "meta_data": {"viewport": "width=device-width, initial-scale=1.0, maximum-scale=5.0", "description": "Byli\u015bmy na premierze najnowszych smartfon\u00f3w Samsung Galaxy Z Flip i Galaxy S20 w San Francisco. Nowe modele to najlepsi przyjaciele tych, kt\u00f3rzy nie wyobra\u017caj\u0105 sobie \u017cycia bez ekranu w r\u0119ku. Piszemy o tym, czego dowiedzieli\u015bmy si\u0119 na Galaxy Unpacked, a reszt\u0119 do\u015bwiadcze\u0144 ze s\u0142onecznej Kalifornii relacjonujemy na naszym Instagramie. \"Bardzo dobra prezentacja. By\u0142o kr\u00f3tko i konkretnie\" - oceni\u0142 Krzysztof Gonciarz.", "DC.Identifier": "09b8bd3a-ac5d-49ac-93ea-01ccdadb940b", "og": {"site_name": "Noizz", "image": {"identifier": "https://ocdn.eu/pulscms-transforms/1/KrIk9kpTURBXy9lNzkxNmFkM2I2ZjYzOGFhN2MzZWQ3N2E3MjMzNThhNS5qcGeSlQMABM0PwM0I3JMFzQSwzQJ2gqEwAaExAA", "width": 1200, "height": 630, "type": "image/jpeg"}, "url": "https://noizz.pl/lifestyle/bylismy-na-premierze-samsunga-w-san-francisco-z-gonciarzem-i-sokolem/tlwtv9w", "title": "Byli\u015bmy na premierze Samsunga w San Francisco z Gonciarzem i Soko\u0142em", "description": "Byli\u015bmy na premierze najnowszych smartfon\u00f3w Samsung Galaxy Z Flip i Galaxy S20 w San Francisco. Nowe modele to najlepsi przyjaciele tych, kt\u00f3rzy nie wyobra\u017caj\u0105 sobie \u017cycia bez ekranu w r\u0119ku. Piszemy o...", "type": "article"}, "article": {"published_time": "2020-02-11 21:16:28+0100"}, "fb": {"app_id": 226508470737473, "pages": 415023695371209}, "google-site-verification": "EFRpq74IE8K5-yfF_Mxh96_k6u8rq4WVckvP8sb8AWg"}, "canonical_link": "https://noizz.pl/lifestyle/bylismy-na-premierze-samsunga-w-san-francisco-z-gonciarzem-i-sokolem/tlwtv9w"}