{"source_url": "https://web.archive.org", "url": "https://web.archive.org/web/20200427134804id_/https://www.rsi.ch/news/svizzera/Se-non-arriva-la-pioggia-sono-guai-12955034.html", "title": "Se non arriva la pioggia sono guai", "top_image": "https://www.rsi.ch/news/svizzera/Una-siccit%C3%A0-come-quella-attuale-non-la-si-vedeva-da-anni-12955043.html/ALTERNATES/LANDSCAPE_744/Una%20siccit%C3%A0%20come%20quella%20attuale%20non%20la%20si%20vedeva%20da%20anni?1587995285365", "meta_img": "https://www.rsi.ch/news/svizzera/Una-siccit%C3%A0-come-quella-attuale-non-la-si-vedeva-da-anni-12955043.html/ALTERNATES/LANDSCAPE_744/Una%20siccit%C3%A0%20come%20quella%20attuale%20non%20la%20si%20vedeva%20da%20anni?1587995285365", "images": ["https://rsi-ssl.wemfbox.ch/cgi-bin/ivw/CP/RSI/news/svizzera/", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://www.rsi.ch/static/themeNew/news_subsection/base/images/c-header/header_logo.svg", "https://www.rsi.ch/static/themeNew/news_subsection/base/images/c-header/header_logo-mobile.svg", "https://www.rsi.ch/news/svizzera/Una-siccit%C3%A0-come-quella-attuale-non-la-si-vedeva-da-anni-12955043.html/ALTERNATES/LANDSCAPE_744/Una%20siccit%C3%A0%20come%20quella%20attuale%20non%20la%20si%20vedeva%20da%20anni?1587995285365", "https://web.archive.org/static/newHome/images/app/icon-app-news.jpg", "https://web.archive.org/static/newHome/images/logo-play.svg"], "movies": [], "text": "Tempo caldo e precipitazioni quasi nulle, ma parecchio vento che ha asciugato ulteriormente i campi. E' la meteo che si \u00e8 contraddistinta in queste ultime settimane un po' in tutta la Svizzera, con il rischio che per l'agricoltura il perdurare della siccit\u00e0 diventi un grosso problema. Il settore, spiegano gli esperti, puo' reggere ancora soltanto per una decina di giorni.\n\nIl bel tempo ha favorito i lavori di preparazione dei campi e le api nelle loro attivit\u00e0 di impollinazione, ma in ambito agricolo la preoccupazione comincia a farsi sentire, visto che una situazione simile non la si vedeva da decenni.\n\nAlcune colture resistono piu' di altre, \"quelle di colza ad esempio si stanno dimostrando piu' forti\", dice Pierre Yves Perrin, direttore della federazione svizzera dei produttori di cereali, nel servizio realizzato per il radiogiornale da Alessia Fontana, \"ma la pioggia e' attesa con urgenza\".\n\nIn diverse regioni c'e' chi ha iniziato ad irrigare le colture di mais, quelle di barbabietola da zucchero e anche i prati o pascoli. Ma per i campi di colza sono interventi impensabili, difficili. Queste azioni poi comportano costi che non tutti possono sostenere. Se entro fine mese non arriva la pioggia il settore primario dovr\u00e0 fare i conti con danni e perdite produttive.", "keywords": [], "meta_keywords": ["RSI", "Radiotelevisione svizzera", "svizzera", "attualit\u00e0 nazionale", "Svizzera", "cronaca", "politica", "Parlamento", "Consiglio federale", "Consiglio nazionale", "Consiglio degli Stati", "Tribunale federale", "elezioni federali", "votazioni federali"], "tags": [], "authors": ["Rsinews", "L Informazione Della Radiotelevisione Svizzera", "Rg Mpe"], "publish_date": null, "summary": "", "article_html": "", "meta_description": "Se non arriva la pioggia sono guai - Gli agricoltori sono preoccupati in tutta la Svizzera. Una siccit\u00e0 come quella che stiamo subendo non capitava da decenni", "meta_lang": "it", "meta_favicon": "/static/ico/apple-touch-icon-144-precomposed.png", "meta_data": {"theme-color": "#a2001e", "description": "Se non arriva la pioggia sono guai - Gli agricoltori sono preoccupati in tutta la Svizzera. Una siccit\u00e0 come quella che stiamo subendo non capitava da decenni", "keywords": "RSI, Radiotelevisione svizzera, svizzera, attualit\u00e0 nazionale, Svizzera, cronaca, politica, Parlamento, Consiglio federale, Consiglio nazionale, Consiglio degli Stati, Tribunale federale, elezioni federali, votazioni federali", "author": "RSINews, l\u2019informazione della Radiotelevisione svizzera", "viewport": "width=device-width, initial-scale=1", "twitter": {"card": "summary", "image": "https://www.rsi.ch/news/svizzera/Una-siccit%C3%A0-come-quella-attuale-non-la-si-vedeva-da-anni-12955043.html/ALTERNATES/LANDSCAPE_744/Una%20siccit%C3%A0%20come%20quella%20attuale%20non%20la%20si%20vedeva%20da%20anni?1587995285365", "title": "Se non arriva la pioggia sono guai", "url": "https://www.rsi.ch/news/svizzera/Se-non-arriva-la-pioggia-sono-guai-12955034.html", "description": "Gli agricoltori sono preoccupati in tutta la Svizzera. Una siccit\u00e0 come quella che stiamo subendo non capitava da decenni", "site": "rsi"}, "og": {"image": "https://www.rsi.ch/news/svizzera/Una-siccit%C3%A0-come-quella-attuale-non-la-si-vedeva-da-anni-12955043.html/ALTERNATES/LANDSCAPE_744/Una%20siccit%C3%A0%20come%20quella%20attuale%20non%20la%20si%20vedeva%20da%20anni?1587995285365", "title": "Se non arriva la pioggia sono guai", "url": "https://www.rsi.ch/news/svizzera/Se-non-arriva-la-pioggia-sono-guai-12955034.html", "description": "Gli agricoltori sono preoccupati in tutta la Svizzera. Una siccit\u00e0 come quella che stiamo subendo non capitava da decenni", "site_name": "rsi"}, "fb": {"app_id": 403901089765227, "pages": 166752563681393}, "google-site-verification": "0fnCh8-XFdl18SB8GfxTTL3N3FYIwfnhtf_MWeORA2c", "apple-itunes-app": "app-id=948218765", "google-play-app": "app-id=ch.rsi.mobile", "msapplication-TileImage": "/static/ico/apple-touch-icon-144-precomposed.png", "msapplication-TileColor": "#ffffff", "apple-mobile-web-app-title": "RSI", "application-name": "RSI"}, "canonical_link": "https://www.rsi.ch/news/svizzera/Se-non-arriva-la-pioggia-sono-guai-12955034.html"}