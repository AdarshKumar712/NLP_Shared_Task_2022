{"source_url": "https://web.archive.org", "url": "https://web.archive.org/web/20201119091459id_/https://it.sputniknews.com/mondo/202006059168733-covid-19-il-brasile-supera-litalia-per-numero-di-morti/", "title": "Covid-19, il Brasile supera l\u2019Italia per numero di morti", "top_image": "https://cdnit2.img.sputniknews.com/images/914/56/9145603.jpg", "meta_img": "https://cdnit2.img.sputniknews.com/images/914/56/9145603.jpg", "images": ["https://cdnit2.img.sputniknews.com/images/914/56/9145603.jpg", "https://web.archive.org/services/counter/?project=&obj_id=9168733&obj_type=article&action_type=&ts=1605777304", "https://cdnit1.img.sputniknews.com/i/avatar-default.png", "https://cdnit1.img.sputniknews.com/img/914/56/9145627_0:386:3073:2048_1000x541_80_0_0_eb06a98bd9c7dc3e44388e0ae2c6a19f.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "http://b.scorecardresearch.com/p?c1=2&c2=15352215&cv=2.0&cj=1"], "movies": [], "text": "Situazione sempre pi\u00f9 drammatica in Brasile dove i decessi totali hanno superato quelli contabilizzati dall'Italia. Ma \u00e8 tutta l'America Latina a vivere una emergenza sanitaria straordinaria.\n\nIl Brasile al secondo posto per numero di contagiati ufficiali dietro gli Stati Uniti, ha superato i 34mila morti e si porta al terzo posto per numero di vittime scavalcando l\u2019Italia che di decessi ne ha totalizzati 33.689 e collocandosi cos\u00ec dietro il Regno Unito che ha contabilizzato ufficialmente 39.987 decessi.\n\nGli Stati Uniti sono primi in tutto, sia per numero di casi positivi (1.872.660) che per numero di decessi (108.211).\n\nIl Brasile ha totalizzato invece 614.941 casi di contagio da Covid-19, ma \u00e8 tutta l\u2019America Latina ad essere diventata un\u2019area a forte presenza del nuovo coronavirus.\n\nLa situazione in America Latina\n\nIn America Latina i casi salgono in maniera esponenziale, tanto che la direttrice del Pan American Health Organization (Paho) ha detto che la situazione \u00e8 \u201cuna seria preoccupazione che dovrebbe servire da appello per raddoppiare i nostri sforzi\u201d.\n\nGi\u00e0 a fine maggio, faceva notare la direttrice del Paho, Carissa F. Etienne, su 732 mila nuovi casi in tutto il mondo di quel periodo 250 mila si sono verificati in America Latina.\n\nEtienne aveva considerato \u201cla situazione terribile, ma non disperata\u201d, auspicando per\u00f2 che vi fosse un approccio solidale alla lotta contro Covid-19.\n\n\u201cDobbiamo lavorare insieme, condividere risorse e applicare le strategie comprovate che abbiamo appreso lungo la strada\u201d, aveva detto Carissa F. Etienne durante la conferenza stampa del 2 giugno scorso.", "keywords": [], "meta_keywords": ["covid-19 brasile supera italia", "decessi covid-19 brasile supera italia"], "tags": ["Coronavirus", "\u0421ovid-19 Contagiati: Guariti: Deceduti:", "Brasile"], "authors": [], "publish_date": null, "summary": "", "article_html": "", "meta_description": "Situazione sempre pi\u00f9 drammatica in Brasile dove i decessi totali hanno superato quelli contabilizzati dall'Italia. Ma \u00e8 tutta l'America Latina a vivere una emergenza...", "meta_lang": "it", "meta_favicon": "https://cdnit2.img.sputniknews.com/i/sputnik.png", "meta_data": {"description": "Situazione sempre pi\u00f9 drammatica in Brasile dove i decessi totali hanno superato quelli contabilizzati dall'Italia. Ma \u00e8 tutta l'America Latina a vivere una emergenza...", "keywords": "covid-19 brasile supera italia, decessi covid-19 brasile supera italia", "news_keywords": "covid-19 brasile supera italia, decessi covid-19 brasile supera italia", "robots": "all", "format-detection": "telephone=no", "analytics": {"site_domain": "it.sputniknews.com", "article_id": 9168733, "p_ts": 1591349440, "rubric": "mondo", "tags": "covid-19 brasile supera italia, decessi covid-19 brasile supera italia"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://it.sputniknews.com/mondo/202006059168733-covid-19-il-brasile-supera-litalia-per-numero-di-morti/", "title": "Covid-19, il Brasile supera l\u2019Italia per numero di morti", "description": "Situazione sempre pi\u00f9 drammatica in Brasile dove i decessi totali hanno superato quelli contabilizzati dall'Italia. Ma \u00e8 tutta l'America Latina a vivere una emergenza...", "image": "https://it.sputniknews.com/sharing_snippet/9168733.png?1591349440"}, "fb": {"app_id": 1409863732677638, "pages": 324666424252827}, "apple-itunes-app": "app-id=969452947, app-argument=com.sputniknews://article?issuer_id=38&issuer_article_id=9168733", "google-play-app": "app-id=com.sputniknews.sputnik", "og": {"title": "Covid-19, il Brasile supera l\u2019Italia per numero di morti", "url": "https://it.sputniknews.com/mondo/202006059168733-covid-19-il-brasile-supera-litalia-per-numero-di-morti/", "type": "website", "description": "Situazione sempre pi\u00f9 drammatica in Brasile dove i decessi totali hanno superato quelli contabilizzati dall'Italia. Ma \u00e8 tutta l'America Latina a vivere una emergenza...", "image": {"identifier": "https://cdnit2.img.sputniknews.com/images/914/56/9145603.jpg", "width": 705, "height": 375}}, "lastmod": "2020-06-05T11:30:37Z", "pubdate": "2020-06-05T11:30:40Z", "url_type": "usual"}, "canonical_link": "https://it.sputniknews.com/mondo/202006059168733-covid-19-il-brasile-supera-litalia-per-numero-di-morti/"}