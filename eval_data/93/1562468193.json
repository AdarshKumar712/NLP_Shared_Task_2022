{"source_url": "https://ilcaudino.it", "url": "https://ilcaudino.it/paolisi-il-sindaco-situazione-sotto-controllo-ma-servono-piu-tamponi-uid-4/", "title": "Paolisi, il sindaco: Situazione sotto controllo ma servono pi\u00f9 tamponi", "top_image": "https://ilcaudino.it/wp-content/uploads/2020/03/umberto_maietta.jpg", "meta_img": "https://ilcaudino.it/wp-content/uploads/2020/03/umberto_maietta.jpg", "images": ["data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20604%20360'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20259%20194'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20480%20360'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20500%20102'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20622%20360'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20640%20220'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20300%20143'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20300%20225'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20640%20360'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20300%20300'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20300%20195'%3E%3C/svg%3E", "https://ilcaudino.it/wp-content/uploads/2020/03/umberto_maietta.jpg", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20439%20360'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%201%201'%3E%3C/svg%3E"], "movies": [], "text": "\u201cE\u2019 dalla giornata di ieri che tutta l\u2019Amministrazione comunale di Paolisi sta lavorando per tenere sotto controllo la diffusione del Coronavirus nel nostro paese\u201d. Il sindaco del comune caudino, Umberto Maietta, traccia un primo bilancio della giornata dopo che l\u2019Asl di Benevento ha notificato la presenza di tre casi positivi al Covid-19.\n\n\u201cGi\u00e0 l\u2019autorit\u00e0 sanitaria ha provveduto a mettere alcune persone in quarantena obbligatoria \u2013 spiega il primo cittadino. Per quanto ci riguarda, abbiamo ricostruito la probabile catena dei contatti che hanno potuto avere i nostri compaesani nei precedenti. Abbiamo inviato una relazione all\u2019Asl per attivare i controlli e provvedimenti di competenza\u201d.\n\nIl sindaco poi spiega: \u201cAbbiamo anche suggerito a chi \u00e8 entrato in contatto con queste tre persone di mettersi in quarantena volontaria in attesa delle decisioni delle autorit\u00e0 sanitarie. Ma voglio essere chiaro e questa volta parlo da medico: \u00e8 necessario che a Paolisi vengano fatti altri tamponi e che essi siano analizzati in tempi rapidi. Solo cos\u00ec sar\u00e0 possibile evitare una diffusione del contagio e tenere i nostri concittadini tranquilli\u201d.\n\nMaietta evidenzia: \u201cE\u2019 davvero inquietante che nella giornata di oggi nessuno dall\u2019Asl mi abbia risposto. Aspetter\u00f2 fino a domani dopodich\u00e8 adotter\u00f2 tutte le iniziative possibili. Dobbiamo proteggere la salute dei nostri concittadini ed \u00e8 necessaria la collaborazione di tutti\u201d.", "keywords": [], "meta_keywords": [""], "tags": ["5stelle", "Oggi", "valle caudina", "esami", "Campania", "annunziata", "asi beneevnto", "77 anni", "buzzi", "50enne", "notizie", "28enne", "news", "di Oggi", "pagina", "maietta", "autiosstrada", "caritas diocesi cerreto", "coronavirus", "193", "de micheli", "bonea", "cervinara", "vigili fuoco", "69", "di maria", "San martino", "avellino", "Paolisi", "sindac", "ferrovia", "airola"], "authors": ["Il Caudino"], "publish_date": "Sun Mar 29 18:39:22 2020", "summary": "", "article_html": "", "meta_description": "", "meta_lang": "it", "meta_favicon": "", "meta_data": {"viewport": "width=device-width, initial-scale=1, shrink-to-fit=no", "theme-color": "#ffffff", "robots": "max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Paolisi, il sindaco: Situazione sotto controllo ma servono pi\u00f9 tamponi - Il Caudino", "description": "\u201cE\u2019 dalla giornata di ieri che tutta l\u2019Amministrazione comunale di Paolisi sta lavorando per tenere sotto controllo la diffusione del Coronavirus nel nostro paese\u201d.\u00a0Il sindaco del comune caudino, Umberto Maietta, traccia un primo bilancio della giornata dopo che l\u2019Asl di Benevento ha notificato la p", "url": "https://ilcaudino.it/paolisi-il-sindaco-situazione-sotto-controllo-ma-servono-piu-tamponi-uid-4/", "site_name": "Il Caudino", "updated_time": "2020-03-29T20:39:23+02:00", "image": {"identifier": "https://ilcaudino.it/wp-content/uploads/2020/03/umberto_maietta.jpg", "url": "https://ilcaudino.it/wp-content/uploads/2020/03/umberto_maietta.jpg", "secure_url": "https://ilcaudino.it/wp-content/uploads/2020/03/umberto_maietta.jpg"}}, "article": {"tag": "valle caudina", "section": "Politica", "published_time": "2020-03-29T20:39:22+02:00", "modified_time": "2020-03-29T20:39:23+02:00", "publisher": "https://www.facebook.com/il.caudino/"}, "twitter": {"card": "summary_large_image", "description": "\u201cE\u2019 dalla giornata di ieri che tutta l\u2019Amministrazione comunale di Paolisi sta lavorando per tenere sotto controllo la diffusione del Coronavirus nel nostro paese\u201d.\u00a0Il sindaco del comune caudino, Umberto Maietta, traccia un primo bilancio della giornata dopo che l\u2019Asl di Benevento ha notificato la p", "title": "Paolisi, il sindaco: Situazione sotto controllo ma servono pi\u00f9 tamponi - Il Caudino", "image": "https://ilcaudino.it/wp-content/uploads/2020/03/umberto_maietta.jpg", "url": "https://ilcaudino.it/paolisi-il-sindaco-situazione-sotto-controllo-ma-servono-piu-tamponi-uid-4/", "site": "@ilcaudino"}, "generator": "WordPress 5.3.2", "msapplication-TileImage": "https://ilcaudino.it/wp-content/uploads/2019/04/favicon-512x-trs-png-300x300."}, "canonical_link": "https://ilcaudino.it/paolisi-il-sindaco-situazione-sotto-controllo-ma-servono-piu-tamponi-uid-4/"}