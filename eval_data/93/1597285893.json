{"source_url": "https://web.archive.org", "url": "https://web.archive.org/web/20201226130438id_/https://www.haberler.com/konya-da-mahalle-yollarindaki-calismalar-devam-13190554-haberi/", "title": "Konya'da mahalle yollar\u0131ndaki \u00e7al\u0131\u015fmalar devam ediyor", "top_image": "https://foto.haberler.com/haber/2020/05/05/konya-da-mahalle-yollarindaki-calismalar-deva-13190554_local.jpg", "meta_img": "https://foto.haberler.com/haber/2020/05/05/konya-da-mahalle-yollarindaki-calismalar-deva-13190554_local.jpg", "images": ["https://web.archive.org/static/img/tasarim/bosluk.gif", "https://foto.haberler.com/haber/2020/05/05/konya-da-mahalle-yollarindaki-calismalar-deva-13190554_local.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://www.haberler.com/static/images/haberler.com.png"], "movies": [], "text": "Konya'da mahalle yollar\u0131ndaki \u00e7al\u0131\u015fmalar devam ediyor\n\nKonya B\u00fcy\u00fck\u015fehir Belediyesi, 2020 yat\u0131r\u0131m program\u0131 kapsam\u0131nda il\u00e7elerdeki 300 kilometrelik mahalle yolunda soka\u011fa \u00e7\u0131kma k\u0131s\u0131tlamas\u0131n\u0131n oldu\u011fu g\u00fcnler dahil \u00e7al\u0131\u015fmalar\u0131n\u0131 yo\u011fun olarak s\u00fcrd\u00fcrd\u00fc\u011f\u00fcn\u00fc bildirdi.\n\nBelediyeden yap\u0131lan yaz\u0131l\u0131 a\u00e7\u0131klamada, mahalle yollar\u0131nda standard\u0131 y\u00fckseltmesi planlanan \u00e7al\u0131\u015fmalar\u0131n, 55 milyon liraya mal olaca\u011f\u0131 belirtildi.\n\nA\u00e7\u0131klamada ifadesine yer verilen Konya B\u00fcy\u00fck\u015fehir Belediye Ba\u015fkan\u0131 U\u011fur \u0130brahim Altay, Yeni B\u00fcy\u00fck\u015fehir Yasas\u0131 ile 31 il\u00e7e ve bin 200 mahalleye \u00f6nemli yat\u0131r\u0131mlar kazand\u0131rd\u0131klar\u0131n\u0131 vurgulad\u0131.\n\n\u0130l\u00e7elerin ihtiya\u00e7 \u00f6nceliklerine g\u00f6re yat\u0131r\u0131mlar\u0131 s\u00fcrd\u00fcrd\u00fcklerini aktaran Altay, \u015funlar\u0131 kaydetti:\n\n\"Konya'n\u0131n merkez ve t\u00fcm il\u00e7eleriyle altyap\u0131s\u0131 tamamlanm\u0131\u015f, topyekun kalk\u0131nm\u0131\u015f bir \u015fehir olmas\u0131 i\u00e7in gayret g\u00f6steriyoruz. 2020 y\u0131l\u0131 yat\u0131r\u0131m program\u0131nda yer alan 19 il\u00e7eye ba\u011fl\u0131 mahallelerde yakla\u015f\u0131k 300 kilometrelik mahalle yolu yat\u0131r\u0131mlar\u0131 yo\u011fun olarak devam ediyor. Ekipler, soka\u011fa \u00e7\u0131kma k\u0131s\u0131tlamas\u0131n\u0131n oldu\u011fu g\u00fcnler dahil, sosyal mesafe kurallar\u0131na uyarak \u00e7al\u0131\u015fmalara devam ediyor. Konya B\u00fcy\u00fck\u015fehir Belediyesi Fen \u0130\u015fleri ekipleri, Meram, \u00c7umra, Yunak, Tuzluk\u00e7u, Kad\u0131nhan\u0131, Derbent, Derebucak, H\u00fcy\u00fck, Yal\u0131h\u00fcy\u00fck, Ta\u015fkent, Hadim, G\u00fcneys\u0131n\u0131r, Ere\u011fli, Halkap\u0131nar, Emirgazi, Kulu, Cihanbeyli, Saray\u00f6n\u00fc ve Alt\u0131nekin il\u00e7elerine ba\u011fl\u0131 300 kilometrelik mahalle yolunda geni\u015fletme ve standart y\u00fckseltme \u00e7al\u0131\u015fmalar\u0131 yap\u0131yor.\"\n\nKaynak: Anadolu Ajans\u0131", "keywords": [], "meta_keywords": ["U\u011fur \u0130brahim Altay", "Konya", "G\u00fcncel", "Konya"], "tags": [], "authors": [], "publish_date": null, "summary": "", "article_html": "", "meta_description": "Konya B\u00fcy\u00fck\u015fehir Belediyesi, 2020 yat\u0131r\u0131m program\u0131 kapsam\u0131nda il\u00e7elerdeki 300 kilometrelik mahalle yolunda soka\u011fa \u00e7\u0131kma k\u0131s\u0131tlamas\u0131n\u0131n oldu\u011fu g\u00fcnler dahil \u00e7al\u0131\u015fmalar\u0131n\u0131 yo\u011fun olarak s\u00fcrd\u00fcrd\u00fc\u011f\u00fcn\u00fc bildirdi.", "meta_lang": "tr", "meta_favicon": "https://www.haberler.com/static/images/touch-icon-iphone.png", "meta_data": {"image": "https://foto.haberler.com/haber/2020/05/05/konya-da-mahalle-yollarindaki-calismalar-deva-13190554_local.jpg", "description": "Konya B\u00fcy\u00fck\u015fehir Belediyesi, 2020 yat\u0131r\u0131m program\u0131 kapsam\u0131nda il\u00e7elerdeki 300 kilometrelik mahalle yolunda soka\u011fa \u00e7\u0131kma k\u0131s\u0131tlamas\u0131n\u0131n oldu\u011fu g\u00fcnler dahil \u00e7al\u0131\u015fmalar\u0131n\u0131 yo\u011fun olarak s\u00fcrd\u00fcrd\u00fc\u011f\u00fcn\u00fc bildirdi.", "keywords": "U\u011fur \u0130brahim Altay, Konya, G\u00fcncel, Konya", "robots": "max-image-preview:large", "medium": "news", "dateCreated": "2020-05-05T14:50:03+03:00", "dateUpdated": "2020-05-05T14:50:03+03:00", "msapplication-starturl": "https://www.haberler.com", "article": {"id": 13190554, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "U\u011fur \u0130brahim Altay, Konya, G\u00fcncel"}, "og": {"url": "https://www.haberler.com/konya-da-mahalle-yollarindaki-calismalar-devam-13190554-haberi/", "site_name": "Haberler.com", "locale": "tr_TR", "type": "article", "title": "Konya'da mahalle yollar\u0131ndaki \u00e7al\u0131\u015fmalar devam ediyor", "image": {"identifier": "https://foto.haberler.com/haber/2020/05/05/konya-da-mahalle-yollarindaki-calismalar-deva-13190554_local.jpg", "secure_url": "https://foto.haberler.com/haber/2020/05/05/konya-da-mahalle-yollarindaki-calismalar-deva-13190554_local.jpg", "width": 1200, "height": 675}, "description": "Konya B\u00fcy\u00fck\u015fehir Belediyesi, 2020 yat\u0131r\u0131m program\u0131 kapsam\u0131nda il\u00e7elerdeki 300 kilometrelik mahalle yolunda soka\u011fa \u00e7\u0131kma k\u0131s\u0131tlamas\u0131n\u0131n oldu\u011fu g\u00fcnler dahil \u00e7al\u0131\u015fmalar\u0131n\u0131 yo\u011fun olarak s\u00fcrd\u00fcrd\u00fc\u011f\u00fcn\u00fc bildirdi."}, "fb": {"pages": 130833686950210, "app_id": 1094461860619988, "page_id": 116642265047044}, "twitter": {"url": "https://www.haberler.com/konya-da-mahalle-yollarindaki-calismalar-devam-13190554-haberi/", "card": "summary_large_image", "site": "Haberler", "title": "Konya'da mahalle yollar\u0131ndaki \u00e7al\u0131\u015fmalar devam ediyor", "description": "Konya B\u00fcy\u00fck\u015fehir Belediyesi, 2020 yat\u0131r\u0131m program\u0131 kapsam\u0131nda il\u00e7elerdeki 300 kilometrelik mahalle yolunda soka\u011fa \u00e7\u0131kma k\u0131s\u0131tlamas\u0131n\u0131n oldu\u011fu g\u00fcnler dahil \u00e7al\u0131\u015fmalar\u0131n\u0131 yo\u011fun olarak s\u00fcrd\u00fcrd\u00fc\u011f\u00fcn\u00fc bildirdi.", "image": "https://foto.haberler.com/haber/2020/05/05/konya-da-mahalle-yollarindaki-calismalar-deva-13190554_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "apple-mobile-web-app-status-bar-style": "black", "apple-mobile-web-app-title": "Haberler.com", "msapplication-TileColor": "#ffffff", "msapplication-TileImage": "/static/img/favicons/icon152.png?v=2", "theme-color": "#ffffff", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/konya-da-mahalle-yollarindaki-calismalar-devam-13190554-haberi/"}