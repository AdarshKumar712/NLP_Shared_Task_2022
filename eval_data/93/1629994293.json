{"source_url": "https://web.archive.org", "url": "https://web.archive.org/web/20210623124225id_/https://poznan.naszemiasto.pl/zobacz-trase-i-sprawdz-dojazd-na-centralna-procesje-bozego/ar/c1-7748101", "title": "Zobacz tras\u0119 i sprawd\u017a dojazd na centraln\u0105 procesj\u0119 Bo\u017cego Cia\u0142a w Poznaniu", "top_image": "https://d-art.ppstatic.pl/kadry/k/r/cb/f1/5edf8499e85cb_o_original.jpg", "meta_img": "https://d-art.ppstatic.pl/kadry/k/r/cb/f1/5edf8499e85cb_o_original.jpg", "images": ["data:image/png;base64,iVBORw0KGgoAAAANSUhEUgAAAAEAAAABAQMAAAAl21bKAAAAA1BMVEUAAACnej3aAAAAAXRSTlMAQObYZgAAAApJREFUCNdjYAAAAAIAAeIhvDMAAAAASUVORK5CYII=", "https://d-pa.ppstatic.pl/frames/pa-def/8f/16/il20210118_633242193_small.jpg", "https://d-art.ppstatic.pl/kadry/k/r/cb/f1/5edf8499e85cb_o_medium.jpg", "https://d-art.ppstatic.pl/kadry/k/r/cb/f1/5edf8499e85cb_o_original.jpg"], "movies": [], "text": "Centralna procesja Eucharystyczna miasta Poznania po mszy \u015bw. o godz. 10.00 wyruszy z ko\u015bcio\u0142a pw. Bo\u017cego Cia\u0142a, a jej trasa prowadzi ul. Krakowsk\u0105, Garbary, Wielk\u0105, Chwaliszewo, Ostr\u00f3w Tumski\n\nJu\u017c w czwartek uroczysto\u015b\u0107 Bo\u017cego Cia\u0142a. W naszym mie\u015bcie odb\u0119dzie si\u0119 centralna procesja, jak r\u00f3wnie\u017c mniejsze procesje lokalne, organizowane przez parafie we w\u0142asnym zakresie w obr\u0119bie ko\u015bcio\u0142a. Sprawd\u017a \u015bwi\u0105teczny rozk\u0142ad jazdy MPK i dowiedz si\u0119, jakie obostrzenia b\u0119d\u0105 obowi\u0105zywa\u0107.\n\nPrymas Polski abp. Wojciech Polak w swoim rozporz\u0105dzeniu z 3 czerwca pisze: \u201emo\u017cna organizowa\u0107 kondukty. Uczestnicz\u0105cy w nich maj\u0105 obowi\u0105zek u\u017cywania maseczek (za wyj\u0105tkiem sprawuj\u0105cych kult). Przy zachowaniu innych przepis\u00f3w pa\u0144stwowych mo\u017cna organizowa\u0107 tradycyjne procesje w uroczysto\u015b\u0107 Bo\u017cego Cia\u0142a. Uczestnicz\u0105cy w nich winni mie\u0107 za\u0142o\u017cone maseczki (za wyj\u0105tkiem sprawuj\u0105cych kult)\u201d. Zatem w Bo\u017ce Cia\u0142o (czwartek - 11 czerwca) oraz w uroczysto\u015b\u0107 Naj\u015bwi\u0119tszego Serca Pana Jezusa (pi\u0105tek - 19 czerwca) odb\u0119d\u0105 si\u0119 tradycyjne centralne procesje eucharystyczne w Poznaniu. Czwartkowa procesja po mszy \u015bw. o godz. 10.00 (czyli oko\u0142o godz. 10.40) wyruszy z ko\u015bcio\u0142a pw. Bo\u017cego Cia\u0142a. Jej trasa prowadzi ul. Krakowsk\u0105, Garbary, Wielk\u0105, Chwaliszewo, Ostr\u00f3w Tumski i zako\u0144czy si\u0119 oko\u0142o godz. 13.00. Tegoroczne rozwa\u017cania przy o\u0142tarzach wyg\u0142osi ks. dr Jacek Zjawin. Zobacz te\u017c: MPK Pozna\u0144: Tydzie\u0144 bez nocnego tramwaju. Od 8 czerwca zostanie zawieszona linia tramwajowa nr 201\n\nZ kolei 19 czerwca procesja wyjdzie z ko\u015bcio\u0142a pw. Naj\u015bwi\u0119tszego Serca Jezusa i \u015bw. Floriana przy ul. Ko\u015bcielnej po mszy \u015bw. o godz. 18.00. Przejdzie ona ul. D\u0105browskiego, przez most Teatralny, ul. Fredry i alej\u0105 Niepodleg\u0142o\u015bci do placu Adama Mickiewicza, gdzie zostanie odprawione nabo\u017ce\u0144stwo wynagradzaj\u0105ce Naj\u015bwi\u0119tszemu Sercu Pana Jezusa. Pozna\u0144skie parafie mog\u0105 organizowa\u0107 procesje Eucharystyczne w dzie\u0144 Bo\u017cego Cia\u0142a w godzinach popo\u0142udniowych, ale tylko na terenie ko\u015bcielnym, na kt\u00f3rym mog\u0105 by\u0107 zbudowane cztery o\u0142tarze. Parafie spoza Poznania tak\u017ce mog\u0105 przygotowa\u0107 precesje na terenie ko\u015bcielnym, musz\u0105 mie\u0107 jednak na to zgod\u0119 i zabezpieczenie policji, stra\u017cy miejskiej i zarz\u0105dcy dr\u00f3g. Pozna\u0144skie MPK przewiduje zmiany w rozk\u0142adzie jazdy zwi\u0105zane z uroczysto\u015bciami Bo\u017cego Cia\u0142a. W \u015brod\u0119 linie autobusowe i tramwajowe b\u0119d\u0105 kursowa\u0107 wed\u0142ug normalnego rozk\u0142adu, ale ju\u017c w nocy z 10 na 11 czerwca autobusy linii nocnych pojad\u0105 wed\u0142ug rozk\u0142adu jazdy na niedziel\u0119 (ich plan kurs\u00f3w sprawdzimy, szukaj\u0105c na przystankach rubryki \u201enoc z soboty na \u015bwi\u0119to\u201d). W nast\u0119pn\u0105 noc \u2013 z czwartku na pi\u0105tek, czyli z 11 na 12 czerwca, autobusy nocne b\u0119d\u0105 kursowa\u0107 wed\u0142ug rozk\u0142adu jazdy z niedzieli na sobot\u0119 (rubryka \u201epozosta\u0142e noce\u201d).\n\nW czwartek natomiast obowi\u0105zywa\u0107 b\u0119dzie \u015bwi\u0105teczny rozk\u0142ad jazdy. Autobusy linii 164 maj\u0105 wyznaczon\u0105 tras\u0119 objazdow\u0105 przez ul. D\u0105browskiego, Roosevelta i alej\u0119 Wielkopolsk\u0105 w obu kierunkach, a autobusy linii 236 i 246 jad\u0105 objazdem przez ul. Roosevelta i al. Wielkopolsk\u0105, tak\u017ce w obie strony. W pi\u0105tek, 12 czerwca, tak\u017ce czekaj\u0105 nas zmiany. Autobusy i tramwaje b\u0119d\u0105 je\u017adzi\u0107 jak w sobot\u0119 a wspomniane zmiany tras linii 164, 236 i 246 tak\u017ce obowi\u0105zuj\u0105. Natomiast autobusy nocne w nocy z 12 na 13 czerwca pojad\u0105 \u201epo staremu\u201d, czyli jak z pi\u0105tku na sobot\u0119. MPK zapewnia jednak, \u017ce od od godz. 23.00 do 1.30 autobusy linii \u201eza tramwaj\u201d T21 b\u0119d\u0105 je\u017adzi\u0107 co 15 minut. - W dalszym ci\u0105gu rozk\u0142adowe kursy linii 239 do Starzyn realizowane s\u0105 tylko do Kiekrza, kursy linii 243 do Wir realizowane s\u0105 tylko do ul. Kr\u0119tej w Luboniu, a kursy linii 251 do Plewisk realizowane s\u0105 tylko do przystanku \u201eJunikowo Stacja\u201d - informuje MPK.\n\nW sobot\u0119, 13 czerwca, mamy sobotni rozk\u0142ad jazdy. Pami\u0119tajmy jednak, \u017ce od tej nocy linia 243 wznawia kursy do Wir, 251 do Plewisk, a 239 podejmuje normalne kursy do Starzyn. Tak\u017ce i tej nocy mi\u0119dzy godz. 23.00 a 1.30 autobusy linii \u201eza tramwaj\u201d T21 maj\u0105 je\u017adzi\u0107 co 15 minut.\n\nZobacz te\u017c: Lednica 2020: Zobacz zdj\u0119cia z wyj\u0105tkowego Spotkania M\u0142odych. W tym roku odby\u0142o si\u0119 pod has\u0142em \"Ca\u0142y Tw\u00f3j\" W niedziel\u0119, 14 czerwca, rozk\u0142ad \u015bwi\u0105teczny, linia 164 zachowuje objazd przez D\u0105browskiego, Roosevelta i Alej\u0119 Wielkopolsk\u0105 w obu kierunkach, ale linie 236 i 246 pojad\u0105 swoj\u0105 sta\u0142a tras\u0105, bez objazdu przez Alej\u0119 Wielkopolsk\u0105.\n\nPolska sta\u0142a si\u0119 bezpieczna", "keywords": [], "meta_keywords": ["Bo\u017ce Cia\u0142o w Poznaniu", "procesje Bo\u017cego Cia\u0142a Pozna\u0144", "rozk\u0142ad jazdy Bo\u017ce Cia\u0142o Pozna\u0144", "maseczki procesje Bo\u017cego Cia\u0142a", "bo\u017ce cia\u0142o 2020"], "tags": ["pozna\u0144 dekad\u0119 temu", "pozna\u0144 zdj\u0119cia", "prezent", "pozna\u0144 na zdj\u0119ciach", "maseczki procesje Bo\u017cego Cia\u0142a", "procesje Bo\u017cego Cia\u0142a Pozna\u0144", "rozk\u0142ad jazdy Bo\u017ce Cia\u0142o Pozna\u0144", "toru\u0144", "rachmistrzowie", "pozna\u0144 stare zdj\u0119cia", "licytacje", "zmiany pozna\u0144", "komornik", "marcin mroczek", "bo\u017ce cia\u0142o 2020", "m jak mi\u0142o\u015b\u0107", "\u015blub", "zmiany w rozk\u0142adzie jazdy", "b\u0142ad google", "google", "gus", "aplikacja google", "Narodowy Spis Powszechny Ludno\u015bci i Mieszka\u0144", "rozk\u0142ad jazdy", "android", "dom", "Bo\u017ce Cia\u0142o w Poznaniu", "smartfony", "pozna\u0144 archiwalne", "wesele", "licytacje komornicze"], "authors": ["Grzegorz Oko\u0144ski", "Robert Wozniak"], "publish_date": "Tue Jun  9 14:48:59 2020", "summary": "", "article_html": "", "meta_description": "Ju\u017c w czwartek uroczysto\u015b\u0107 Bo\u017cego Cia\u0142a. W naszym mie\u015bcie odb\u0119dzie si\u0119 centralna procesja, jak r\u00f3wnie\u017c mniejsze procesje lokalne, organizowane przez parafie we w\u0142asnym zakresie w obr\u0119bie ko\u015bcio\u0142a. Sprawd\u017a \u015bwi\u0105teczny rozk\u0142ad jazdy MPK i dowiedz si\u0119, jakie obostrzenia b\u0119d\u0105 obowi\u0105zywa\u0107.", "meta_lang": "pl", "meta_favicon": "https://s-nsk.ppstatic.pl/assets/nsk/v1.99.1/images/_sites/favicon/png/180/naszemiasto.png", "meta_data": {"viewport": "width=device-width, initial-scale=1.0", "google-site-verification": "WcL3xqX8SIWy2nLyCBjViAbQOyDm0EDhn6HBSGWEHv0", "site.name": "Pozna\u0144 Nasze Miasto", "fb": {"app_id": 235398489840878, "admins": 538240225, "pages": 307711715911452}, "description": "Ju\u017c w czwartek uroczysto\u015b\u0107 Bo\u017cego Cia\u0142a. W naszym mie\u015bcie odb\u0119dzie si\u0119 centralna procesja, jak r\u00f3wnie\u017c mniejsze procesje lokalne, organizowane przez parafie we w\u0142asnym zakresie w obr\u0119bie ko\u015bcio\u0142a. Sprawd\u017a \u015bwi\u0105teczny rozk\u0142ad jazdy MPK i dowiedz si\u0119, jakie obostrzenia b\u0119d\u0105 obowi\u0105zywa\u0107.", "robots": "max-snippet:-1, max-image-preview:large, max-video-preview:-1", "thumbnail": "https://d-art.ppstatic.pl/kadry/k/r/cb/f1/5edf8499e85cb_o_small.jpg", "keywords": "Bo\u017ce Cia\u0142o w Poznaniu, procesje Bo\u017cego Cia\u0142a Pozna\u0144, rozk\u0142ad jazdy Bo\u017ce Cia\u0142o Pozna\u0144, maseczki procesje Bo\u017cego Cia\u0142a, bo\u017ce cia\u0142o 2020", "og": {"title": "Zobacz tras\u0119 i sprawd\u017a dojazd na centraln\u0105 procesj\u0119 Bo\u017cego Cia\u0142a w Poznaniu", "description": "&nbsp;", "type": "article", "locale": "pl_PL", "site_name": "Pozna\u0144 Nasze Miasto", "image": {"identifier": "https://d-art.ppstatic.pl/kadry/k/r/cb/f1/5edf8499e85cb_o_original.jpg", "height": 1000, "width": 1500, "type": "image/jpeg"}, "url": "https://poznan.naszemiasto.pl/zobacz-trase-i-sprawdz-dojazd-na-centralna-procesje-bozego/ar/c1-7748101"}, "twitter": {"description": "&nbsp;", "card": "summary_large_image", "title": "Zobacz tras\u0119 i sprawd\u017a dojazd na centraln\u0105 procesj\u0119 Bo\u017cego Cia\u0142a w Poznaniu", "image": "https://d-art.ppstatic.pl/kadry/k/r/cb/f1/5edf8499e85cb_o_full.jpg"}, "article": {"published_time": "2020-06-09T14:48:59.000000+02:00", "modified_time": "2020-06-09T14:48:59.000000+02:00", "publisher": "https://www.facebook.com/naszemiastopl/", "author": "Grzegorz Oko\u0144ski", "tag": "bo\u017ce cia\u0142o 2020"}, "msapplication-TileColor": "#265aff", "theme-color": "#265aff"}, "canonical_link": "https://poznan.naszemiasto.pl/zobacz-trase-i-sprawdz-dojazd-na-centralna-procesje-bozego/ar/c1-7748101"}