{"source_url": "https://www.repubblica.it", "url": "https://www.repubblica.it/politica/2020/04/16/news/zingaretti_salvini_fontana_riaperture_lombardia-254158090/?rss", "title": "Fase 2, l'ira di Zingaretti: \"No a furbizie, le regole siano nazionali\". Salvini: \"Riaprire o il Paese muore\"", "top_image": "https://www.repstatic.it/content/nazionale/img/2020/04/16/093351144-0422c8b3-ab4c-4564-ab1d-fb9e1a586980.jpg", "meta_img": "https://www.repstatic.it/content/nazionale/img/2020/04/16/093351144-0422c8b3-ab4c-4564-ab1d-fb9e1a586980.jpg", "images": ["https://www.repstatic.it/content/nazionale/img/2020/04/16/093349579-42fef9e8-6a17-4bf9-a72c-04763fb81ea5.jpg", "https://www.gelestatic.it/thimg/uQaIqSRq8KeScxb0jotjmay_pXU=/93x93/smart/https%3A//www.repstatic.it/content/nazionale/img/2020/04/23/073637480-cb5511dd-5fca-4a6b-81de-3e6ba4246c71.jpg", "https://secure-it.imrworldwide.com/cgi-bin/m?ci=kataweb-it&cg=0&cc=0&ts=noscript", "https://www.gelestatic.it/thimg/_dsmUmGFDmrPh41k5csNZqsIYvM=/93x93/smart/https%3A//www.repstatic.it/content/nazionale/img/2020/04/23/162715893-a0a723a8-b860-40db-b457-e438e0bf6a23.jpg", "https://www.repstatic.it/cless/main/nazionale/2013-v1/img/common/repubblica-logo-small.png", "https://cdn.gelestatic.it/kataweb/ilmiolibro/2018/06/scrivere_un_libro_box_ok-300x176.png", "https://www.repstatic.it/content/nazionale/img/2020/04/16/093351144-0422c8b3-ab4c-4564-ab1d-fb9e1a586980.jpg", "https://googleads.g.doubleclick.net/pagead/viewthroughconversion/967792575/?value=0&guid=ON&script=0", "https://www.gelestatic.it/thimg/0rD52X3L5WwNs7aOZJlz7n_JJLo=/93x93/smart/https%3A//www.repstatic.it/content/localirep/img/rep/2020/04/21/131917572-f1c1f881-0c55-4033-9986-923ef75cc082.jpg", "https://www.repstatic.it/content/localirep/img/rep/2020/04/15/224246158-912c248c-bf10-4d35-afbf-14b60f00e7d2.jpg"], "movies": [], "text": "Un balletto infinito di dichiarazioni, correzioni di rotta, polemiche. Sulla fase due si sta consumando una battaglia politica che ha al centro la Lombardia e lo scontro tra Lega e governo. Ma anche il governatore del Veneto, Luca Zaia, sostiene (come il presidente lombardo Fontana) che \"se ci sono i presupposti di natura sanitaria dal mondo scientifico, dal 4 maggio o anche prima si pu\u00f2 aprire con tutto\". E aggiunge: \"\"Noi, in Veneto, abbiamo completato il nostro master plan per la riapertura, abbiamo voluto scrivere delle regole che siano uguali per tutti. Le affronteremo domani pomeriggio con l'assessore regionale alla sanit\u00e0 con le parti sociali\".Stamattina- protagonista nell'ultimo mese e mezzo di un'alternanza frenetica tra allarmi e inviti a riaprire tutto - torna alla carica: \"Sono contento che la regione Lombardia abbia dato un segnale di speranza e di ripartenza a tutta l'Italia, ovviamente rispettando le regole di sicurezza per la salute. Penso che restare in casa ancora per settimane, tenere chiusi negozi, uffici e aziende ancora per settimane o mesi, rischi di portare alla morte economica, sociale e culturale il Paese intero\". Poi aggiunge: \"Se la scuola riaprisse l'11 maggio io i miei figli li manderei a scuola\", purch\u00e9 siano garantiti \"sanificazione, distanze e dispositivi di protezione\".Parole che arrivano dopo l'accelerazione di ieri del governatore Fontana sulla riapertura della Lombardia il 4 maggio (salvo una frenata serale: \"Sono stato frainteso\"). Ed ecco chedice basta: \"L'uscita dal lockdown deve avvenire, ma avvenga dentro tempi e regole nazionali da individuare in fretta senza furbizie. Cos'altro deve accadere per capire che i nostri destini di italiani e di europei sono legati? E che ci\u00f2 che accade a una Regione condiziona pesantemente ci\u00f2 che accade su tutto il resto del Paese?\". E conclude: \"Errare \u00e8 umano, perseverare \u00e8 diabolico\". Un riferimento implicito a quanto sta accadendo nella regione Lombardia.\n\nStessi argomenti, stamattina a Circo Massimo su Radio capital, dalla sottosegretaria alla Salute: \"Da parte della regione Lombardia dal primo giorno in poi \u00e8 stato un continuo disattendere o comunque contraddire le indicazioni del governo\", ha detto. Per questo \"ci dobbiamo interrogare se non sia una ragione fondamentalmente politica quella che li porta a prendere le distanze dall'unica misura che \u00e8 stata utile, cio\u00e8 il lockdown\".Forti perplessit\u00e0, sulle intenzioni della regione Lombardia, erano arrivate anche dal sindaco di Milano,che a Repubblica dice: \"La Lega in due giorni passa dal terrore al liberi tutti\". E stamattina rincara la dose : \"La mia idea \u00e8 che ieri mattina Salvini ha detto 'gli italiani sono stufi di stare in casa, riapriamo' e Regione Lombardia ha eseguito\".", "keywords": [], "meta_keywords": ["coronavirus", "nicola zingaretti"], "tags": [], "authors": ["Di Annalisa Cuzzocrea"], "publish_date": "Thu Apr 16 00:00:00 2020", "summary": "", "article_html": "", "meta_description": "Veneto e Lombardia chiedono di ripartire il 4 maggio. Ma Il segretario dem risponde alle accelerazioni che arrivano anche dalla Lega: \"Cos'altro deve", "meta_lang": "it", "meta_favicon": "https://www.repstatic.it/cless/main/nazionale/2013-v1/img/common/favicon/favicon-152.png", "meta_data": {"description": "Veneto e Lombardia chiedono di ripartire il 4 maggio. Ma Il segretario dem risponde alle accelerazioni che arrivano anche dalla Lega: \"Cos'altro deve", "keywords": "coronavirus,nicola zingaretti", "news_keywords": "coronavirus,nicola zingaretti", "tags": "coronavirus,nicola zingaretti", "application-name": "Repubblica.it", "viewport": "width=1024", "image_thumb_src": "https://www.repstatic.it/content/nazionale/img/2020/04/16/093349579-42fef9e8-6a17-4bf9-a72c-04763fb81ea5.jpg", "thumb": "https://www.repstatic.it/content/nazionale/img/2020/04/16/093349579-42fef9e8-6a17-4bf9-a72c-04763fb81ea5.jpg", "msapplication-task": "name=Repubblica TV;action-uri=http://tv.repubblica.it/;icon-uri=https://www.repubblica.it/static/images/homepage/2010/favicon.ico", "msapplication-tooltip": "Naviga sul sito de La Repubblica.it", "msapplication-starturl": "http://www.repubblica.it/", "msapplication-window": "width=1024;height=768", "msapplication-TileColor": "#FFFFFF", "msapplication-TileImage": "https://www.repstatic.it/cless/main/nazionale/2013-v1/img/common/favicon/favicon-144.png", "fb": {"app_id": 182234715127717}, "og": {"site_name": "la Repubblica", "type": "article", "title": "Fase 2, l'ira di Zingaretti: \"No a furbizie, le regole siano nazionali\". Salvini: \"Riaprire o il Paese muore\"", "description": "Veneto e Lombardia chiedono di ripartire il 4 maggio. Ma Il segretario dem risponde alle accelerazioni che arrivano anche dalla Lega: \"Cos'altro deve", "image": "https://www.repstatic.it/content/nazionale/img/2020/04/16/093351144-0422c8b3-ab4c-4564-ab1d-fb9e1a586980.jpg", "url": "https://www.repubblica.it/politica/2020/04/16/news/zingaretti_salvini_fontana_riaperture_lombardia-254158090/"}, "article": {"publisher": "https://www.facebook.com/Repubblica", "published_time": "2020-04-16T07:31Z", "modified_time": "2020-04-16T13:22Z", "section": "Politica"}, "twitter": {"card": "summary_large_image", "site": "@repubblica", "title": "Fase 2, l'ira di Zingaretti: \"No a furbizie, le regole siano nazionali\". Salvini: \"Riaprire o il Paese muore\"", "description": "Veneto e Lombardia chiedono di ripartire il 4 maggio. Ma Il segretario dem risponde alle accelerazioni che arrivano anche dalla Lega: \"Cos'altro deve", "image": "https://www.repstatic.it/content/nazionale/img/2020/04/16/093351144-0422c8b3-ab4c-4564-ab1d-fb9e1a586980.jpg", "url": "https://www.repubblica.it/politica/2020/04/16/news/zingaretti_salvini_fontana_riaperture_lombardia-254158090/"}, "gs": {"twitter": {"text": "Fase 2, l'ira di Zingaretti: \"No a furbizie, le regole siano nazionali\". Salvini: \"Riaprire o il Paese muore\""}}}, "canonical_link": "https://www.repubblica.it/politica/2020/04/16/news/zingaretti_salvini_fontana_riaperture_lombardia-254158090/"}