{"source_url": "https://web.archive.org", "url": "https://web.archive.org/web/20200416231538id_/https://nczas.com/2020/04/06/krzysztof-bosak-demaskuje-brudne-zagrywki-pis-to-trik-majacy-obejsc-wyniki-przegranego-glosowania/", "title": "Krzysztof Bosak demaskuje brudne zagrywki PiS: \u201eTo trik, maj\u0105cy obej\u015b\u0107 wyniki przegranego g\u0142osowania\u201d", "top_image": "https://nczas.com/wp-content/uploads/2020/03/Krzysztof-Bosak-1.jpg", "meta_img": "https://nczas.com/wp-content/uploads/2020/03/Krzysztof-Bosak-1.jpg", "images": ["https://nczas.com/wp-content/uploads/2020/01/pilne-218x150.jpg", "https://nczas.com/wp-content/uploads/2020/03/Krzysztof-Bosak-1.jpg", "https://nczas.com/wp-content/uploads/2019/07/logo_nczas_najwyzszy-czas.png", "https://nczas.com/wp-content/uploads/2020/03/pijani_alkohol-100x70.jpg", "https://nczas.com/wp-content/uploads/2019/12/magda_gessler_tvn-218x150.jpg", "https://nczas.com/wp-content/uploads/2016/10/logo_nczas.png", "https://nczas.com/wp-content/uploads/2020/02/w\u0142ochy_koronawirus_nczas-100x70.jpg", "https://nczas.com/wp-content/uploads/2020/04/bosak-giertych-218x150.jpg", "https://nczas.com/wp-content/uploads/2019/12/noz_nozownik_morderstwo-100x70.jpg", "https://nczas.com/wp-content/uploads/2020/01/pilne-100x70.jpg", "https://nczas.com/wp-content/uploads/2019/12/Dorota-Rabczewska-St\u0119pie\u0144-218x150.jpg", "https://mc.yandex.ru/watch/52995412", "https://nczas.com/wp-content/uploads/2020/03/minister_zdrowia_lukasz_szumowski-1-218x150.jpg", "https://nczas.com/wp-content/uploads/2020/02/w\u0142ochy_koronawirus_nczas-218x150.jpg", "https://nczas.com/wp-content/uploads/2020/03/Krzysztof-Bosak-1-696x464.jpg", "https://nczas.com/wp-content/uploads/2020/04/dps-bochnia-Dydo-Rozniecki-100x70.jpg", "https://nczas.com/wp-content/uploads/2020/04/dps-bochnia-Dydo-Rozniecki-218x150.jpg", "https://nczas.com/wp-content/uploads/2020/04/bosak-giertych-100x70.jpg", "https://nczas.com/wp-content/uploads/2020/02/Elektrownia-j\u0105drowa-w-Gessenheim-we-Francji-Fot.-Wikipedia-100x70.jpg", "https://nczas.com/wp-content/uploads/2019/08/piasek_nczas-100x70.jpg"], "movies": [], "text": "Reklama / Advertisement\n\nPiS przegra\u0142o pierwsze g\u0142osowanie w Sejmie ws. wprowadzenia do porz\u0105dku obrad obecnego posiedzenia projektu PiS ws g\u0142osowania korespondencyjnego. Teraz partia rz\u0105dz\u0105ca sk\u0142ada jeszcze raz tak sam projekt. Krzysztof Bosak z Konfederacji uwa\u017ca to za trik. G\u0142osowanie trwa.\n\n\u2013 Nowy projekt jest to\u017csamy z poprzednim, w sprawie kt\u00f3rego PiS przegra\u0142 g\u0142osowanie w Sejmie. Z\u0142o\u017cenie nowego projektu jest trikiem w celu obej\u015bcia wynik\u00f3w przegranego g\u0142osowania. Jeste\u015bmy przeciwni g\u0142osowaniu w 100 proc. korespondencyjnemu w czasach epidemii, poniewa\u017c nasze pa\u0144stwo nigdy takiego g\u0142osowania nie prowadzi\u0142o i nie jest do niego przygotowane \u2013 oceni\u0142 kandydat Konfederacji na prezydenta Krzysztof Bosak.\n\nM\u00f3wi\u0105c pro\u015bciej \u2013 PiS chce jeszcze raz procedowa\u0107 projekt, kt\u00f3ry Sejm odrzuci\u0142. Pos\u0142owie PiS udaj\u0105 jednak, \u017ce jest to nowy projekt.\n\nReklama / Advertisement\n\nZa w\u0142\u0105czeniem projektu do porz\u0105dku obrad opowiedzia\u0142o si\u0119: 228, przeciw by\u0142o 228, wstrzyma\u0142o si\u0119 3. Wniosek o w\u0142\u0105czenie projektu do porz\u0105dku obrad nie uzyska\u0142 wi\u0119c wi\u0119kszo\u015bci. Z klubu PiS 3 pos\u0142\u00f3w g\u0142osowa\u0142o przeciw (Grzegorz Puda z PiS oraz Wojciech Maksymowicz i Micha\u0142 Wypij z Porozumienia), a 3 wstrzyma\u0142o si\u0119 od g\u0142osu \u2013 Jaros\u0142aw Gowin, Iwona Micha\u0142ek i Magdalena Sroka (wszyscy z Porozumienia).\n\n\u0179r\u00f3d\u0142o: PAP, Nczas.com", "keywords": [], "meta_keywords": [""], "tags": [], "authors": [], "publish_date": "Mon Apr  6 00:00:00 2020", "summary": "", "article_html": "", "meta_description": "PiS przegra\u0142o pierwsze g\u0142osowanie w Sejmie ws. wprowadzenia do porz\u0105dku obrad obecnego posiedzenia projektu PiS ws g\u0142osowania korespondencyjnego. Teraz", "meta_lang": "pl", "meta_favicon": "https://nczas.com/wp-content/uploads/2019/12/favicon-nczas.png", "meta_data": {"viewport": "width=device-width, initial-scale=1.0", "description": "PiS przegra\u0142o pierwsze g\u0142osowanie w Sejmie ws. wprowadzenia do porz\u0105dku obrad obecnego posiedzenia projektu PiS ws g\u0142osowania korespondencyjnego. Teraz", "robots": "max-snippet:-1, max-image-preview:large, max-video-preview:-1", "og": {"locale": "pl_PL", "type": "article", "title": "Krzysztof Bosak demaskuje brudne zagrywki PiS: \"To trik, maj\u0105cy obej\u015b\u0107 wyniki przegranego g\u0142osowania\" - NCZAS.COM", "description": "PiS przegra\u0142o pierwsze g\u0142osowanie w Sejmie ws. wprowadzenia do porz\u0105dku obrad obecnego posiedzenia projektu PiS ws g\u0142osowania korespondencyjnego. Teraz", "url": "https://nczas.com/2020/04/06/krzysztof-bosak-demaskuje-brudne-zagrywki-pis-to-trik-majacy-obejsc-wyniki-przegranego-glosowania/", "site_name": "NCZAS.COM", "updated_time": "2020-04-06T18:24:54+00:00", "image": {"identifier": "https://nczas.com/wp-content/uploads/2020/03/Krzysztof-Bosak-1.jpg", "secure_url": "https://nczas.com/wp-content/uploads/2020/03/Krzysztof-Bosak-1.jpg", "width": 1200, "height": 800}}, "article": {"publisher": "https://www.facebook.com/nczas", "section": "Wiadomo\u015bci", "published_time": "2020-04-06T18:25:41+00:00", "modified_time": "2020-04-06T18:24:54+00:00"}, "twitter": {"card": "summary_large_image", "description": "PiS przegra\u0142o pierwsze g\u0142osowanie w Sejmie ws. wprowadzenia do porz\u0105dku obrad obecnego posiedzenia projektu PiS ws g\u0142osowania korespondencyjnego. Teraz", "title": "Krzysztof Bosak demaskuje brudne zagrywki PiS: \"To trik, maj\u0105cy obej\u015b\u0107 wyniki przegranego g\u0142osowania\" - NCZAS.COM", "image": "https://nczas.com/wp-content/uploads/2020/03/Krzysztof-Bosak-1.jpg"}, "generator": "WordPress 5.4", "onesignal": "wordpress-plugin"}, "canonical_link": "https://nczas.com/2020/04/06/krzysztof-bosak-demaskuje-brudne-zagrywki-pis-to-trik-majacy-obejsc-wyniki-przegranego-glosowania/"}