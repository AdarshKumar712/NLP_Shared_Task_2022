{"source_url": "https://web.archive.org", "url": "https://web.archive.org/web/20210225165800id_/https://tr.sputniknews.com/guney_amerika/202002121041392022-petrol-sirketinin-eski-brezilyali-yoneticisi-meksikali-savcilarin-talebiyle-ispanyada-gozaltina/", "title": "Petrol \u015firketinin eski Brezilyal\u0131 y\u00f6neticisi, Meksikal\u0131 savc\u0131lar\u0131n talebiyle \u0130spanya'da g\u00f6zalt\u0131na al\u0131nd\u0131", "top_image": "https://cdntr1.img.sputniknews.com/images/103920/02/1039200282.jpg", "meta_img": "https://cdntr1.img.sputniknews.com/images/103920/02/1039200282.jpg", "images": ["https://cdntr1.img.sputniknews.com/img/103920/02/1039200257_0:0:1024:553_1000x541_80_0_0_905847623c8e5849b28ec4ba8a14d8cc.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdntr1.img.sputniknews.com/images/103920/02/1039200282.jpg", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "https://cdntr1.img.sputniknews.com/i/avatar-default.png", "https://web.archive.org/services/counter/?project=&obj_id=1041392022&obj_type=article&action_type=&ts=1614272279", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E"], "movies": [], "text": "Meksika Ba\u015fsavc\u0131s\u0131 Alejandro Gertz Manero, \u00fclkesinde kat\u0131ld\u0131\u011f\u0131 bir radyo program\u0131nda, hakk\u0131nda uluslararas\u0131 yakalama emri olan Brezilyal\u0131 y\u00f6netici Lozoya'n\u0131n \u0130spanyol polisi taraf\u0131ndan g\u00f6zalt\u0131na al\u0131nd\u0131\u011f\u0131n\u0131 duyurdu.\n\nBa\u015fsavc\u0131l\u0131k, Odebrecht ile r\u00fc\u015fvet ili\u015fkisi kurduklar\u0131 \u015f\u00fcphesiyle ge\u00e7en y\u0131l Lozoya ve eski Pemex y\u00f6neticileri hakk\u0131nda adli soru\u015fturma ba\u015flatm\u0131\u015ft\u0131.\n\nOdebrecht yetkilileri, ABD Adalet Bakanl\u0131\u011f\u0131n\u0131n aleyhlerinde a\u00e7t\u0131\u011f\u0131 davada, adli uzla\u015fma anla\u015fmas\u0131 kapsam\u0131nda, 2010-2014 y\u0131llar\u0131nda ihale alma kar\u015f\u0131l\u0131\u011f\u0131nda Pemex yetkililerine 10.5 milyon dolar r\u00fc\u015fvet verdi\u011fini itiraf etmi\u015fti.\n\nEski Devlet Ba\u015fkan\u0131 Enrique Pena Nieto'ya yak\u0131nl\u0131\u011f\u0131yla bilinen Lozoya, o d\u00f6nemde \u015firketin \u00fcst y\u00f6neticisi olarak g\u00f6rev yapm\u0131\u015ft\u0131.\n\nLozoya, Odebrech ile ilgili Meksika'da a\u00e7\u0131lan soru\u015fturmada g\u00f6z alt\u0131na al\u0131nan ilk isim oldu.\n\nOdebrecht r\u00fc\u015fvet skandal\u0131\n\nLatin Amerika'daki Odebrecht soru\u015fturmalar\u0131, \u015firket y\u00f6neticilerinin ABD'de g\u00f6r\u00fclen bir davada Adalet Bakanl\u0131\u011f\u0131 ile vard\u0131klar\u0131 adli uzla\u015fma anla\u015fmas\u0131 kapsam\u0131nda 10 Latin Amerika ve 2 Afrika \u00fclkesinde yetkililere r\u00fc\u015fvet verdiklerini itiraf etmeleriyle ba\u015flam\u0131\u015ft\u0131.\n\nOdebrecht y\u00f6neticileri, petro-kimya \u015firketi Braskem'in Meksika petrol \u015firketi Pemex'ten ihale almak i\u00e7in 2010-2014 y\u0131llar\u0131nda \u015firket y\u00f6neticilerine 10,5 milyon dolar r\u00fc\u015fvet verdi\u011fini kabul etmi\u015fti.\n\nBu \u00fclkelerden Peru, Arjantin, Meksika, Dominik Cumhuriyeti, Kolombiya, Ekvador ve Venez\u00fcella, kendi \u00fclkelerinde \u015firketin faaliyetlerine ili\u015fkin yolsuzluk soru\u015fturmalar\u0131 a\u00e7m\u0131\u015ft\u0131.", "keywords": [], "meta_keywords": ["Meksika", "Brezilya", "\u0130spanya", "Petroleos Mexicanos (Pemex)", "Emilio Lozoya", "Odebrecht", "r\u00fc\u015fvet", "g\u00f6zalt\u0131"], "tags": ["Odebrecht", "Petroleos Mexicanos (Pemex)", "Meksika", "\u0130spanya", "Brezilya", "R\u00fc\u015fvet", "Emilio Lozoya", "G\u00f6zalt\u0131"], "authors": [], "publish_date": null, "summary": "", "article_html": "", "meta_description": "Brezilyal\u0131 in\u015faat firmas\u0131 Odebrecht'ten r\u00fc\u015fvet almakla su\u00e7lanan devlete ait\u00a0petrol \u015firketi Petroleos Mexicanos'un (Pemex) eski y\u00f6neticisi\u00a0Emilio Lozoya'n\u0131n Meksikal\u0131...", "meta_lang": "tr", "meta_favicon": "https://cdntr2.img.sputniknews.com/i/sputnik.png", "meta_data": {"description": "Brezilyal\u0131 in\u015faat firmas\u0131 Odebrecht'ten r\u00fc\u015fvet almakla su\u00e7lanan devlete ait\u00a0petrol \u015firketi Petroleos Mexicanos'un (Pemex) eski y\u00f6neticisi\u00a0Emilio Lozoya'n\u0131n Meksikal\u0131...", "keywords": "Meksika, Brezilya, \u0130spanya, Petroleos Mexicanos (Pemex), Emilio Lozoya, Odebrecht, r\u00fc\u015fvet, g\u00f6zalt\u0131", "news_keywords": "Meksika, Brezilya, \u0130spanya, Petroleos Mexicanos (Pemex), Emilio Lozoya, Odebrecht, r\u00fc\u015fvet, g\u00f6zalt\u0131", "robots": "all", "format-detection": "telephone=no", "analytics": {"site_domain": "tr.sputniknews.com", "article_id": 1041392022, "p_ts": 1581535451, "rubric": "guney_amerika", "tags": "G\u00f6zalt\u0131, R\u00fc\u015fvet, Petroleos Mexicanos (Pemex), Odebrecht, Emilio Lozoya, \u0130spanya, Meksika, Brezilya"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "site": "@sputnik_TR", "url": "https://tr.sputniknews.com/guney_amerika/202002121041392022-petrol-sirketinin-eski-brezilyali-yoneticisi-meksikali-savcilarin-talebiyle-ispanyada-gozaltina/", "title": "Petrol \u015firketinin eski Brezilyal\u0131 y\u00f6neticisi, Meksikal\u0131 savc\u0131lar\u0131n talebiyle \u0130spanya'da g\u00f6zalt\u0131na al\u0131nd\u0131", "description": "Brezilyal\u0131 in\u015faat firmas\u0131 Odebrecht'ten r\u00fc\u015fvet almakla su\u00e7lanan devlete ait\u00a0petrol \u015firketi Petroleos Mexicanos'un (Pemex) eski y\u00f6neticisi\u00a0Emilio Lozoya'n\u0131n Meksikal\u0131...", "image": "https://tr.sputniknews.com/sharing_snippet/1041392022.png?1581535451"}, "fb": {"app_id": 1649800968572061, "pages": 325770234130103}, "apple-itunes-app": "app-id=969452947, app-argument=com.sputniknews://article?issuer_id=17&issuer_article_id=1041392022", "google-play-app": "app-id=com.sputniknews.sputnik", "og": {"title": "Petrol \u015firketinin eski Brezilyal\u0131 y\u00f6neticisi, Meksikal\u0131 savc\u0131lar\u0131n talebiyle \u0130spanya'da g\u00f6zalt\u0131na al\u0131nd\u0131", "url": "https://tr.sputniknews.com/guney_amerika/202002121041392022-petrol-sirketinin-eski-brezilyali-yoneticisi-meksikali-savcilarin-talebiyle-ispanyada-gozaltina/", "type": "website", "description": "Brezilyal\u0131 in\u015faat firmas\u0131 Odebrecht'ten r\u00fc\u015fvet almakla su\u00e7lanan devlete ait\u00a0petrol \u015firketi Petroleos Mexicanos'un (Pemex) eski y\u00f6neticisi\u00a0Emilio Lozoya'n\u0131n Meksikal\u0131...", "image": {"identifier": "https://cdntr1.img.sputniknews.com/images/103920/02/1039200282.jpg", "width": 705, "height": 375}}, "lastmod": "2020-02-13T04:03:10Z", "pubdate": "2020-02-12T22:24:11Z", "url_type": "usual"}, "canonical_link": "https://tr.sputniknews.com/guney_amerika/202002121041392022-petrol-sirketinin-eski-brezilyali-yoneticisi-meksikali-savcilarin-talebiyle-ispanyada-gozaltina/"}