{"source_url": "https://web.archive.org", "url": "https://web.archive.org/web/20220203175514id_/https://www.lagone.it/2020/06/29/rolling-stones-avvertono-trump-non-usare-nostri-pezzi/", "title": "Rolling Stones avvertono Trump, non usare i nostri pezzi", "top_image": "https://www.lagone.it/wp-content/uploads/2020/06/7-22.jpg", "meta_img": "https://www.lagone.it/wp-content/uploads/2020/06/7-22.jpg", "images": ["https://www.lagone.it/wp-content/uploads/2020/06/7-22.jpg", "https://www.lagone.it/wp-content/uploads/2022/01/prima-pagina-N.-414-e1643447462511.jpg", "https://www.lagone.it/wp-content/uploads/2021/01/logo-footer.png", "https://www.lagone.it/wp-content/uploads/2021/01/lagonex1.png"], "movies": [], "text": "E minacciano azioni legali\n\nI Rolling Stones hanno messo in guardia Donald Trump che se continuer\u00e0 ad usare i loro pezzi nei suoi eventi elettorali rischier\u00e0 azioni legali. Lo riporta la Bbc. Il presidente americano ha utilizzato la celebre \u2018You Can\u2019t Always Get What You Want\u2019 nel suo ultimo comizio a Tulsa, in Oklahoma. Il brano era gi\u00e0 stato suonato durante la campagna per le elezioni del 2016 e gi\u00e0 allora la band inglese aveva chiarito in un tweet che \u2018I Rolling Stones non sostengono Trump\u2019. Adesso il loro team di avvocati ha contattato l\u2019agenzia che si occupa dei diritti musicali, la Bmi, per bloccare lo sfruttamento non autorizzato della loro musica dopo che precedenti \u201crichieste sono state ignorate\u201d.\n\nMick Jagger e compagni non sono le uniche rockstar a non gradire l\u2019associazione dei loro pezzi con Trump.\n\nQualche settimana fa la famiglia di Tom Petty ha chiesto ufficialmente alla campagna del presidente non usare pi\u00f9 i suoi brani dopo che \u2018I won\u2019t back down\u2019 era stata suonata sempre a Tulsa. \u201cNon avrebbe mai voluto che una sua canzona fosse usata per una campagna d\u2019odio\u201d, ha scritto su Twitter la famiglia del musicista morto nel 2017 a 66 anni.\n\n(Ansa)", "keywords": [], "meta_keywords": [""], "tags": ["rolling stones diffidano trump"], "authors": ["Per Favore Inserisci Il Tuo Nome Qui"], "publish_date": "Mon Jun 29 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "https://www.lagone.it/wp-content/uploads/2021/01/logo-lagone-fav.png", "meta_data": {"viewport": "width=device-width, initial-scale=1.0", "robots": "index, follow, max-image-preview:large, max-snippet:-1, max-video-preview:-1", "og": {"locale": "it_IT", "type": "article", "title": "Rolling Stones avvertono Trump, non usare i nostri pezzi - Associazione L'agone Nuovo", "url": "https://www.lagone.it/2020/06/29/rolling-stones-avvertono-trump-non-usare-nostri-pezzi/", "site_name": "Associazione L'agone Nuovo", "image": {"identifier": "https://www.lagone.it/wp-content/uploads/2020/06/7-22.jpg", "width": 457, "height": 611}}, "article": {"publisher": "https://www.facebook.com/lagone.it", "published_time": "2020-06-29T09:46:18+00:00", "modified_time": "2020-06-29T03:46:31+00:00"}, "twitter": {"label1": "Scritto da", "data1": "Editor 1", "label2": "Tempo di lettura stimato", "data2": "1 minuto"}, "generator": "WordPress 5.8.3", "msvalidate.01": "884DFD1493F1AAE4C8FAD086A1CAC1E3"}, "canonical_link": "https://www.lagone.it/2020/06/29/rolling-stones-avvertono-trump-non-usare-nostri-pezzi/"}