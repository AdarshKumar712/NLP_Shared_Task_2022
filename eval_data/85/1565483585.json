{"source_url": "https://web.archive.org", "url": "https://web.archive.org/web/20220110040211id_/https://kresy.pl/wydarzenia/ministerstwo-zdrowia-wzrost-liczby-zakazen-koronawirusem-w-polsce-kolejna-ofiara-smiertelna/", "title": "Ministerstwo Zdrowia: Wzrost liczby zaka\u017ce\u0144 koronawirusem w Polsce. Kolejna ofiara \u015bmiertelna", "top_image": "https://kresy.pl/wp-content/uploads/2020/03/covid-19-Fot.-Pixabay.jpg", "meta_img": "https://kresy.pl/wp-content/uploads/2020/03/covid-19-Fot.-Pixabay.jpg", "images": ["https://kresy.pl/wp-content/uploads/2021/12/Wladimir-Putin.-Fot.-TASS-Walerij-Szarifulin.jpg", "https://kresy.pl/wp-content/uploads/2017/03/kresy_logo_header_vector_full.svg", "https://kresy.pl/wp-content/uploads/2021/12/Zaprzysiezenie-nowego-kanclerza-Austrii-zr.-Twitter.png", "https://kresy.pl/wp-content/uploads/2021/02/blinken-chwali-inicjatywe-trojmo.jpg", "https://kresy.pl/wp-content/uploads/2020/08/Szczepionka-\u017ar.-Pixino-scaled.jpg", "https://kresy.pl/wp-content/uploads/2018/06/aysvtlpp1llsgieamahws6xpqlog1ewc.jpg", "https://web.archive.org/wp-content/uploads/2017/03/kresy_logo_footer_vector.svg", "https://kresy.pl/wp-content/uploads/2020/04/pxfuel.com_.jpg", "https://adserver.kresy.pl/www/delivery/avw.php?zoneid=155&cb=&n=a027ce45&ct0=INSERT_ENCODED_CLICKURL_HERE", "https://kresy.pl/wp-content/uploads/2021/10/Sejm-IX-2021-r.-Fot.-Kancelaria-Sejmu-Twitter-scaled.jpg", "https://kresy.pl/wp-content/uploads/2021/12/DJI_0041.jpg", "https://kresy.pl/wp-content/uploads/2021/11/zr.-Twitter-2-1.png", "https://kresy.pl/wp-content/uploads/2018/11/vat-fot-flickr.jpg", "https://kresy.pl/wp-content/uploads/2020/05/communion-3587130_1920-180x180.jpg", "https://kresy.pl/wp-content/uploads/2017/09/abw.jpg", "https://kresy.pl/wp-content/uploads/2021/12/0510_morahalom.jpg", "https://kresy.pl/wp-content/uploads/2020/04/Piotr-M\u00fcller.-Fot.-wikimedia-180x180.jpg", "http://adserver.kresy.pl/www/delivery/avw.php?zoneid=144&cb=INSERT_RANDOM_NUMBER_HERE&n=acd4a7ef&ct0=INSERT_ENCODED_CLICKURL_HERE", "https://kresy.pl/wp-content/uploads/2020/01/Coronaviruses_004_lores-180x180.jpg", "https://adserver.kresy.pl/www/delivery/avw.php?zoneid=153&cb=&n=a39d5064&ct0=INSERT_ENCODED_CLICKURL_HERE", "http://adserver.kresy.pl/www/delivery/avw.php?zoneid=149&cb=INSERT_RANDOM_NUMBER_HERE&n=a7c7aa72&ct0=INSERT_ENCODED_CLICKURL_HERE", "https://kresy.pl/wp-content/uploads/2020/02/Hacker.-Fot.-wikimedia.jpg", "https://kresy.pl/wp-content/uploads/2019/08/dwnld1756490226-180x180.jpg", "https://kresy.pl/wp-content/uploads/2017/02/531367b5c3860cbb8d1ba76b8c217ed1.-80x80.jpg", "https://kresy.pl/wp-content/uploads/2021/11/Premier-Morawiecki-prezentuje-tarcze-antyinflacyjna.-Fot.-KPRM-Twitter.jpg", "https://kresy.pl/wp-content/uploads/2018/10/wegrzy-z-zakarpacia-fot.jpg", "https://kresy.pl/wp-content/uploads/2021/12/zr.-Straz-Graniczna-Twitter.png", "https://kresy.pl/wp-content/uploads/2021/12/\u0412\u0430\u0434\u0438\u043c_\u041a\u0440\u0430\u0441\u043d\u043e\u0441\u0435\u043b\u044c\u0441\u043a\u0438\u0439_\u0441_\u043f\u0438\u0441\u0442\u043e\u043b\u0435\u0442\u043e\u043c.jpg", "https://kresy.pl/wp-content/uploads/2020/04/371d32d7264cac16095e58caa483a7b6_1585733494_extra_large-80x80.jpeg", "https://adserver.kresy.pl/www/delivery/avw.php?zoneid=156&cb=&n=a344f7ef&ct0=INSERT_ENCODED_CLICKURL_HERE", "https://kresy.pl/wp-content/uploads/2020/05/school-\u017ar.-wikipedia-180x180.jpg", "https://www.paypalobjects.com/pl_PL/i/scr/pixel.gif", "https://adserver.kresy.pl/www/delivery/avw.php?zoneid=147&cb=&n=a8b51eac&ct0=INSERT_ENCODED_CLICKURL_HERE", "https://kresy.pl/wp-content/uploads/2021/12/Sala-plenarna-Bundestagu-zr.-Wikipedia.jpg", "https://adserver.kresy.pl/www/delivery/avw.php?zoneid=151&cb=&n=a4dfcc22&ct0=INSERT_ENCODED_CLICKURL_HERE", "https://kresy.pl/wp-content/uploads/2020/12/Tomorrow-belongs-to-me-22.png", "https://kresy.pl/wp-content/uploads/2020/03/covid-19-Fot.-Pixabay.jpg", "https://kresy.pl/wp-content/uploads/2020/03/covid-19-Fot.-Pixabay-970x542-1.jpg", "https://kresy.pl/wp-content/uploads/2021/12/Neftali-Benett-i-szejk-Mohammed-ibn-Zajed-al-Nahjan.-Fot.-Twitter-@IsraeliPM.jpg", "https://kresy.pl/wp-content/uploads/2021/05/Wasyl-Bodnar-i-Marcin-Przydacz-podczas-konsultacji-w-Warszawie.-Fot.-Ambasada-Ukrainy-w-Polsce-Twitter.jpg", "https://kresy.pl/wp-content/uploads/2020/03/\u0142\u00f3d\u017a-greckiej-stra\u017cy-przybrze\u017cnej-180x180.jpg", "https://kresy.pl/wp-content/uploads/2017/02/9ab14eca83da3430e4c98dbabd5618a8..jpg", "https://adserver.kresy.pl/www/delivery/avw.php?zoneid=148&cb=&n=a19af6ed&ct0=INSERT_ENCODED_CLICKURL_HERE", "https://kresy.pl/wp-content/uploads/2020/04/Emmanuel-Macron.-Fot.-wikimedia.org_.jpg", "https://kresy.pl/wp-content/uploads/2020/04/Michael_Kretschmer-autor_Pawel-Sosnowski_-\u017ar.-wikipedia-180x180.jpg", "https://kresy.pl/wp-content/uploads/2020/05/Testy-ogniowe-systemu-Neptun.-Fot.-\u0141ucz-YouTube.jpg", "https://kresy.pl/wp-content/uploads/2021/12/zr.-lubuska-policja.png", "https://kresy.pl/wp-content/uploads/2021/05/mini2-40.jpg", "http://adserver.kresy.pl/www/delivery/avw.php?zoneid=145&cb=INSERT_RANDOM_NUMBER_HERE&n=a500fe26&ct0=INSERT_ENCODED_CLICKURL_HERE", "https://kresy.pl/wp-content/uploads/2021/11/zr.-Twitter-4.png", "https://kresy.pl/wp-content/uploads/2017/04/przemyslaw-zurawski-vel-grajewski-fot-youtube-com.jpg"], "movies": [], "text": "W \u015brod\u0119 po po\u0142udniu Ministerstwo Zdrowia poinformowa\u0142o o kolejnych 73 przypadkach zaka\u017cenia koronawirusem. \u0141\u0105czna liczba potwierdzonych przypadk\u00f3w zaka\u017cenia wirusem wynosi aktualnie 2420. Poinformowano tak\u017ce o \u015bmierci kolejnej osoby \u2013 do tej pory w Polsce z powodu choroby COVID-19 zmar\u0142o 36 os\u00f3b.\n\nResort zdrowia potwierdzi\u0142 w \u015brod\u0119 po po\u0142udniu nowe 73 przypadki zaka\u017cenia koronawirusem oraz poinformowa\u0142 o kolejnym zgonie z powodu choroby COVID-19. Aktualny bilans wygl\u0105da nast\u0119puj\u0105co: 2420 osoby zaka\u017cone i 36 ofiar \u015bmiertelnych.\n\nZobacz tak\u017ce: Polska firma zacznie sprzeda\u017c szybkich test\u00f3w na koronawirusa\n\n\u201eMamy 73 nowe przypadki zaka\u017cenia koronawirusem, potwierdzone pozytywnym wynikiem test\u00f3w laboratoryjnych. Potwierdzone przypadki dotycz\u0105: 20 os\u00f3b z woj. dolno\u015bl\u0105skiego, 13 os\u00f3b z woj. \u0142\u00f3dzkiego, 9 os\u00f3b z woj. ma\u0142opolskiego, 8 os\u00f3b z woj. podlaskiego, 5 os\u00f3b z woj. \u015bwi\u0119tokrzyskiego, 5 os\u00f3b z woj. podkarpackiego, 5 os\u00f3b z woj. lubuskiego, 3 os\u00f3b z woj. zachodniopomorskiego, 3 os\u00f3b z woj. opolskiego, 2 os\u00f3b z woj. pomorskiego\u201d \u2013 czytamy w komunikacie ministerstwa.\n\nPoinformowano tak\u017ce o kolejnym przypadku \u015bmiertelnym. \u201eZ przykro\u015bci\u0105 informujemy o \u015bmierci kolejnej osoby zaka\u017conej koronawirusem. Jest to 51-letni m\u0119\u017cczyzna hospitalizowany w Tychach\u201d \u2013 poda\u0142 resort.\n\n(3/3) Jednocze\u015bnie z przykro\u015bci\u0105 informujemy o \u015bmierci kolejnej osoby zaka\u017conej koronawirusem. Jest to 51-letni m\u0119\u017cczyzna hospitalizowany w Tychach. W sumie liczba zaka\u017conych koronawirusem: 2420/36 (wszystkie pozytywne przypadki/w tym osoby zmar\u0142e). \u2014 Ministerstwo Zdrowia (@MZ_GOV_PL) April 1, 2020\n\nWe wtorek premier Mateusz Morawiecki og\u0142osi\u0142 wprowadzenie kolejnych obostrze\u0144 w zwi\u0105zku z rozprzestrzenianiem si\u0119 w Polsce epidemii koronawirusa. \u201eMusimy zrobi\u0107 wszystko, \u017ceby unikn\u0105\u0107 najgorszego scenariusza. Dlatego, w wyniku naszych obserwacji i analiz, podj\u0119li\u015bmy kolejne decyzje dotycz\u0105ce nast\u0119pnych obostrze\u0144\u201d \u2013 o\u015bwiadczy\u0142 szef rz\u0105du podczas konferencji prasowej.\n\nW mocy nadal pozostaj\u0105 ograniczenia w przemieszczaniu si\u0119 wszystkich os\u00f3b. W dalszym ci\u0105gu nie mo\u017cna wychodzi\u0107 z domu z wyj\u0105tkiem: dojazdu do pracy, wolontariatu na rzecz walki z COVID-19 oraz za\u0142atwiania spraw niezb\u0119dnych do \u017cycia codziennego.\n\nZobacz tak\u017ce: Zobacz tak\u017ce: \u015awiatowa rewolucja koronawirusa\n\nTwitter MZ / Kresy.pl", "keywords": [], "meta_keywords": [""], "tags": ["Ministerstwo Zdrowia", "pandemia epidemia", "Polska", "Wydarzenia", "spo\u0142ecze\u0144stwo", "koronawirus", "COVID-19"], "authors": ["Mateusz P\u0142awski"], "publish_date": "Wed Apr  1 13:46:47 2020", "summary": "", "article_html": "", "meta_description": "W \u015brod\u0119 po po\u0142udniu Ministerstwo Zdrowia poinformowa\u0142o o nowych potwierdzonych przypadkach zaka\u017cenia koronawirusem oraz o kolejnym zgonie z powodu choroby COVID-19.", "meta_lang": "pl", "meta_favicon": "https://kresy.pl/wp-content/uploads/2017/03/kresy_logo_header_vector-1.svg", "meta_data": {"viewport": "width=device-width, initial-scale=1, maximum-scale=1", "robots": "index, follow, max-image-preview:large, max-snippet:-1, max-video-preview:-1", "description": "W \u015brod\u0119 po po\u0142udniu Ministerstwo Zdrowia poinformowa\u0142o o nowych potwierdzonych przypadkach zaka\u017cenia koronawirusem oraz o kolejnym zgonie z powodu choroby COVID-19.", "og": {"locale": "pl_PL", "type": "article", "title": "Ministerstwo Zdrowia: Wzrost liczby zaka\u017ce\u0144 koronawirusem w Polsce. Kolejna ofiara \u015bmiertelna", "description": "W \u015brod\u0119 po po\u0142udniu Ministerstwo Zdrowia poinformowa\u0142o o nowych potwierdzonych przypadkach zaka\u017cenia koronawirusem oraz o kolejnym zgonie z powodu choroby COVID-19.", "url": "https://kresy.pl/wydarzenia/ministerstwo-zdrowia-wzrost-liczby-zakazen-koronawirusem-w-polsce-kolejna-ofiara-smiertelna/", "site_name": "Kresy.pl", "image": "https://kresy.pl/wp-content/uploads/2020/03/covid-19-Fot.-Pixabay.jpg"}, "article": {"publisher": "https://facebook.com/KresyPL/", "published_time": "2020-04-01T13:46:47+00:00"}, "twitter": {"card": "summary", "creator": "@kresypl", "site": "@kresypl", "label1": "Napisane przez", "data1": "Mateusz P\u0142awski", "label2": "Szacowany czas czytania", "data2": "2 minuty"}, "fb": {"admins": 1313922530, "app_id": 135654636480702}, "generator": "WordPress 5.8.2", "msapplication-TileImage": "https://kresy.pl/wp-content/uploads/2020/12/cropped-KRESY-circle-512-270x270.png"}, "canonical_link": "https://kresy.pl/wydarzenia/ministerstwo-zdrowia-wzrost-liczby-zakazen-koronawirusem-w-polsce-kolejna-ofiara-smiertelna/"}