{"source_url": "https://web.archive.org", "url": "https://web.archive.org/web/20200201134614id_/https://www.agenzianova.com/a/5e3406017e1791.86497918/2790402/2020-01-31/coronavirus-consiglio-dei-ministri-dichiara-lo-stato-di-emergenza", "title": "Coronavirus: Consiglio dei ministri dichiara lo stato di emergenza", "top_image": "https://www.agenzianova.com/themes/agenzianova/images/frontend/social/twitter_image_src.png", "meta_img": "https://www.agenzianova.com/themes/agenzianova/images/frontend/social/twitter_image_src.png", "images": ["https://www.agenzianova.com/themes/agenzianova/images/frontend/frame/news/linked.gif", "https://cdn.agenzianova.com/html/agenzianova/box/scarica_app/disponibile_su_google_play.png", "https://www.facebook.com/tr?id=423651367999996&ev=PageView&noscript=1", "https://www.agenzianova.com/themes/agenzianova/images/frontend/frame/header/logo.png", "https://www.agenzianova.com/themes/agenzianova/images/frontend/frame/header/icon_rss.gif", "https://cdn.agenzianova.com/banner/agenzianova/Leonardo-20180612-728-x-90_AgenziaNova.jpg", "https://web.archive.org/files/html/servizi_italiani/icone/panorama_energia.gif", "https://www.agenzianova.com/themes/agenzianova/images/frontend/social/twitter_image_src.png", "https://cdn.agenzianova.com/html/agenzianova/box/scarica_app/scarica_su_apple_store.png", "https://web.archive.org/files/html/servizi_italiani/icone/difesa_e_sicurezza.gif", "https://web.archive.org/files/html/servizi_italiani/icone/l_italia_vista_dagli_altri.gif", "https://www.agenzianova.com/themes/agenzianova/images/frontend/frame/header/icon_facebook.gif", "https://web.archive.org/files/html/servizi_italiani/icone/speciale-energia.jpg", "https://www.agenzianova.com/themes/agenzianova/images/frontend/frame/header/icon_twitter.gif", "https://cdn.agenzianova.com/banner/agenzianova/scarica_ticker.gif", "https://web.archive.org/files/html/servizi_italiani/icone/panorama_internazionale.gif", "https://web.archive.org/files/html/servizi_italiani/icone/speciale-difesa.jpg", "https://cdn.agenzianova.com/html/servizi_italiani/icone/atlantide.gif", "https://cdn.agenzianova.com/banner/agenzianova/arab_news.jpg", "https://web.archive.org/files/html/servizi_italiani/icone/business-news.jpg", "https://web.archive.org/files/html/servizi_italiani/icone/speciale-infrastrutture.jpg", "https://cdn.agenzianova.com/html/servizi_italiani/icone/mezzaluna.gif", "https://web.archive.org/files/html/servizi_italiani/icone/finestra_sul_mondo.gif", "https://web.archive.org/files/html/servizi_italiani/icone/panorama_arabo.gif", "https://web.archive.org/files/html/servizi_italiani/icone/visto_dalla_cina.gif", "https://cdn.agenzianova.com/html/servizi_italiani/icone/corno_d_africa.gif"], "movies": [], "text": "Coronavirus: Consiglio dei ministri dichiara lo stato di emergenza\n\n\u00a9 Agenzia Nova - Riproduzione riservata\n\n- E' terminato a palazzo Chigi il Consiglio dei ministri che ha deliberato, a quanto si apprende, lo stato di emergenza \"in conseguenza del rischio sanitario connesso all'insorgenza di patologie derivanti da agenti virali trasmissibili\", come si legge nell'ordine del giorno della riunione. Restano infatti confermati i due casi di infezione \"che riguardano due turisti cinesi arrivati da pochi giorni in Italia\". Lo ha detto ieri il presidente del Consiglio, Giuseppe Conte, nel corso della conferenza stampa a palazzo Chigi dopo il vertice di maggioranza in presenza del ministro della Salute, Roberto Speranza. \"Non ci siamo fatti trovare impreparati\", ha aggiunto il premier per poi precisare: \"Il ministro Speranza ha gi\u00e0 adottato un'ordinanza che chiude il traffico aereo da e per la Cina. Siamo il primo paese dell'Unione europea che adotta una misura cautelativa di questo genere\". \"Voglio rassicurare tutti i cittadini che sono gi\u00e0 state predisposte tutte le misure precauzionali per isolare questi due casi e ci sono attente verifiche per ricostruire il percorso dei due cittadini cinesi e isolare i loro passaggi per evitare qualsiasi rischio ulteriore\", ha precisato Conte. \"Assicuro - ha concluso - che non c'\u00e8 alcun motivo di creare panico e allarme sociale\". La tempestivit\u00e0 con la quale \"i due turisti cinesi sono stati ricoverati, fa ritenere che non ci siano persone esposte \". E' quanto ha fatto sapere Giuseppe Ippolito, direttore scientifico dell'Istituto nazionale di Malattie infettive Spallanzani, nel corso della conferenza stampa dei ieri a palazzo Chigi insieme al premier Conte e al ministro Speranza. I pazienti sono stati immediati ricoverati in isolamento e sono in buone condizioni. (segue) (Rin)", "keywords": [], "meta_keywords": ["Albania", "Ankara", "Atene", "Belgrado", "Bosnia", "Bucarest", "Bulgaria", "Chisinau", "Cipro", "Croazia", "Fyrom", "Grecia", "Kosovo", "Lubiana", "Moldova", "Montenegro", "Nicosia", "Podgorica", "Pristina", "Romania", "Sarajevo", "Serbia", "Skopje", "Slovenia", "Sofia", "Tirana", "Turchia", "Zagabria", "agenzia stampa", "agenzie stampa", "analisi", "attualit\u00e0", "balcani", "nord africa", "medio oriente", "energia", "cooperazione", "news", "economia", "esteri", "difesa", "giornalismo", "in breve", "informazione", "notizie", "politica", "primo piano", "finestra sul mondo"], "tags": [], "authors": [], "publish_date": "Fri Jan 31 00:00:00 2020", "summary": "", "article_html": "", "meta_description": "Attualit\u00e0, politica, economia, rassegna stampa internazionale. La prima agenzia per Balcani, Europa Orientale, Medio Oriente, Nord Africa. Clicca qui!", "meta_lang": "it", "meta_favicon": "https://www.agenzianova.com/themes/agenzianova/images/common/favicon.ico", "meta_data": {"generator": "BB", "robots": "index, follow", "description": "Attualit\u00e0, politica, economia, rassegna stampa internazionale. La prima agenzia per Balcani, Europa Orientale, Medio Oriente, Nord Africa. Clicca qui!", "keywords": "Albania, Ankara, Atene, Belgrado, Bosnia, Bucarest, Bulgaria, Chisinau, Cipro, Croazia, Fyrom, Grecia, Kosovo, Lubiana, Moldova, Montenegro, Nicosia, Podgorica, Pristina, Romania, Sarajevo, Serbia, Skopje, Slovenia, Sofia, Tirana, Turchia, Zagabria, agenzia stampa, agenzie stampa, analisi, attualit\u00e0, balcani, nord africa, medio oriente, energia, cooperazione, news, economia, esteri, difesa, giornalismo, in breve, informazione, notizie, politica, primo piano, finestra sul mondo", "language": "it", "og": {"locale": "it_IT", "type": "website", "site_name": "Agenzia Nova", "url": "https://www.agenzianova.com/a/5e3406017e1791.86497918/2790402/2020-01-31/coronavirus-consiglio-dei-ministri-dichiara-lo-stato-di-emergenza", "title": "Coronavirus: Consiglio dei ministri dichiara lo stato di emergenza", "description": "E' terminato a palazzo Chigi il Consiglio dei ministri che ha deliberato, a quanto si apprende, lo stato di emergenza \"in conseguenza del...", "image": "https://www.agenzianova.com/themes/agenzianova/images/frontend/social/twitter_image_src.png"}, "twitter": {"card": "summary_large_image", "site": "@agenzia_nova", "title": "Coronavirus: Consiglio dei ministri dichiara lo stato di emergenza", "description": "E' terminato a palazzo Chigi il Consiglio dei ministri che ha deliberato, a quanto si apprende, lo stato di emergenza \"in conseguenza del...", "image": "https://www.agenzianova.com/themes/agenzianova/images/frontend/social/twitter_image_src.png"}}, "canonical_link": "https://www.agenzianova.com/a/5e3406017e1791.86497918/2790402/2020-01-31/coronavirus-consiglio-dei-ministri-dichiara-lo-stato-di-emergenza"}