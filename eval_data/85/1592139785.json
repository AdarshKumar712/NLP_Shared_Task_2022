{"source_url": "https://web.archive.org", "url": "https://web.archive.org/web/20201104202404id_/https://www.egospodarka.pl/163407,Popyt-na-biurowce-w-regionach-nie-spada-Wynajmuje-glownie-branza-IT,1,78,1.html", "title": "Popyt na biurowce w regionach nie spada. Wynajmuje g\u0142\u00f3wnie bran\u017ca IT", "top_image": "https://s3.egospodarka.pl/grafika2/biura/Popyt-na-biurowce-w-regionach-nie-spada-Wynajmuje-glownie-branza-IT-229048-640x640.jpg", "meta_img": "https://s3.egospodarka.pl/grafika2/biura/Popyt-na-biurowce-w-regionach-nie-spada-Wynajmuje-glownie-branza-IT-229048-640x640.jpg", "images": ["https://s3.egospodarka.pl/grafika2/rynek-biurowy/Nieruchomosci-biurowe-w-2019-z-mocnym-wynikiem-226201-150x100crop.jpg", "https://s3.egospodarka.pl/grafika2/powierzchnie-biurowe/Powierzchnie-biurowe-w-Europie-Warszawa-liderem-w-regionie-CEE-230742-150x100crop.jpg", "https://s3.egospodarka.pl/grafika2/IKE/IKE-Plus-jak-oszczedzac-na-emeryture-bez-podatku-197188-150x100crop.jpg", "https://s3.egospodarka.pl/grafika2/rynek-biurowy/W-Lodzi-stawiaja-na-elastyczne-powierzchnie-biurowe-222860-150x100crop.jpg", "https://s3.egospodarka.pl/grafika2/linki-sponsorowane/Linki-sponsorowane-dofollow-nofollow-Jak-wykorzystac-linkowanie-w-reklamie-216282-150x100crop.jpg", "https://s3.egospodarka.pl/grafika2/wynajem-mieszkania/Wynajem-mieszkania-dobry-czas-dla-lokatorow-gorszy-na-wlascicieli-233683-150x100crop.jpg", "https://adserver.egospodarka.pl/adview.php?what=zone:154", "https://s3.egospodarka.pl/grafika2/biurowce/Biurowce-w-oczekiwaniu-na-najemcow-Coraz-wiecej-pustostanow-233678-150x100crop.jpg", "https://adserver.egospodarka.pl/adview.php?what=zone:49", "https://s3.egospodarka.pl/images-local/layout/ecommerce-ego.gif", "https://s3.egospodarka.pl/images-local/porady/experts_logos/911821_100x70.jpg?1341430758", "https://s3.egospodarka.pl/grafika2/ataki-hakerow-falszywe-wiadomosci/Poczta-Polska-ostrzega-przed-oszustami-Uwazaj-na-maile-z-jej-logo-233693-150x100crop.jpg", "https://s3.egospodarka.pl/grafika2/spadek/Spadek-jak-przekazac-nieruchomosc-tylko-jednemu-dziecku-233676-150x100crop.jpg", "https://s3.egospodarka.pl/grafika2/rynek-biurowy/Wysyp-biurowcow-w-Lodzi-223032-150x100crop.jpg", "https://s3.egospodarka.pl/grafika2/biura/Popyt-na-biurowce-w-regionach-nie-spada-Wynajmuje-glownie-branza-IT-229048-640x640.jpg", "https://s3.egospodarka.pl/images-local/layout/logo-small.gif", "https://s3.egospodarka.pl/images-local/layout/home2.gif", "https://s3.egospodarka.pl/grafika2/biura/Popyt-na-biurowce-w-regionach-nie-spada-Wynajmuje-glownie-branza-IT-229048-200x200.jpg", "https://s3.egospodarka.pl/grafika2/pozyczki-pozabankowe/Ranking-chwilowek-i-pozyczek-pozabankowych-216055-150x100crop.jpg", "https://s3.egospodarka.pl/grafika2//Kryzys-dopiero-nadejdzie-przedsiebiorco-pora-zapiac-pasy-232672-150x100crop.png", "https://s3.egospodarka.pl/grafika2/dlugoterminowy-wynajem-samochodow/Auto-na-abonament-zobacz-na-co-sie-stac-233681-150x100crop.jpg", "https://s3.egospodarka.pl/images-local/layout/art-soc/lee-friend.gif", "https://s3.egospodarka.pl/grafika2/tresci-wideo/Zenith-ciagle-nie-brakuje-pieniedzy-na-reklame-rozrywkowych-tresci-wideo-233670-150x100crop.jpg", "https://s3.egospodarka.pl/images-local/layout/egospodarka-logo.gif", "https://s3.egospodarka.pl/grafika2/podatek-od-najmu/Najem-prywatny-nie-na-znak-towarowy-233689-150x100crop.jpg", "https://s3.egospodarka.pl/images-local/layout/art-soc/lee-wykop.gif", "https://s3.egospodarka.pl/images-local/porady/experts_logos/1001100_100x70.jpg?1375735122", "https://s3.egospodarka.pl/grafika2/biura/Rekordowy-popyt-na-biura-poza-Warszawa-231477-150x100crop.jpg", "https://s3.egospodarka.pl/grafika2/bezpieczenstwo-IT/Cyberbezpieczenstwo-kopia-zapasowa-to-tylko-poczatek-poznaj-4-kolejne-kroki-233686-150x100crop.jpg", "https://s3.egospodarka.pl/grafika2/IKE/Duzy-odplyw-pieniedzy-z-IKE-i-IKZE-Emerytury-beda-nizsze-232616-50x33crop.jpg", "https://s3.egospodarka.pl/grafika2/kody-GTU/Nowy-JPK-VAT-nie-sposob-wykazac-wszystkie-podmioty-powiazane-233690-150x100crop.jpg", "https://adserver.egospodarka.pl/adview.php?what=zone:101", "https://s3.egospodarka.pl/grafika2/koszty-kredytu/Kredyty-hipoteczne-marze-stabilne-oprocentowanie-najnizsze-w-historii-233688-150x100crop.jpg", "https://s3.egospodarka.pl/images-local/porady/experts_logos/35998_100x70.jpg?1360319322", "https://adserver.egospodarka.pl/adview.php?what=zone:31", "https://s3.egospodarka.pl/grafika2/rynek-biurowy/Popyt-na-biurowce-w-Lodzi-nigdy-nie-byl-wyzszy-229128-150x100crop.jpg", "https://s3.egospodarka.pl/grafika2/rynek-biurowy/Hossa-na-rynku-biurowym-w-Lodzi-bedzie-trwac-222997-150x100crop.jpg", "https://s3.egospodarka.pl/images-local/layout/art-soc/lee-print.gif", "https://adserver.egospodarka.pl/adview.php?what=zone:26", "https://s3.egospodarka.pl/grafika2/biura/Biurowce-bez-pandemii-powstaje-108-nowych-obiektow-229732-150x100crop.jpg", "https://s3.egospodarka.pl/grafika2/zasob-mieszkan/Mieszkania-komunalne-zly-stan-techniczny-i-nawet-10-lat-czekania-233675-150x100crop.jpg", "https://s3.egospodarka.pl/grafika2/powierzchnie-handlowe/Centra-handlowe-w-tym-roku-nie-ma-co-liczyc-na-zaden-rekord-228956-150x100crop.jpg", "https://s3.egospodarka.pl/images-local/porady/experts_logos/794712_100x70.jpg?1365504288", "https://s3.egospodarka.pl/grafika2/obiekty-hotelowe/Hotele-w-Polsce-zwrot-na-dynamicznej-sciezce-wzrostu-229074-150x100crop.jpg", "https://s3.egospodarka.pl/grafika2/rynek-biurowy/Biurowce-w-Lodzi-kurs-na-1-mln-mkw-226874-150x100crop.jpg", "https://s3.egospodarka.pl/images-local/layout/senior-ego.gif", "https://s3.egospodarka.pl/grafika2/rynek-biurowy/Nie-tylko-powierzchnie-biurowe-Biznesowa-Lodz-kwitnie-223301-150x100crop.jpg"], "movies": [], "text": "Dobre wie\u015bci z rodzimego rynku biurowego. Najnowsze dane CBRE wyra\u017anie potwierdzaj\u0105, \u017ce biurowce zlokalizowane w regionach wykaza\u0142y si\u0119 wi\u0119ksz\u0105 odporno\u015bci\u0105 na COVID-19 ni\u017c ich europejskie odpowiedniki. W I kwartale br. popyt na powierzchnie biurowe w regionach si\u0119gn\u0105\u0142 220,2 tys. mkw., za co w 57% (127 tys. mkw.) odpowiada\u0142a wy\u0142\u0105cznie bran\u017ca IT.\n\nPrzeczytaj tak\u017ce: Biurowce w regionach oferuj\u0105 wi\u0119cej ni\u017c Warszawa\n\n- Za dobr\u0105 sytuacj\u0119 w Polsce odpowiedzialne by\u0142y przede wszystkim firmy z bran\u017cy IT. Nale\u017cy przy tym pami\u0119ta\u0107, \u017ce popyt na biurowce w regionach od lat nap\u0119dzaj\u0105 przede wszystkim mi\u0119dzynarodowe centra us\u0142ug wsp\u00f3lnych, czyli sektor BPO/SSC, kt\u00f3ry nadal b\u0119dzie lokowa\u0142 biznes w Polsce. Mimo spowolnienia, kt\u00f3re zapewne pojawi si\u0119 w II kwartale 2020 roku, wiele firm z bran\u017cy IT planuje dalszy rozw\u00f3j. Nadmieni\u0107 nale\u017cy tak\u017ce, \u017ce w wyniku stabilizacji gospodarek ju\u017c po pandemii Polska prawdopodobnie b\u0119dzie beneficjentem przetasowa\u0144 lokalizacyjnych biznesu SSC na \u015bwiecie. Aktualny kryzys pokaza\u0142 s\u0142abo\u015b\u0107 zabezpiecze\u0144 i mo\u017cliwo\u015bci kontynuacji biznesu szczeg\u00f3lnie w krajach Azji, kt\u00f3ra do tej pory wygrywa\u0142a wy\u015bcig o inwestor\u00f3w z krajami naszego regionu - m\u00f3wi Kamil Tyszkiewicz, dyrektor regionalny w Dziale Wynajmu Powierzchni Biurowych w CBRE.\n\nKliknij, aby powiekszy\u0107 fot. Kurt Kleemann - Fotolia.com Biurowiec Regionalne rynki biurowe odporne na wirusa. Najwi\u0119cej powierzchni wynaj\u0119\u0142y firmy IT.\n\nKrak\u00f3w, Wroc\u0142aw i \u0141\u00f3d\u017a na celowniku\n\nDeweloperzy nie zwalniaj\u0105 kroku\n\nO biuro naj\u0142atwiej w Poznaniu i Wroc\u0142awiu\n\n- Obecna sytuacja, wymuszaj\u0105ca prac\u0119 zdaln\u0105, b\u0119dzie szczeg\u00f3lnie wymagaj\u0105ca dla niekt\u00f3rych sektor\u00f3w, takich jak banki oraz niekt\u00f3re centra BPO. Jednak z drugiej strony wida\u0107, \u017ce rynek szybko przystosowa\u0142 si\u0119 do nowych reali\u00f3w i firmy zapewni\u0142y ci\u0105g\u0142o\u015b\u0107 us\u0142ug. Zdolno\u015b\u0107 bran\u017c do wspierania d\u0142ugoterminowej pracy zdalnej b\u0119dzie kluczowa dla przetrwania. Trzeba r\u00f3wnie\u017c pami\u0119ta\u0107, \u017ce sytuacja jest dynamiczna i trudno jest obecnie przewidzie\u0107 jak rynek zachowa si\u0119 w przysz\u0142o\u015bci. Wszystko zale\u017cy od czasu trwania pandemii. Wa\u017cnym elementem w najbli\u017cszym czasie b\u0119dzie tak\u017ce sam powr\u00f3t do biur i ich organizacja w nowych realiach sanitarnych. Stworzenie bezpiecznych warunk\u00f3w pracy b\u0119dzie kolejnym i jak\u017ce kluczowym wyzwaniem dla firm \u2013 dodaje Kamil Tyszkiewicz.\n\nPrzeczytaj tak\u017ce: Rekordowy popyt na biura poza Warszaw\u0105\n\nJak czytamy w komunikacie opublikowanym przez CBRE, 220,2 tys. mkw. powierzchni biurowych, kt\u00f3re wynaj\u0119to przez pierwsze trzy miesi\u0105ce br., to drugi kwartalny wynik w historii regionalnego rynku biurowego w naszym kraju. O takim ruchu wiele miast europejskich mog\u0142o wy\u0142\u0105cznie pomarzy\u0107.Na brak zainteresowania nie mog\u0142y narzeka\u0107 przede wszystkim biurowce zlokalizowane w Krakowie, Wroc\u0142awiu oraz na terenie \u0141odzi. Prawdopodobnie jednak najbli\u017csze miesi\u0105ce przynios\u0105 spadek dynamiki, co b\u0119dzie zwi\u0105zane z zaznaczaj\u0105c\u0105 si\u0119 w\u015br\u00f3d globalnych graczy postaw\u0105 oczekiwania - pisze CBRE.Zapotrzebowanie na biurowce w regionach w I kwartale 2020 roku okaza\u0142o si\u0119 niemal najwy\u017csze w historii \u2013 wynaj\u0119to a\u017c 220,2 tys. mkw. Tylko w IV kwartale 2018 mogli\u015bmy obserwowa\u0107 wy\u017csz\u0105 aktywno\u015b\u0107 najemc\u00f3w. Za ten rekordowy wynik odpowiada\u0142y przede wszystkim transakcje w Krakowie (27% og\u00f3\u0142u wynaj\u0119tej powierzchni), Wroc\u0142awiu (19%) oraz \u0141odzi (18%). To tak\u017ce miasta, w kt\u00f3rych najaktywniejszy sektor IT najcz\u0119\u015bciej szuka\u0142 nowego lokum.\u0141\u0105cznie w regionach w I kwartale 2020 roku wynaj\u0119to wi\u0119cej powierzchni biurowej ni\u017c w Warszawie, w kt\u00f3rej nowych najemc\u00f3w zyska\u0142o 138,9 tys. mkw.Nowe umowy, wraz z umowami przednajmu i w budynkach na u\u017cytek w\u0142a\u015bciciela, odpowiada\u0142y za 70% popytu. Wi\u0119kszo\u015b\u0107 tej powierzchni wynaj\u0119ta zosta\u0142a w budynkach w budowie (30% popytu). Renegocjowano umowy odpowiadaj\u0105ce za 18% popytu, a 12% powierzchni by\u0142o zwi\u0105zane z ekspansj\u0105 firm.W I kwartale 2020 roku w miastach regionalnych oddano pi\u0119\u0107 projekt\u00f3w, oferuj\u0105cych \u0142\u0105cznie 79,8 tys. mkw. powierzchni najmu. Najwi\u0119ksze z nich to kolejny etap kompleksu High 5ive w Krakowie (23,5 tys. mkw.) oraz pierwsza cz\u0119\u015b\u0107 kompleksu Face 2 Face w Katowicach (20 tys. mkw.).Og\u00f3lnie, ca\u0142a powierzchnia biurowa w regionach wynosi obecnie 5,5 mln mkw. W planach deweloper\u00f3w jest dostarczenie na rynek kolejnych 200 tys. mkw. do ko\u0144ca 2020 roku, nale\u017cy jednak mie\u0107 na uwadze mo\u017cliwe zmiany termin\u00f3w uzyskania pozwole\u0144 na u\u017cytkowanie i prawdopodobne op\u00f3\u017anienia na niekt\u00f3rych realizowanych projektach. W budowie pozostaje 800 tys. mkw. Najwi\u0119cej w Krakowie, Katowicach i Tr\u00f3jmie\u015bcie.Poziom niewynaj\u0119tych powierzchni biurowych w miastach regionalnych pozosta\u0142 na poziomie bliskim do tego z ko\u0144ca 2019 roku (9,4% - spadek o 0,2 pp.). Najwy\u017cszy wsp\u00f3\u0142czynnik powierzchni niewynaj\u0119tej odnotowano w Poznaniu (12,9%) i Wroc\u0142awiu (11,9%). O biuro najtrudniej za\u015b w Tr\u00f3jmie\u015bcie (4,1%) i Katowicach (6,2%). Czynsze w wi\u0119kszo\u015bci miast pozosta\u0142y na sta\u0142ym poziomie (\u015brednio 13,75 euro/mc/mkw.), wzros\u0142y nieznacznie w Krakowie, jednak w niekt\u00f3rych miastach ju\u017c teraz w\u0142a\u015bciciele budynk\u00f3w s\u0105 sk\u0142onni nieco obni\u017ca\u0107 stawki efektywne.Jak jednak podkre\u015bla Kamil Tyszkiewicz, najbli\u017csze miesi\u0105ce zaowocuj\u0105 raczej wzrostem pustostan\u00f3w, co zwi\u0105zane b\u0119dzie z wyhamowaniem aktywno\u015bci najemc\u00f3w. Ci ostatni przyst\u0105pi\u0105 najprawdopodobniej do rewizji swoich plan\u00f3w rozwojowych.", "keywords": [], "meta_keywords": ["biura", "biurowce", "rynek biurowy", "powierzchnie biurowe"], "tags": [], "authors": ["Kasat Sp. Z O.O."], "publish_date": null, "summary": "", "article_html": "", "meta_description": "Dobre wie\u015bci z rodzimego rynku biurowego. Najnowsze dane CBRE wyra\u017anie potwierdzaj\u0105, \u017ce biurowce zlokalizowane w regionach wykaza\u0142y si\u0119 wi\u0119ksz\u0105 odporno\u015bci\u0105 na COVID-19 ni\u017c ich europejskie ...", "meta_lang": "pl", "meta_favicon": "https://s3.egospodarka.pl/images-local/layout/favicon.ico", "meta_data": {"Author": "Kasat Sp. z o.o.", "description": "Dobre wie\u015bci z rodzimego rynku biurowego. Najnowsze dane CBRE wyra\u017anie potwierdzaj\u0105, \u017ce biurowce zlokalizowane w regionach wykaza\u0142y si\u0119 wi\u0119ksz\u0105 odporno\u015bci\u0105 na COVID-19 ni\u017c ich europejskie ...", "distribution": "GLOBAL", "keywords": "biura, biurowce, rynek biurowy, powierzchnie biurowe", "revisit-after": "7 Days", "robots": "all, follow, index", "viewport": "width=device-width, initial-scale=1", "MSSmartTagsPreventParsing": "TRUE", "og": {"title": "Popyt na biurowce w regionach nie spada. Wynajmuje g\u0142\u00f3wnie bran\u017ca IT", "type": "article", "url": "https://www.egospodarka.pl/163407,Popyt-na-biurowce-w-regionach-nie-spada-Wynajmuje-glownie-branza-IT,1,78,1.html", "site_name": "eGospodarka.pl", "description": "Dobre wie\u015bci z rodzimego rynku biurowego. Najnowsze dane CBRE wyra\u017anie potwierdzaj\u0105, \u017ce biurowce zlokalizowane w regionach wykaza\u0142y si\u0119 wi\u0119ksz\u0105 odporno\u015bci\u0105 na COVID-19 ni\u017c ich europejskie odpowiedniki. W I kwartale br. popyt na powierzchnie biurowe w regionach si\u0119gn\u0105\u0142 220,2 tys. mkw., za co w 57% (127 tys. mkw.) odpowiada\u0142a wy\u0142\u0105cznie bran\u017ca IT.", "image": "https://s3.egospodarka.pl/grafika2/biura/Popyt-na-biurowce-w-regionach-nie-spada-Wynajmuje-glownie-branza-IT-229048-640x640.jpg"}}, "canonical_link": "https://www.egospodarka.pl/163407,Popyt-na-biurowce-w-regionach-nie-spada-Wynajmuje-glownie-branza-IT,1,78,1.html"}