{"source_url": "https://web.archive.org", "url": "https://web.archive.org/web/20200827051558id_/https://www.repubblica.it/esteri/2020/06/18/news/facebook_cambia_linea_cancella_spot_del_team_trump_con_simbolo_nazista-259598336/", "title": "Facebook non perdona Trump: cancellato spot elettorale con simbolo nazista", "top_image": "https://www.repstatic.it/content/nazionale/img/2020/06/18/214518175-6483a827-2707-41de-9f1b-9b50984c600b.jpg", "meta_img": "https://www.repstatic.it/content/nazionale/img/2020/06/18/214518175-6483a827-2707-41de-9f1b-9b50984c600b.jpg", "images": ["https://www.repstatic.it/content/nazionale/img/2020/05/28/113513697-bb285769-3e51-473f-9afc-89f20cdaed42.jpg", "https://cdn.gelestatic.it/kataweb/ilmiolibro/2018/06/scrivere_un_libro_box_ok-300x176.png", "https://www.repstatic.it/content/nazionale/img/2020/06/18/214516715-dd966533-d063-4927-b1ea-c5721bc4a975.jpg", "https://www.repstatic.it/cless/main/nazionale/2013-v1/img/common/repubblica-logo-small.png", "https://www.repstatic.it/content/nazionale/img/2020/05/28/035132757-8697665f-ae5f-45bb-b3e7-bc4ff237f068.jpg", "https://secure-it.imrworldwide.com/cgi-bin/m?ci=kataweb-it&cg=0&cc=0&ts=noscript", "https://www.repstatic.it/content/nazionale/img/2020/06/18/214518175-6483a827-2707-41de-9f1b-9b50984c600b.jpg"], "movies": [], "text": "- Dopo le polemiche per il 'non interventismo' contro il presidente Trump, Facebook questa volta non fa sconti: il social network ha cancellato uno spot elettorale della campagna diper aver violato le norme che vietano \"messaggi di incitamento all'odio\".Tra i simboli utilizzati nelle pubblicit\u00e0 andate sugli account ufficiali del presidente e del suo vice,, ce ne sarebbe uno che richiama quelli adottati dai nazisti per \"marchiare\" le divise consegnate agli ebrei del campo di Auschwitz: un triangolo rosso capovolto.\n\nIl simbolo, che venne usato dal regime nazista per indicare tutti gli avversari politici, \u00e8 apparso in un messaggio elettorale a firma \"Team Trump\" in cui si attaccavano \"i pericolosi criminali dei gruppi di estrema sinistra\", invitando i sostenitori repubblicani a sostenere la battaglia del presidente contro l'Antifa, il gruppo degli anarchici antifascisti.La campagna di Trump si \u00e8 difesa, sostenendo che, in realt\u00e0, il triangolo rosso capovolto era un \"simbolo usato dalla Antifa\".Poche ore pi\u00f9 tardi, il presidente degli Stati Uniti \u00e8 stato vittima di un'altra censura, questa volta da parte di Twitter. Il tycoon ha postato una versione taroccata di un video molto popolare sui social dal 2019, in cui due bimbi, uno bianco e uno afroamericano corrono l'uno verso l'altro per abbracciarsi. In quello postato da Trump si vede invece un bimbo bianco inseguire quello nero con sotto la scritta \"Bambino terrorizzato fugge da bambino razzista\".L'obiettivo del presidente americano era, in teoria, di sensibilizzare i suoi follower sulle fake news. Il tweet non \u00e8 stato rimosso ma sotto \u00e8 comparsa la dicitura \"Contenuto multimediale manipolato\".", "keywords": [], "meta_keywords": [""], "tags": [], "authors": [], "publish_date": "Thu Jun 18 00:00:00 2020", "summary": "", "article_html": "", "meta_description": "Nelle scorse settimane il social network si era distinto per la politica di non intervento contro i controversi messaggi social del presidente Usa, che ha", "meta_lang": "it", "meta_favicon": "https://www.repstatic.it/cless/main/nazionale/2013-v1/img/common/favicon/favicon-152.png", "meta_data": {"description": "Nelle scorse settimane il social network si era distinto per la politica di non intervento contro i controversi messaggi social del presidente Usa, che ha", "application-name": "Repubblica.it", "viewport": "width=1024", "image_thumb_src": "https://www.repstatic.it/content/nazionale/img/2020/06/18/214516715-dd966533-d063-4927-b1ea-c5721bc4a975.jpg", "thumb": "https://www.repstatic.it/content/nazionale/img/2020/06/18/214516715-dd966533-d063-4927-b1ea-c5721bc4a975.jpg", "msapplication-task": "name=Repubblica TV;action-uri=http://tv.repubblica.it/;icon-uri=https://www.repubblica.it/static/images/homepage/2010/favicon.ico", "msapplication-tooltip": "Naviga sul sito de La Repubblica.it", "msapplication-starturl": "http://www.repubblica.it/", "msapplication-window": "width=1024;height=768", "msapplication-TileColor": "#FFFFFF", "msapplication-TileImage": "https://www.repstatic.it/cless/main/nazionale/2013-v1/img/common/favicon/favicon-144.png", "fb": {"app_id": 182234715127717}, "og": {"site_name": "la Repubblica", "type": "article", "title": "Facebook non perdona Trump: cancellato spot elettorale con simbolo nazista", "description": "Nelle scorse settimane il social network si era distinto per la politica di non intervento contro i controversi messaggi social del presidente Usa, che ha", "image": "https://www.repstatic.it/content/nazionale/img/2020/06/18/214518175-6483a827-2707-41de-9f1b-9b50984c600b.jpg", "url": "https://www.repubblica.it/esteri/2020/06/18/news/facebook_cambia_linea_cancella_spot_del_team_trump_con_simbolo_nazista-259598336/"}, "article": {"publisher": "https://www.facebook.com/Repubblica", "published_time": "2020-06-18T19:42Z", "modified_time": "2020-06-19T07:48Z", "section": "Esteri"}, "twitter": {"card": "summary_large_image", "site": "@repubblica", "title": "Facebook non perdona Trump: cancellato spot elettorale con simbolo nazista", "description": "Nelle scorse settimane il social network si era distinto per la politica di non intervento contro i controversi messaggi social del presidente Usa, che ha", "image": "https://www.repstatic.it/content/nazionale/img/2020/06/18/214518175-6483a827-2707-41de-9f1b-9b50984c600b.jpg", "url": "https://www.repubblica.it/esteri/2020/06/18/news/facebook_cambia_linea_cancella_spot_del_team_trump_con_simbolo_nazista-259598336/"}, "gs": {"twitter": {"text": "Facebook non perdona Trump: cancellato spot elettorale con simbolo nazista"}}}, "canonical_link": "https://www.repubblica.it/esteri/2020/06/18/news/facebook_cambia_linea_cancella_spot_del_team_trump_con_simbolo_nazista-259598336/"}