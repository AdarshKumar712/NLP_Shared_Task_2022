{"source_url": "https://www.positanonews.it", "url": "https://www.positanonews.it/2020/02/penisola-sorrentina-prevenzione-coronavirus-settimana-prossima-riunione-sindaci/3365033/", "title": "Penisola sorrentina, prevenzione coronavirus: settimana prossima l\u2019Asl in riunione con i sindaci", "top_image": "https://www.positanonews.it/photogallery_new/images/2020/02/medici-coronavirus-3275045.660x368.jpg", "meta_img": "https://www.positanonews.it/photogallery_new/images/2020/02/medici-coronavirus-3275045.660x368.jpg", "images": ["https://www.positanonews.it/photogallery_new/images/2020/02/carnevale-di-termini-2020-3275100.150x113.jpg", "https://www.positanonews.it/photogallery_new/images/2020/02/sconcerto-a-sant-agnello-per-il-sequestro-dell-housing-sociale-3274771.316x176.jpg", "https://www.positanonews.it/wp-content/themes/edidesk-child/img/pon.png", "https://www.positanonews.it/photogallery_new/images/2020/01/coronavirus-3273119.660x368.jpg", "https://www.positanonews.it/photogallery_new/images/2020/02/chiesa-milano-lombardia-3275127.660x368.jpg", "https://www.positanonews.it/photogallery_new/images/2020/01/coronavirus-due-casi-confermati-in-francia-3272807.660x368.jpg", "https://www.positanonews.it/photogallery_new/images/2019/12/quando-napoli-sognava-messi-3268891.660x368.jpg", "https://www.positanonews.it/photogallery_new/images/2019/11/maiori-gran-carnevale-2020-bozzetti-carri-allegorci-3264934.660x368.jpg", "https://www.positanonews.it/photogallery_new/images/2020/02/folgore-massa-sconfitta-galatina-3275061.150x113.jpg", "https://www.positanonews.it/photogallery_new/images/2020/01/ospedale-castiglione-3272073.316x176.jpg", "https://www.positanonews.it/photogallery_new/images/2020/02/rampa-via-boccaccio-3274766.316x176.jpg", "https://www.positanonews.it/photogallery_new/images/2020/02/coronavirus-test-3275082.150x113.jpg", "https://www.positanonews.it/photogallery_new/images/2015/01/sorrento-abusivi-del-turismo-1-jpg-212603.660x368.jpg", "https://www.positanonews.it/photogallery_new/images/2017/04/ambulanza-3182161.316x176.jpg", "https://www.positanonews.it/photogallery_new/images/2019/11/buongiorno-positanonews-3267184.316x176.jpg", "https://www.positanonews.it/photogallery_new/images/2020/02/quartetto-gemelli-milano-3274972.316x176.jpg", "https://www.positanonews.it/photogallery_new/images/2020/02/treno-brennero-coronavirus-3275128.660x368.jpg", "https://www.positanonews.it/photogallery_new/images/2020/02/carnevale-di-termini-2020-3275100.316x176.jpg", "https://www.positanonews.it/photogallery_new/images/2020/02/amalfi-le-immagini-del-funerale-del-maresciallo-perrelli-3274616.660x368.jpg", "https://www.positanonews.it/photogallery_new/images/2018/11/la-citta-di-napoli-freme-ancelotti-lancia-un-chiaro-messaggio-al-popolo-azzurro-scudetto-possibile-con-con-rinf-3236967.660x368.jpg", "https://www.positanonews.it/photogallery_new/images/2020/02/whatsapp-coronavirus-3275081.150x113.jpg", "https://www.positanonews.it/wp-content/uploads/2018/02/Logo-PositanoNews.png", "https://www.positanonews.it/photogallery_new/images/2020/02/gennaro-arma-3274953.316x176.jpg", "https://cdn4.3bmeteo.com/images/icone/loc_small_jpg/sereno.jpg", "https://www.positanonews.it/photogallery_new/images/2020/02/piano-di-sorrento-arriva-il-progetto-nautici-in-blu-promosso-dall-associazione-marevivo-3274784.660x368.jpg", "https://www.positanonews.it/photogallery_new/images/2020/02/album-di-default-3275124.660x368.jpg", "https://www.positanonews.it/photogallery_new/images/2020/02/don-rito-maresca-coronavirus-3275119.150x113.jpg", "https://www.positanonews.it/photogallery_new/images/2020/01/coronavirus-3273119.150x113.jpg", "https://www.positanonews.it/photogallery_new/images/2016/09/circumvesuviana1-jpg-267170.316x176.jpg", "https://www.positanonews.it/photogallery_new/images/2020/02/vico-equense-agriturismo-villa-chiara-a-pacognano-3274525.660x368.jpg", "https://www.positanonews.it/photogallery_new/images/2020/02/sosto-3275035.150x113.jpg", "https://www.positanonews.it/photogallery_new/images/2020/02/carnevale-di-termini-2020-3275097.316x176.jpg", "https://www.positanonews.it/photogallery_new/images/2020/02/medici-coronavirus-3275045.660x368.jpg", "https://www.positanonews.it/photogallery_new/images/2020/02/carnevale-a-termini-3275094.150x113.jpg", "https://www.positanonews.it/photogallery_new/images/2020/02/positano-proseguono-i-lavori-per-l-asfalto-in-via-pasitea-3274611.316x176.jpg", "https://www.positanonews.it/wp-content/themes/edidesk/img/avatar-non-presente.jpg", "https://www.positanonews.it/photogallery_new/images/2020/02/coronavirus-ospedale-cava-de-tirreni-3274958.316x176.jpg", "https://www.paypal.com/it_IT/i/scr/pixel.gif", "https://www.positanonews.it/photogallery_new/images/2020/02/album-di-default-3274345.316x176.jpg", "https://www.positanonews.it/wp-content/themes/edidesk/img/virgola-presscomm-white.png"], "movies": [], "text": "Ieri, ulteriormente preoccupati per i dati numerici che in poche ora hanno trasformato il nostro paese nel primo in Europa per numero di contagi coronavirus e in relazione alle misure prese dal Consiglio di Ministri, abbiamo avviato una serie di contatti con alcuni Sindaci dei Comuni della Penisola Sorrentina per valutare di organizzare un Confronto finalizzato a discutere la questione rapportata al nostro territorio.\n\nIn serata abbiamo appreso che il Direttore Sanitario dell\u2019Asl Na 3 Sud, Gennaro Sosto ha convocato per met\u00e0 settimana prossima (mercoled\u00ec o gioved\u00ec) i sindaci dei comuni di Vico Equense, Meta, Piano di Sorrento, Sant\u2019Agnello, Sorrento e Massa Lubrense per illustrare tutte le iniziative messe su dall\u2019Asl del territorio per prevenire e fronteggiare adeguatamente l\u2019espandersi del Coronavirus.\n\nPrendiamo atto di questa importantissima riunione perch\u00e9 sono tante e importanti le domande e gli interrogativi che si pongono i cittadini e gli imprenditori della Penisola Sorrentina.\n\nA cominciare dalla chiusura dei Pronto Soccorso negli Ospedali per casi di sospetto coranavirus.\n\nIl nostro territorio vive di turismo e proprio per questo occorre una particolare attenzione in questo settore.\n\nMilioni di persone arrivano nelle nostre localit\u00e0 e nelle nostre strutture ricettive.\n\nCome si deve regolare una struttura ricettiva in caso di prenotazioni?\n\nQuali informazioni specifiche devono essere richieste al check in?\n\nCome comportarsi in caso si sviluppassero sintomatologie da raffreddamento ai nostri ospiti?\n\nIn quale struttura sanitaria dovremmo indirizzarli?\n\nQuali norme da seguire nella pulizia e nell\u2019igiene delle proprie strutture?\n\nQuali procedure sono gi\u00e0 pronte da diffondere agli operatori turistici?\n\nOccorre assolutamente non fare allarmismo\n\nOccorre non improvvisare e fare tutto il possibile per proteggere con lucidit\u00e0 i nostri territori.\n\nPer questo auspichiamo che nell\u2019incontro organizzato dall\u2019ASL, siano affrontate anche questioni come queste e definite procedure per gli operatori del sistema ricettivo locale che rappresentano l\u2019interfaccia e il primo contatto con migliaia di persone.\n\nProprio per il nostro ruolo esprimiamo l\u2019importanza di essere adeguatamente coinvolti e informati.", "keywords": [], "meta_keywords": [""], "tags": ["Sorrento", "Piano di Sorrento", "sanit\u00e0", "riunione", "asl", "Massa Lubrense", "Sant'Agnello", "coronavirus", "Vico Equense", "Penisola Sorrentina", "Meta", "prevenzione"], "authors": [], "publish_date": "Sun Feb 23 09:48:15 2020", "summary": "", "article_html": "", "meta_description": "Ieri, ulteriormente preoccupati per i dati numerici che in poche ora hanno trasformato il nostro paese nel primo in Europa per numero di contagi coronaviru", "meta_lang": "it", "meta_favicon": "//www.positanonews.it/wp-content/themes/edidesk-child/img/favicon/apple-touch-icon.png", "meta_data": {"image_thumb_src": "https://www.positanonews.it/photogallery_new/images/2020/02/medici-coronavirus-3275045.660x368.jpg", "thumb": "https://www.positanonews.it/photogallery_new/images/2020/02/medici-coronavirus-3275045.660x368.jpg", "og": {"image": {"identifier": "https://www.positanonews.it/photogallery_new/images/2020/02/medici-coronavirus-3275045.660x368.jpg", "type": "https://www.positanonews.it/photogallery_new/images/2020/02/medici-coronavirus-3275045.660x368.jpg", "width": 655, "height": 365}, "locale": "it_IT", "type": "article", "title": "Penisola sorrentina, prevenzione coronavirus: settimana prossima l'Asl in riunione con i sindaci - positanonews.it", "description": "Ieri, ulteriormente preoccupati per i dati numerici che in poche ora hanno trasformato il nostro paese nel primo in Europa per numero di contagi coronaviru", "url": "https://www.positanonews.it/2020/02/penisola-sorrentina-prevenzione-coronavirus-settimana-prossima-riunione-sindaci/3365033/", "site_name": "Positanonews", "updated_time": "2020-02-23T09:48:55+01:00"}, "twitter": {"image": "https://www.positanonews.it/photogallery_new/images/2020/02/medici-coronavirus-3275045.660x368.jpg"}, "description": "Ieri, ulteriormente preoccupati per i dati numerici che in poche ora hanno trasformato il nostro paese nel primo in Europa per numero di contagi coronaviru", "article": {"publisher": "https://www.facebook.com/positanonews", "tag": "sanit\u00e0", "section": "Copertina", "published_time": "2020-02-23T09:48:15+01:00", "modified_time": "2020-02-23T09:48:55+01:00"}, "fb": {"app_id": 263662657500055}, "theme-color": "#ffffff"}, "canonical_link": "//www.positanonews.it/2020/02/penisola-sorrentina-prevenzione-coronavirus-settimana-prossima-riunione-sindaci/3365033/"}