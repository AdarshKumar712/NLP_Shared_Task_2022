{"source_url": "https://web.archive.org", "url": "https://web.archive.org/web/20200216160736id_/https://www.milligazete.com.tr/haber/3584838/turan-akpli-kadroyu-elestirdi-istanbul-ve-ankara-neden-kaybedildi", "title": "Turan AKP'li kadroyu ele\u015ftirdi: \u0130stanbul ve Ankara neden kaybedildi?", "top_image": "https://static.daktilo.com/sites/71/uploads/2020/01/10/large/296295f5c61228ef-1578664231-1578664250.jpg", "meta_img": "https://static.daktilo.com/sites/71/uploads/2020/01/10/large/296295f5c61228ef-1578664231-1578664250.jpg", "images": ["https://file.daktilo.com/themes/enerjik/assets/img/mask-16-9.png", "https://file.daktilo.com/themes/enerjik/assets/img/bos.png", "https://static.daktilo.com/sites/71/uploads/2020/01/10/large/296295f5c61228ef-1578664231-1578664250.jpg", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2017/07/03/large/milli-logo-desktop-(5).png", "https://static.daktilo.com/sites/71/uploads/2017/07/03/large/milli-logo-mobil-(3).png"], "movies": [], "text": "AKP Grup Ba\u015fkanvekili ve \u00c7anakkale Milletvekili B\u00fclent Turan, AKP'nin \u0130stanbul ve Ankara belediyeleri kaybetmesine ili\u015fkin yapt\u0131\u011f\u0131 de\u011ferlendirmede AKP'li y\u00f6neticilere dikkat \u00e7eken bir ele\u015ftiride bulundu.\n\nAKP'ye yak\u0131n bir televizyon program\u0131nda g\u00fcndeme ili\u015fkin de\u011ferlendirmeler yapan AKP Grup Ba\u015fkanvekili Turan, \u0130stanbul ve Ankara se\u00e7imlerinin kaybetmesinin AKP'li baz\u0131 y\u00f6neticilerin hatalar\u0131ndan kaynakland\u0131\u011f\u0131n\u0131 s\u00f6yledi.\n\nS\u00f6zlerine i\u015f yapmayan y\u00f6neticilerin oldu\u011funu vurgulayarak devam eden AKP'li Turan, AKP kadrolar\u0131nda \u00f6zg\u00fcven eksikli\u011fi oldu\u011funu, parti olarak \u00e7ok fazla hata yapt\u0131klar\u0131n\u0131 ve AKP te\u015fkilatlar\u0131n\u0131n ruhunda daralma ve yorulma oldu\u011funu belirtti.\n\n\"AKP'L\u0130 Y\u00d6NET\u0130C\u0130LERDE \u00d6ZG\u00dcVEN SORUNU VAR\"\n\nAKP'nin i\u00e7inde g\u00f6rev yapan baz\u0131 ki\u015filerin vatanda\u015f ile Cumhurba\u015fkan\u0131 Recep Tayyip Erdo\u011fan aras\u0131ndaki ba\u011f\u0131 kuramad\u0131\u011f\u0131n\u0131 kaydeden Turan \u201cHerkesin birer Erdo\u011fan olma hayali var. Bu do\u011fru de\u011fil. Te\u015fkilatlar\u0131m\u0131zda g\u00f6r\u00fcyorum beni Cumhurba\u015fkan\u0131 atad\u0131 diye geliyorlar. Yahu seni Cumhurba\u015fkan\u0131 atad\u0131 da beni kim atad\u0131?\" \u015fekliden ele\u015ftiride bulundu.\n\nAyr\u0131ca AKP'li y\u00f6netcilerde \u00f6zg\u00fcven sorunu oldu\u011funu da dile getiren Turan \"Bizi \u00fczen taraflar var. Halkta hi\u00e7 olmayan yorgunluk bizlerde var gibi zaman zaman. Erdo\u011fan\u2019dan halka giden g\u00f6revlilerde b\u00f6yle bir \u00f6zg\u00fcven kayb\u0131 ve risk almama gibi d\u00fc\u015f\u00fcnceleri var\" diye konu\u015ftu.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "AKP Grup Ba\u015fkanvekili ve \u00c7anakkale Milletvekili B\u00fclent Turan, kat\u0131ld\u0131\u011f\u0131n\u0131 televizyon program\u0131nda \u0130stanbul ve Ankara'n\u0131n kaybedilmesinde AKP'li baz\u0131 y\u00f6neticileri...", "meta_lang": "tr", "meta_favicon": "https://static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "AKP Grup Ba\u015fkanvekili ve \u00c7anakkale Milletvekili B\u00fclent Turan, kat\u0131ld\u0131\u011f\u0131n\u0131 televizyon program\u0131nda \u0130stanbul ve Ankara'n\u0131n kaybedilmesinde AKP'li baz\u0131 y\u00f6neticileri...", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "Turan AKP'li kadroyu ele\u015ftirdi: \u0130stanbul ve Ankara neden kaybedildi?", "description": "AKP Grup Ba\u015fkanvekili ve \u00c7anakkale Milletvekili B\u00fclent Turan, kat\u0131ld\u0131\u011f\u0131n\u0131 televizyon program\u0131nda \u0130stanbul ve Ankara'n\u0131n kaybedilmesinde AKP'li baz\u0131 y\u00f6neticileri sorumlu tuttu.", "type": "article", "url": "https://www.milligazete.com.tr/haber/3584838/turan-akpli-kadroyu-elestirdi-istanbul-ve-ankara-neden-kaybedildi", "image": {"identifier": "https://static.daktilo.com/sites/71/uploads/2020/01/10/large/296295f5c61228ef-1578664231-1578664250.jpg", "width": 800, "height": 450, "alt": "Turan AKP'li kadroyu ele\u015ftirdi: \u0130stanbul ve Ankara neden kaybedildi?"}}, "twitter": {"card": "summary_large_image", "site": "@milligazetecom", "title": "Turan AKP'li kadroyu ele\u015ftirdi: \u0130stanbul ve Ankara neden kaybedildi?", "description": "AKP Grup Ba\u015fkanvekili ve \u00c7anakkale Milletvekili B\u00fclent Turan, kat\u0131ld\u0131\u011f\u0131n\u0131 televizyon program\u0131nda \u0130stanbul ve Ankara'n\u0131n kaybedilmesinde AKP'li baz\u0131 y\u00f6neticileri sorumlu tuttu.", "image": "https://static.daktilo.com/sites/71/uploads/2020/01/10/large/296295f5c61228ef-1578664231-1578664250.jpg"}}, "canonical_link": "https://www.milligazete.com.tr/haber/3584838/turan-akpli-kadroyu-elestirdi-istanbul-ve-ankara-neden-kaybedildi"}