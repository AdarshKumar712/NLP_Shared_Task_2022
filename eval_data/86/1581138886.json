{"source_url": "http://www.trevisotoday.it", "url": "http://www.trevisotoday.it/economia/its-universita-donazzan-ingegneri-2020.html", "title": "Its e universit\u00e0, Donazzan: \u00abIl sistema economico chiede ingegneri e supertecnici\u00bb", "top_image": "http://www.trevisotoday.it/~media/horizontal-hi/45412449098852/its-meccatronico-veneto-la-porta-per-il-lavoro-futuro-ora-anche-a-montebelluna-e-castelfranco.jpg", "meta_img": "http://www.trevisotoday.it/~media/horizontal-hi/45412449098852/its-meccatronico-veneto-la-porta-per-il-lavoro-futuro-ora-anche-a-montebelluna-e-castelfranco.jpg", "images": ["http://1.citynews.stgy.ovh/~shared/images/v2015/brands/today-logo.svg", "https://www.paypalobjects.com/webstatic/mktg/logo-center/PP_Acceptance_Marks_for_LogoCenter_76x48.png", "http://www.trevisotoday.it/~media/horizontal-hi/45412449098852/its-meccatronico-veneto-la-porta-per-il-lavoro-futuro-ora-anche-a-montebelluna-e-castelfranco.jpg", "http://3.citynews.stgy.ovh/~shared/images/v2015/icons/badge-google.png", "http://1.citynews-citynews.stgy.ovh/images/cn-horizontal-simple-full-10years.png", "http://3.citynews.stgy.ovh/~shared/images/v2015/avatars/citynews-trevisotoday.png", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://1.citynews.stgy.ovh/~shared/images/v4/elementi/mappa-nord.gif", "http://www.trevisotoday.it/~shared/do/~/count/?9IuAblQ1qhrVboZvApe_y4iL40aXsghEhORjzDajfWziSuq3U_pxdm_Brn0OHOWmCiPSHOSBMZlf-uMSYi2YZ8EJBrJc8VhkI2uKdFsZPIaMkpWDs1iVkA2FdGfwM53oCEAK4cof2aMRQVZFN4aai7oH", "http://1.citynews.stgy.ovh/~shared/images/v2015/icons/badge-apple.svg"], "movies": [], "text": "\u00abIl mondo dell\u2019industria veneta ha bisogno di ingegneri ma anche di supertecnici specializzati nella meccatronica, nella digitalizzazione, nell\u2019innovazione di processo e di prodotto. Sinergie ed alleanze tra le facolt\u00e0 universitarie di ingegneria e gli istituti tecnici di alta formazione, le Academy del Veneto, rappresentano la via per superare il problema del numero chiuso nella formazione universitaria, recuperare il fenomeno della dispersione nei corsi di laurea e collegare in modo sempre pi\u00f9 utile e performante l\u2019universit\u00e0 al tessuto produttivo\u00bb.\n\nE\u2019 quanto ha affermato l\u2019assessore regionale all\u2019Istruzione, Formazione e Lavoro, Elena Donazzan, partecipando all\u2019incontro promosso dal presidente dell\u2019Its Academy Meccatronico Veneto, Luigi Rossi Luciani, e dal direttore Giorgio Spavenello con il Pro-Rettore ai rapporti con le imprese dell\u2019Universit\u00e0 di Padova, Fabrizio Dughiero, presenti i funzionari della Direzione Formazione e Lavoro della Regione Veneto e di Confindustria Veneto Centro. L\u2019Its Meccatronico \u00e8 l\u2019istituto tecnico superiore ad alta specializzazione tecnologica del Veneto, quasi un \u2018piccolo politecnico\u2019 dal quale escono i super- tecnici dell\u2019automazione, della digitalizzazione e dell\u2019innovazione di processo e di prodotto per le industria. L\u2019istituto Meccatronico, che ha la sede principale a Vicenza, conta un centinaio di allievi (con percentuali di occupazione post-diploma che sfiorano il 100 per cento) e altre cinque sedi distaccate in Veneto: Padova, Verona, Treviso, Castelfranco-Montebelluna, Schio e Mestre.\n\nIl tuo browser non pu\u00f2 riprodurre il video. Devi disattivare ad-block per riprodurre il video. Spot Il video non pu\u00f2 essere riprodotto: riprova pi\u00f9 tardi. Attendi solo un istante , dopo che avrai attivato javascript . . . Forse potrebbe interessarti , dopo che avrai attivato javascript . . . Devi attivare javascript per riprodurre il video.\n\n\u00abLa Regione sostiene attivamente, con risorse proprie, questo percorso di alta formazione \u2013 ricorda l\u2019assessore \u2013 Insieme al mondo accademico, e in particolare alle scuole di ingegneria, vogliamo affrontare il tema della qualificazione delle figure specializzate nelle competenze dell\u2019automazione dei processi produttivi, settore determinante per il futuro e la competitivit\u00e0 del sistema manifatturiero veneto\u00bb. Da sabato 18 aprile iniziano gli incontri di orientamento online dell\u2019Its Meccatronico dedicati alle classi quinte di scuola superiore, specifici per singoli istituti o aperti a pi\u00f9 istituti. Mercoled\u00ec 29 aprile \u00e8 in programma la giornata di presentazione (sempre online) dei nuovi corsi 2020-2022 dell\u2019Istituto tecnico superiore. L\u2019assessore Donazzan interverr\u00e0 all\u2019evento alle ore 15.", "keywords": [], "meta_keywords": ["economia", "donazzan", "its", "universit\u00e0", "ingegneri", ""], "tags": ["ingegneri", "economia", "lavoro", "universit\u00e0", "studenti"], "authors": [], "publish_date": null, "summary": "", "article_html": "", "meta_description": "L'assessore veneto: \u00abSinergie ed alleanze tra le facolt\u00e0 universitarie di ingegneria e gli istituti tecnici di alta formazione sono la via per superare il problema del numero chiuso\u00bb", "meta_lang": "it", "meta_favicon": "http://3.citynews-trevisotoday.stgy.ovh/images/v2015/brand/favicon.png", "meta_data": {"title": "Its e universit\u00e0, Donazzan: \u00abIl sistema economico chiede ingegneri e supertecnici\u00bb", "description": "L'assessore veneto: \u00abSinergie ed alleanze tra le facolt\u00e0 universitarie di ingegneria e gli istituti tecnici di alta formazione sono la via per superare il problema del numero chiuso\u00bb", "keywords": "economia, donazzan, its, universit\u00e0, ingegneri,", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1202853335, affiliate-data=ct=smart-banner&pt=408258, app-argument=http://www.trevisotoday.it/economia/its-universita-donazzan-ingegneri-2020.html", "theme-color": "#3277C7", "msapplication-navbutton-color": "#3277C7", "msapplication-TileColor": "#3277C7", "og": {"title": "Its e universit\u00e0, Donazzan: \u00abIl sistema economico chiede ingegneri e supertecnici\u00bb", "description": "L'assessore veneto: \u00abSinergie ed alleanze tra le facolt\u00e0 universitarie di ingegneria e gli istituti tecnici di alta formazione sono la via per superare il problema del numero chiuso\u00bb", "image": {"identifier": "http://www.trevisotoday.it/~media/horizontal-hi/45412449098852/its-meccatronico-veneto-la-porta-per-il-lavoro-futuro-ora-anche-a-montebelluna-e-castelfranco.jpg", "width": 1000, "height": 563}, "url": "http://www.trevisotoday.it/economia/its-universita-donazzan-ingegneri-2020.html", "site_name": "TrevisoToday", "type": "article"}, "fb": {"app_id": 260930067293899, "pages": 209381092469939}}, "canonical_link": "http://www.trevisotoday.it/economia/its-universita-donazzan-ingegneri-2020.html"}