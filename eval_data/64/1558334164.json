{"source_url": "https://www.agenzianova.com", "url": "https://www.agenzianova.com/a/5e7b23a42db317.62174956/2866411/2020-03-25/coronavirus-rossi-ugl-nessun-privilegio-nei-campi-rom", "title": "Coronavirus: Rossi (Ugl), nessun privilegio nei campi rom", "top_image": "https://www.agenzianova.com/themes/agenzianova/images/frontend/social/twitter_image_src.png", "meta_img": "https://www.agenzianova.com/themes/agenzianova/images/frontend/social/twitter_image_src.png", "images": ["https://cdn.agenzianova.com/html/agenzianova/box/scarica_app/disponibile_su_google_play.png", "https://www.agenzianova.com/themes/agenzianova/images/frontend/frame/header/icon_facebook.gif", "https://www.agenzianova.com/files/html/servizi_italiani/icone/finestra_sul_mondo.gif", "https://www.agenzianova.com/files/html/servizi_italiani/icone/business-news.jpg", "https://gallery.agenzianova.com/upload/2020/03/13/20200313171249-a545e841.jpg", "https://cdn.agenzianova.com/html/servizi_italiani/icone/atlantide.gif", "https://www.agenzianova.com/themes/agenzianova/images/frontend/frame/header/icon_rss.gif", "https://www.agenzianova.com/themes/agenzianova/images/frontend/frame/header/logo.png", "https://cdn.agenzianova.com/html/servizi_italiani/icone/corno_d_africa.gif", "https://www.agenzianova.com/files/html/servizi_italiani/icone/difesa_e_sicurezza.gif", "https://www.facebook.com/tr?id=423651367999996&ev=PageView&noscript=1", "https://cdn.agenzianova.com/banner/agenzianova/arab_news.jpg", "https://cdn.agenzianova.com/banner/agenzianova/scarica_ticker.gif", "https://www.agenzianova.com/files/html/servizi_italiani/icone/panorama_energia.gif", "https://www.agenzianova.com/files/html/servizi_italiani/icone/l_italia_vista_dagli_altri.gif", "https://www.agenzianova.com/themes/agenzianova/images/frontend/frame/header/icon_twitter.gif", "https://www.agenzianova.com/files/html/servizi_italiani/icone/panorama_internazionale.gif", "https://cdn.agenzianova.com/html/servizi_italiani/icone/mezzaluna.gif", "https://www.agenzianova.com/files/html/servizi_italiani/icone/visto_dalla_cina.gif", "https://www.agenzianova.com/themes/agenzianova/images/frontend/social/twitter_image_src.png", "https://www.agenzianova.com/files/html/servizi_italiani/icone/speciale-energia.jpg", "https://www.agenzianova.com/files/html/servizi_italiani/icone/panorama_arabo.gif", "https://cdn.agenzianova.com/html/agenzianova/box/scarica_app/scarica_su_apple_store.png", "https://www.agenzianova.com/files/html/servizi_italiani/icone/speciale-difesa.jpg", "https://www.agenzianova.com/files/html/servizi_italiani/icone/speciale-infrastrutture.jpg"], "movies": [], "text": "Coronavirus: Rossi (Ugl), nessun privilegio nei campi rom\n\n\u00a9 Agenzia Nova - Riproduzione riservata\n\n- \"In un momento di grande difficolt\u00e0 per i lavoratori che assicurano servizi essenziali, cos\u00ec come per tutti i nostri concittadini, stretti nella morsa di un'emergenza sanitaria, lavorativa ed umana, di proporzioni straordinarie, rimaniamo davvero sconcertati da alcune dichiarazioni di stampa riguardo la situazione dei campi rom di Roma\". Cos\u00ec, in una nota, Ermenegildo Rossi, segretario Ugl Roma e Provincia. \"Si legge, infatti, di voler intervenire perch\u00e9 i campi rom non diventano focolai epidemici. Non \u00e8 la preoccupazione nei confronti del contenimento della pandemia, che ci sconcerta, anzi, quanto piuttosto la richiesta che nei campi vengano forniti servizi, quali la sanificazione, l'assegnazione di materiale (mascherine, gel, guanti, disinfettanti) e la garanzia del rifornimento dei pasti. In giornate in cui la stragrande maggioranza dei cittadini \u00e8 confinata all'interno delle proprie abitazioni per gestire l'emergenza, affrontando lunghe file per approvvigionarsi di beni alimentari, ci chiediamo a cosa possano servire dispositivi di protezione individuale per persone che dovrebbero comunque rimanere nelle proprie abitazioni, esattamente come ogni cittadino di Roma, specie quando gli stessi dispositivi, per carenza produttiva, ancora non sono stati forniti a tutte le categorie produttive che stanno attualmente prestando servizio. Non vorremmo, oltretutto \u2013 conclude Rossi - che interventi assistenzialistici inopportuni risultino, in concreto, discriminatori se non addirittura razzisti nei confronti dei cittadini italiani, sprovvisti di tutele specifiche\". (Com)", "keywords": [], "meta_keywords": [""], "tags": [], "authors": [], "publish_date": "Wed Mar 25 00:00:00 2020", "summary": "", "article_html": "", "meta_description": "\"In un momento di grande difficolt\u00e0 per i lavoratori che assicurano servizi essenziali, cos\u00ec come per tutti i nostri concittadini, stretti...", "meta_lang": "it", "meta_favicon": "https://www.agenzianova.com/themes/agenzianova/images/common/favicon.ico", "meta_data": {"generator": "BB", "robots": "index, follow", "title": "Coronavirus: Rossi (Ugl), nessun privilegio nei campi rom", "description": "\"In un momento di grande difficolt\u00e0 per i lavoratori che assicurano servizi essenziali, cos\u00ec come per tutti i nostri concittadini, stretti...", "language": "it", "og": {"locale": "it_IT", "type": "website", "site_name": "Agenzia Nova", "url": "https://www.agenzianova.com/a/5e7b23a42db317.62174956/2866411/2020-03-25/coronavirus-rossi-ugl-nessun-privilegio-nei-campi-rom", "title": "Coronavirus: Rossi (Ugl), nessun privilegio nei campi rom", "description": "\"In un momento di grande difficolt\u00e0 per i lavoratori che assicurano servizi essenziali, cos\u00ec come per tutti i nostri concittadini, stretti...", "image": "https://www.agenzianova.com/themes/agenzianova/images/frontend/social/twitter_image_src.png"}, "twitter": {"card": "summary_large_image", "site": "@agenzia_nova", "title": "Coronavirus: Rossi (Ugl), nessun privilegio nei campi rom", "description": "\"In un momento di grande difficolt\u00e0 per i lavoratori che assicurano servizi essenziali, cos\u00ec come per tutti i nostri concittadini, stretti...", "image": "https://www.agenzianova.com/themes/agenzianova/images/frontend/social/twitter_image_src.png"}}, "canonical_link": "https://www.agenzianova.com/a/5e7b23a42db317.62174956/2866411/2020-03-25/coronavirus-rossi-ugl-nessun-privilegio-nei-campi-rom"}