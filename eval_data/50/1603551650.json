{"source_url": "https://web.archive.org", "url": "https://web.archive.org/web/20200604224229id_/https://www.dorzeczy.pl/swiat/139682/nie-wskazala-jednoznacznie-na-polske-przecieki-z-rzadu-merkel.html", "title": "\"Nie wskaza\u0142a jednoznacznie na Polsk\u0119\". Przecieki z rz\u0105du Merkel", "top_image": "https://www.dorzeczy.pl/_thumb/63/5f/ddcbabbfa1ed48d4cff9af22ef76.jpeg", "meta_img": "https://www.dorzeczy.pl/_thumb/63/5f/ddcbabbfa1ed48d4cff9af22ef76.jpeg", "images": ["https://web.archive.org/_thumb/63/5f/ddcbabbfa1ed48d4cff9af22ef76.jpeg", "https://web.archive.org/_thumb/56/34/fc213b24979df4f106772f7b08c9.jpeg", "https://web.archive.org/_thumb/32/95/ce0972310527ae1f5cc845c86a90.png", "https://web.archive.org/_thumb/c8/1b/4fb2158246ec90810398b0160c0a.jpeg", "https://www.dorzeczy.pl/_thumb/63/5f/ddcbabbfa1ed48d4cff9af22ef76.jpeg", "https://web.archive.org/_thumb/47/91/4fe915567a3d73c4becf86eac1b4.jpeg", "https://web.archive.org/_thumb/xx/be/511e8c0c78430d2b591027246f22.jpeg", "https://web.archive.org/_thumb/d3/e7/5745c9a3460d7359dbdbc3e6589b.jpeg", "https://web.archive.org/_i/flags/pl.png", "https://web.archive.org/_thumb/d3/3c/4a59cbc7234d69f1a1cdcf8e2e7c.jpeg", "https://web.archive.org/_thumb/50/ed/b43d9c81eb960f8a193c73aeb847.jpeg", "https://web.archive.org/_i/flags/gb.png", "https://www.facebook.com/tr?id=343470839397237&ev=PageView&noscript=1", "https://web.archive.org/_thumb/42/b3/0c5b2782c44b89de87fbf29c3c1e.jpeg", "https://web.archive.org/_thumb/6c/3d/9581ee12e6cxx3705df68xxf8330.jpeg", "https://web.archive.org/_thumb/a7/cd/e7463b9xxe5ff6760c0d35991ec8.jpeg", "https://web.archive.org/_thumb/b0/3d/32d5825807331f5e6c7a5c5766e1.jpeg", "https://web.archive.org/_i/pusty.png", "https://web.archive.org/_thumb/39/6e/1f5bafb86b55e98e0a3c6007d8b2.jpeg", "https://web.archive.org/_thumb/55/e0/62a45b5a185b5f9993c73f8ee61f.jpeg", "https://web.archive.org/_thumb/14/ec/c6658862ca7e230251bb9fa0dfb2.jpeg", "https://web.archive.org/_i/pixel.png", "https://web.archive.org/_i/flags/de.png", "https://web.archive.org/_thumb/c8/b1/44a499e5278cc1a1b8de2xx8ec6c.jpeg"], "movies": [], "text": "Federalny Trybuna\u0142 Konstytucyjny orzek\u0142 w ubieg\u0142ym tygodniu, \u017ce Europejski Bank Centralny przekroczy\u0142 swoje uprawnienia, skupuj\u0105c wielomiliardowe obligacje pa\u0144stw strefy euro. Niemiecki TK podwa\u017cy\u0142 tym samym wcze\u015bniejszy wyrok Trybuna\u0142u Sprawiedliwo\u015bci UE, kt\u00f3ry nie zakwestionowa\u0142 prawomocno\u015bci tej operacji.\n\nJak podaje Deutsche Welle, decyzja niemieckiego trybuna\u0142u stanowi problem dla kanclerz Niemiec Angel Merkel. Wed\u0142ug informacji z kr\u0119g\u00f3w rz\u0105dowych, na kt\u00f3re powo\u0142uje si\u0119 agencja dpa, w wideokonferencji prezydium CDU kanclerz okre\u015bli\u0142a wyrok mianem \"uleczalnego\", je\u017celi EBC wyja\u015bni sw\u00f3j spos\u00f3b post\u0119powania przy skupywaniu obligacji.\n\nMerkel mia\u0142a zwr\u00f3ci\u0107 uwag\u0119, \u017ce sytuacja jest \"dra\u017cliwa\", poniewa\u017c wyrokowi niemieckiego TK przyklasn\u0119\u0142y inne pa\u0144stwa europejskie. \"Pochwali\u0142a go tak\u017ce Polska, kt\u00f3ra od lat ma problemy z TSUE w zwi\u0105zku z kontrowersyjnym reformowaniem wymiaru sprawiedliwo\u015bci. Podczas wideokonferencji Merkel nie wskaza\u0142a jednak jednoznacznie na Polsk\u0119, podaje DPA. Nie toczy\u0142a si\u0119 tak\u017ce podczas tej konferencji \u017cadna dyskusja na temat wyroku z Karlsruhe\" \u2013 informuje DW.\n\nMerkel przekonywa\u0142a, \u017ce niezale\u017cno\u015b\u0107 EBC ma dla Niemiec kluczowe znaczenie. Apelowa\u0142a, by wszystkie strony, zar\u00f3wno rz\u0105d w Berlinie, EBC, jak i Unia Europejska podesz\u0142y do tej sytuacji \"bardzo m\u0105drze\".\n\nCzytaj tak\u017ce:\n\nAmbasador por\u00f3wna\u0142 Merkel do Hitlera. Straci\u0142 stanowisko", "keywords": [], "meta_keywords": ["Angela Merkel", "Niemcy", "Trybuna\u0142 Konstytucyjny", "TSUE", "wyrok", "Europejski Bank Centralny", "UE", "Polska", "\u015awiat", "Kraj", "Obserwator medi\u00f3w", "dorzeczy"], "tags": ["Ekonomia", "Obserwator medi\u00f3w", "Tylko na DoRzeczy.pl", "\u015awiat", "Kraj", "Sonda\u017c"], "authors": [], "publish_date": "Mon May 11 19:20:00 2020", "summary": "", "article_html": "", "meta_description": "Wed\u0142ug informacji z kr\u0119g\u00f3w rz\u0105dowych, kanclerz Angela Merkel przyzna\u0142a, \u017ce sytuacja wok\u00f3\u0142 rozstrzygni\u0119cia niemieckiego TK ws. EBC jest dra\u017cliwa,...", "meta_lang": "pl", "meta_favicon": "https://dorzeczy.pl/dorzeczy/_i/icons/dorzeczy-favicon-57x57.png", "meta_data": {"description": "Wed\u0142ug informacji z kr\u0119g\u00f3w rz\u0105dowych, kanclerz Angela Merkel przyzna\u0142a, \u017ce sytuacja wok\u00f3\u0142 rozstrzygni\u0119cia niemieckiego TK ws. EBC jest dra\u017cliwa,...", "keywords": "Angela Merkel, Niemcy, Trybuna\u0142 Konstytucyjny, TSUE, wyrok, Europejski Bank Centralny, UE, Polska, \u015awiat, Kraj, Obserwator medi\u00f3w, dorzeczy", "robots": "index,follow", "viewport": "width=device-width, initial-scale=1, minimum-scale=1, user-scalable=yes", "theme-color": "#3A3A3C", "HandheldFriendly": "true", "apple-mobile-web-app-capable": "true", "apple-mobile-web-app-status-bar-style": "black", "application-name": "Do Rzeczy", "msapplication-tooltip": "Do Rzeczy", "msapplication-TileColor": "#000000", "msapplication-wide310x150logo": "https://dorzeczy.pl/dorzeczy/_i/icons/dorzeczy-favicon-310x150.png", "msapplication-square70x70logo": "https://dorzeczy.pl/dorzeczy/_i/icons/dorzeczy-favicon-70x70.png", "msapplication-square150x150logo": "https://dorzeczy.pl/dorzeczy/_i/icons/dorzeczy-favicon-150x150.png", "msapplication-square310x310logo": "https://dorzeczy.pl/dorzeczy/_i/icons/dorzeczy-favicon-310x310.png", "DC.title": "\"Nie wskaza\u0142a jednoznacznie na Polsk\u0119\". Przecieki z rz\u0105du Merkel", "DC.subject": "Do Rzeczy", "DC.description": "Wed\u0142ug informacji z kr\u0119g\u00f3w rz\u0105dowych, kanclerz Angela Merkel przyzna\u0142a, \u017ce sytuacja wok\u00f3\u0142 rozstrzygni\u0119cia niemieckiego TK ws. EBC jest dra\u017cliwa, poniewa\u017c wyrokowi przyklasn\u0119\u0142y inne pa\u0144stwa europejskie. Jednak nie wskaza\u0142a jednoznacznie na Polsk\u0119.", "DC.identifier": "https://www.dorzeczy.pl/139682", "DC.date": "2020-05-11", "DC.type": "Text", "DC.publisher": "Damian Cygan", "twitter": {"card": "summary_large_image", "site": "TygodnikLisicki", "url": "https://www.dorzeczy.pl/swiat/139682/nie-wskazala-jednoznacznie-na-polske-przecieki-z-rzadu-merkel.html", "title": "\"Nie wskaza\u0142a jednoznacznie na Polsk\u0119\". Przecieki z rz\u0105du Merkel", "description": "Wed\u0142ug informacji z kr\u0119g\u00f3w rz\u0105dowych, kanclerz Angela Merkel przyzna\u0142a, \u017ce sytuacja wok\u00f3\u0142 rozstrzygni\u0119cia niemieckiego TK ws. EBC jest dra\u017cliwa, poniewa\u017c wyrokowi przyklasn\u0119\u0142y inne pa\u0144stwa europejskie. Jednak nie wskaza\u0142a jednoznacznie na Polsk\u0119.", "image": "https://www.dorzeczy.pl/_thumb/63/5f/ddcbabbfa1ed48d4cff9af22ef76.jpeg"}, "article": {"published_time": "2020-05-11T19:20:00+02:00", "modified_time": "2020-05-11T19:20:55+02:00"}, "og": {"title": "\"Nie wskaza\u0142a jednoznacznie na Polsk\u0119\". Przecieki z rz\u0105du Merkel", "description": "Wed\u0142ug informacji z kr\u0119g\u00f3w rz\u0105dowych, kanclerz Angela Merkel przyzna\u0142a, \u017ce sytuacja wok\u00f3\u0142 rozstrzygni\u0119cia niemieckiego TK ws. EBC jest dra\u017cliwa, poniewa\u017c wyrokowi przyklasn\u0119\u0142y inne pa\u0144stwa europejskie. Jednak nie wskaza\u0142a jednoznacznie na Polsk\u0119.", "url": "https://www.dorzeczy.pl/swiat/139682/nie-wskazala-jednoznacznie-na-polske-przecieki-z-rzadu-merkel.html", "type": "article", "site_name": "Do Rzeczy", "locale": "pl_PL", "image": "https://www.dorzeczy.pl/_thumb/63/5f/ddcbabbfa1ed48d4cff9af22ef76.jpeg", "updated_time": "2020-05-11T19:20:55+02:00"}, "fb": {"app_id": 230116280453686}}, "canonical_link": "https://www.dorzeczy.pl/swiat/139682/nie-wskazala-jednoznacznie-na-polske-przecieki-z-rzadu-merkel.html"}