{"source_url": "https://web.archive.org", "url": "https://web.archive.org/web/20200508093446id_/https://wmeritum.pl/kaczynski-opozycja-do-demokracji/310752", "title": "Kaczy\u0144ski: \u201eOpozycja nie doros\u0142a do demokracji\u201d", "top_image": "https://wmeritum.pl/wp-content/uploads/2020/04/Jaros\u0142aw-Kaczy\u0144ski-SEjm-PiS.jpg", "meta_img": "https://wmeritum.pl/wp-content/uploads/2020/04/Jaros\u0142aw-Kaczy\u0144ski-SEjm-PiS.jpg", "images": ["https://wmeritum.pl/wp-content/uploads/2020/04/Jaros\u0142aw-Kaczy\u0144ski-SEjm-PiS.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://wmeritum.pl/wp-content/themes/jnews/assets/img/jeg-empty.png", "https://web.archive.org/autopromocja/google-news-wide-3.png", "https://secure.gravatar.com/avatar/4add421c1a31f76159223c270a3dcfa1?s=80&d=mm&r=g", "https://wmeritum.pl/wp-content/uploads/2018/06/wmeritum-logo.png", "http://wmeritum.pl/wp-content/uploads/sda/fundacja_redisbad.gif"], "movies": [], "text": "Jaros\u0142aw Kaczy\u0144ski w rozmowie z tygodnikiem \u201eGazeta Polska\u201d, kt\u00f3rej fragmenty opublikowa\u0142 portal niezalezna.pl, m\u00f3wi\u0142 m.in. o kondycji demokracji w Polsce. Przy okazji prezes PiS nie szcz\u0119dzi\u0142 s\u0142\u00f3w krytyki pod adresem opozycji. Jak stwierdzi\u0142, \u201eopozycja nie doros\u0142a do demokracji\u201d.\n\nKaczy\u0144ski oceni\u0142, \u017ce dzisiejsza opozycja \u201enie akceptuje demokracji\u201d. Jak wyja\u015bni\u0142, \u017ce o akceptowaniu jej mo\u017cemy m\u00f3wi\u0107 wtedy, gdy poszczeg\u00f3lni uczestnicy \u017cycia publicznego przyjmuj\u0105 do \u015bwiadomo\u015bci, \u017ce mog\u0105 zar\u00f3wno rz\u0105dzi\u0107, jak i by\u0107 w opozycji, i wszyscy dzia\u0142aj\u0105cy legalnie mog\u0105 ubiega\u0107 si\u0119 o zdobycie wi\u0119kszo\u015bci i tym samym mo\u017cliwo\u015bci realizacji w\u0142asnych program\u00f3w.\n\n\u201eTymczasem opozycja w Polsce nie przyjmuje tego do wiadomo\u015bci i nie jest w stanie zaakceptowa\u0107 konsekwencji rozstrzygni\u0119\u0107 wyborczych.\u201d \u2013 kontynuowa\u0142 Kaczy\u0144ski. \u201eM\u00f3wi o tym, \u017ce nie mamy demokratycznego mandatu, \u017ce chcemy zniszczy\u0107 demokracj\u0119. Cho\u0107 nie ma do tego najmniejszych przes\u0142anek.\u201d \u2013 zauwa\u017cy\u0142.\n\nCzytaj tak\u017ce: Przedstawiciel rz\u0105du broni Kaczy\u0144skiego: Nie by\u0142o regulacji zmuszaj\u0105cych do zamkni\u0119cia cmentarzy\n\n\u201eJeste\u015bmy konsekwentni, nasza obecna polityka jest nakierowana na zmian\u0119 postkomunistycznego porz\u0105dku w Polsce, a profitenci tego systemu walcz\u0105, by utrzyma\u0107 swoje wp\u0142ywy i nie uznaj\u0105 nas. Nie uznawali od samego pocz\u0105tku.\u201d \u2013 kontynuowa\u0142 Kaczy\u0144ski.\n\n\u201eBior\u0105c to wszystko pod uwag\u0119, mog\u0119 powiedzie\u0107 o u\u0142omno\u015bci polskiej demokracji, bo brakuje nam opozycji o normalnym charakterze.\u201d \u2013 stwierdzi\u0142 Kaczy\u0144ski. Jak oceni\u0142, obecna opozycja nie doros\u0142a do demokracji.\n\n\u0179r. niezalezna.pl", "keywords": [], "meta_keywords": [""], "tags": ["Jaros\u0142aw Kaczy\u0144ski", "opozycja", "wybory", "demokracja"], "authors": [], "publish_date": "Wed Apr 15 12:11:09 2020", "summary": "", "article_html": "", "meta_description": "Jaros\u0142aw Kaczy\u0144ski w rozmowie z tygodnikiem \"Gazeta Polska\", kt\u00f3rej fragmenty opublikowa\u0142 portal niezalezna.pl, m\u00f3wi\u0142 m.in. o kondycji", "meta_lang": "pl", "meta_favicon": "https://wmeritum.pl/wp-content/uploads/2018/07/64.jpg", "meta_data": {"viewport": "width=device-width, initial-scale=1, user-scalable=yes", "theme-color": "#1e73be", "msapplication-navbutton-color": "#0a3d62", "apple-mobile-web-app-status-bar-style": "#0a3d62", "og": {"type": "article", "title": "Kaczy\u0144ski nie szcz\u0119dzi krytyki opozycji. \"Nie doro\u015bli do demokracji. Brakuje opozycji o normalnym charakterze\"", "site_name": "wMeritum.pl", "description": "Jaros\u0142aw Kaczy\u0144ski w rozmowie z tygodnikiem \"Gazeta Polska\", kt\u00f3rej fragmenty opublikowa\u0142 portal niezalezna.pl, m\u00f3wi\u0142 m.in. o kondycji", "url": "https://wmeritum.pl/kaczynski-opozycja-do-demokracji/310752", "locale": "pl_PL", "image": {"identifier": "https://wmeritum.pl/wp-content/uploads/2020/04/Jaros\u0142aw-Kaczy\u0144ski-SEjm-PiS.jpg", "secure_url": "https://wmeritum.pl/wp-content/uploads/2020/04/Jaros\u0142aw-Kaczy\u0144ski-SEjm-PiS.jpg", "width": 800, "height": 533}, "updated_time": "2020-04-15T12:11:12+00:00"}, "article": {"published_time": "2020-04-15T12:11:09+00:00", "modified_time": "2020-04-15T12:11:12+00:00", "section": "Wiadomo\u015bci", "tag": "wybory", "publisher": "https://www.facebook.com/wmeritum/"}, "twitter": {"card": "summary_large_image", "title": "Kaczy\u0144ski: \"Opozycja nie doros\u0142a do demokracji\" | wMeritum.pl", "description": "Jaros\u0142aw Kaczy\u0144ski w rozmowie z tygodnikiem \"Gazeta Polska\", kt\u00f3rej fragmenty opublikowa\u0142 portal niezalezna.pl, m\u00f3wi\u0142 m.in. o kondycji", "url": "https://wmeritum.pl/kaczynski-opozycja-do-demokracji/310752", "image": "https://wmeritum.pl/wp-content/uploads/2020/04/Jaros\u0142aw-Kaczy\u0144ski-SEjm-PiS.jpg", "site": "@wmeritum", "creator": "@wmeritum"}, "fb": {"app_id": 384180302100462}, "description": "Jaros\u0142aw Kaczy\u0144ski w rozmowie z tygodnikiem \"Gazeta Polska\", kt\u00f3rej fragmenty opublikowa\u0142 portal niezalezna.pl, m\u00f3wi\u0142 m.in. o kondycji", "robots": "max-snippet:-1, max-image-preview:large, max-video-preview:-1", "generator": "Powered by WPBakery Page Builder - drag and drop page builder for WordPress.", "onesignal": "wordpress-plugin", "msapplication-TileImage": "https://wmeritum.pl/wp-content/uploads/2018/07/64.jpg"}, "canonical_link": "https://wmeritum.pl/kaczynski-opozycja-do-demokracji/310752"}