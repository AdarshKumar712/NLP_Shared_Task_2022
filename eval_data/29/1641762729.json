{"source_url": "https://web.archive.org", "url": "https://web.archive.org/web/20200716082506id_/https://www.rsi.ch/news/svizzera/Mi-si-%C3%A8-rimpicciolita-la-casa-13161570.html", "title": "Mi si \u00e8 rimpicciolita la casa", "top_image": "https://www.rsi.ch/news/svizzera/Fermento-edilizio-ma-con-meno-metri-quadri-13161579.html/ALTERNATES/LANDSCAPE_744/Fermento%20edilizio,%20ma%20con%20meno%20metri%20quadri?1594887907134", "meta_img": "https://www.rsi.ch/news/svizzera/Fermento-edilizio-ma-con-meno-metri-quadri-13161579.html/ALTERNATES/LANDSCAPE_744/Fermento%20edilizio,%20ma%20con%20meno%20metri%20quadri?1594887907134", "images": ["https://www.rsi.ch/news/svizzera/Fermento-edilizio-ma-con-meno-metri-quadri-13161579.html/ALTERNATES/LANDSCAPE_744/Fermento%20edilizio,%20ma%20con%20meno%20metri%20quadri?1594887907134", "https://rsi-ssl.wemfbox.ch/cgi-bin/ivw/CP/RSI/news/svizzera/", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://web.archive.org/static/assets/images/catalog/c-header/logos/news_subsection.svg", "https://web.archive.org/static/assets/images/catalog/c-header/logos/news_subsection-mobile.svg", "https://web.archive.org/static/assets/images/app/icon-app-news.jpg", "https://web.archive.org/static/assets/images/logo-play.svg"], "movies": [], "text": "Le case in Svizzera diventano sermpre pi\u00f9 piccole. A dirlo \u00e8 la societ\u00e0 di consulenza ipotecaria Moneypark, che ha pubblicato uno studio sulla metratura delle nuove costruzioni negli ultimi quattro anni, dal quale emerge che le abitazioni svizzere hanno visto diminuire la loro metratura in media del 3.2%.\n\nA soffrire maggiormente sono i grandi centri urbani, dove lo spazio \u00e9 limitato e dove addirittura si parla di rimpicciolimenti che vanno tra il 5 e l'8%.\n\nUn fenomeno che trova una spiegazione precisa: i prezzi degli immobili sono aumentati di pi\u00f9 di cinque volte negli ultimi dieci anni e, tra i fattori scatenanti, l'aumento dei prezzi dei terreni ha giocato un ruolo fondamentale, in un paese alpino che non dispone di immense pianure a buon mercato dove sviluppare progetti immobiliari.\n\nUn contributo al \u201crestringimento\u201d \u00e8 poi arrivato anche dalla nuova legge federale sulla pianificazione del territorio, che punta a una maggiore densificazione nelle aree urbane. La logica trova per\u00f2 conferma anche uscendo dai centri: negli ultimi 4 anni la superficie media delle casette unifamigliari \u00e8 stata di 527 metri quadrati, 100 in meno rispetto alle case pi\u00f9 vecchie.\n\nTG 20 di luned\u00ec 22.06.2020", "keywords": [], "meta_keywords": ["RSI", "Radiotelevisione svizzera", "svizzera", "attualit\u00e0 nazionale", "Svizzera", "cronaca", "politica", "Parlamento", "Consiglio federale", "Consiglio nazionale", "Consiglio degli Stati", "Tribunale federale", "elezioni federali", "votazioni federali"], "tags": [], "authors": ["Rsinews", "L Informazione Della Radiotelevisione Svizzera", "Rg Dielle"], "publish_date": null, "summary": "", "article_html": "", "meta_description": "Mi si \u00e8 rimpicciolita la casa - In Svizzera le abitazioni diventano sempre pi\u00f9 piccole: in 4 anni metratura gi\u00f9 del 3,2% - Anche le casette unifamigliari si restringono", "meta_lang": "it", "meta_favicon": "/static/ico/apple-touch-icon-144-precomposed.png", "meta_data": {"theme-color": "#a2001e", "description": "Mi si \u00e8 rimpicciolita la casa - In Svizzera le abitazioni diventano sempre pi\u00f9 piccole: in 4 anni metratura gi\u00f9 del 3,2% - Anche le casette unifamigliari si restringono", "keywords": "RSI, Radiotelevisione svizzera, svizzera, attualit\u00e0 nazionale, Svizzera, cronaca, politica, Parlamento, Consiglio federale, Consiglio nazionale, Consiglio degli Stati, Tribunale federale, elezioni federali, votazioni federali", "author": "RSINews, l\u2019informazione della Radiotelevisione svizzera", "viewport": "width=device-width, initial-scale=1", "twitter": {"card": "summary", "image": "https://www.rsi.ch/news/svizzera/Fermento-edilizio-ma-con-meno-metri-quadri-13161579.html/ALTERNATES/LANDSCAPE_744/Fermento%20edilizio,%20ma%20con%20meno%20metri%20quadri?1594887907134", "title": "Mi si \u00e8 rimpicciolita la casa", "url": "https://www.rsi.ch/news/svizzera/Mi-si-%C3%A8-rimpicciolita-la-casa-13161570.html", "description": "In Svizzera le abitazioni diventano sempre pi\u00f9 piccole: in 4 anni metratura gi\u00f9 del 3,2% - Anche le casette unifamigliari si restringono", "site": "rsi"}, "og": {"image": "https://www.rsi.ch/news/svizzera/Fermento-edilizio-ma-con-meno-metri-quadri-13161579.html/ALTERNATES/LANDSCAPE_744/Fermento%20edilizio,%20ma%20con%20meno%20metri%20quadri?1594887907134", "title": "Mi si \u00e8 rimpicciolita la casa", "url": "https://www.rsi.ch/news/svizzera/Mi-si-%C3%A8-rimpicciolita-la-casa-13161570.html", "description": "In Svizzera le abitazioni diventano sempre pi\u00f9 piccole: in 4 anni metratura gi\u00f9 del 3,2% - Anche le casette unifamigliari si restringono", "site_name": "rsi"}, "fb": {"app_id": 403901089765227, "pages": 166752563681393}, "google-site-verification": "0fnCh8-XFdl18SB8GfxTTL3N3FYIwfnhtf_MWeORA2c", "apple-itunes-app": "app-id=948218765", "google-play-app": "app-id=ch.rsi.mobile", "msapplication-TileImage": "/static/ico/apple-touch-icon-144-precomposed.png", "msapplication-TileColor": "#ffffff", "apple-mobile-web-app-title": "RSI", "application-name": "RSI"}, "canonical_link": "https://www.rsi.ch/news/svizzera/Mi-si-%C3%A8-rimpicciolita-la-casa-13161570.html"}