{"source_url": "https://web.archive.org", "url": "https://web.archive.org/web/20210722071200id_/https://wmeritum.pl/trzaskowski-oficjalne-haslo-plagiat/315066", "title": "Trzaskowski przedstawi\u0142 oficjalne has\u0142o! Oskar\u017caj\u0105 go o plagiat", "top_image": "https://wmeritum.pl/wp-content/uploads/2020/06/Rafa\u0142-Trzaskowski.jpg", "meta_img": "https://wmeritum.pl/wp-content/uploads/2020/06/Rafa\u0142-Trzaskowski.jpg", "images": ["https://wmeritum.pl/wp-content/uploads/2020/06/Rafa\u0142-Trzaskowski.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://wmeritum.pl/wp-content/themes/jnews/assets/img/jeg-empty.png", "https://web.archive.org/autopromocja/google-news-wide-3.png", "https://wmeritum.pl/wp-content/uploads/sda/fundacja_rib.gif", "https://secure.gravatar.com/avatar/4add421c1a31f76159223c270a3dcfa1?s=80&d=mm&r=g", "https://wmeritum.pl/wp-content/uploads/2018/06/wmeritum-logo.png"], "movies": [], "text": "Podczas dzisiejszej konferencji prasowej Kamila Gasiuk-Pichowicz i Cezary Tomczyk zaprezentowali oficjalne has\u0142o, z jakim do wybor\u00f3w idzie Rafa\u0142 Trzaskowski. \u201eSilny prezydent, wsp\u00f3lna Polska\u201d \u2013 brzmi has\u0142o dotychczasowego prezydenta Warszawy. Niemal natychmiast w sieci pojawi\u0142y si\u0119 oskar\u017cenia o plagiat.\n\n\u201eNasze has\u0142o to \u201eSilny prezydent, wsp\u00f3lna Polska\u201d. To odpowied\u017a na diagnoz\u0119, kt\u00f3r\u0105 s\u0142yszymy na polskich ulicach, to diagnoza na \u201emamy do\u015b\u0107\u201d. Odpowiedzi\u0105 na \u201emamy do\u015b\u0107\u201d musi by\u0107 kto\u015b, kto zapewni si\u0142\u0119 i wsp\u00f3lnot\u0119\u201d \u2013 twierdzi\u0142 Tomczyk. Polityk podkre\u015bli\u0142, \u017ce w ci\u0105gu kilku dni sztab opublikuje program Trzaskowskiego.\n\n\u201ePo jednej stronie stoi Rafa\u0142 Trzaskowski, kt\u00f3ry staje w obronie Konstytucji RP. Po drugiej Andrzej Duda, kt\u00f3ry przysi\u0119ga\u0142 na Konstytucj\u0119, a potem j\u0105 wielokrotnie \u0142ama\u0142\u201d \u2013 wskazywa\u0142a dalej Gasiuk-Pihowicz. \u201eMamy do\u015b\u0107 s\u0142abej prezydentury. Potrzeba nam prezydenta, kt\u00f3ry b\u0119dzie patrzy\u0142 w\u0142adzy na r\u0119ce\u201d \u2013 dodawa\u0142a.\n\nW sieci natychmiast pojawi\u0142y si\u0119 g\u0142osy oskar\u017caj\u0105ce sztab kandydata KO o plagiat. \u201eJe\u015bli Rafa\u0142 Trzaskowski chcia\u0142 nawi\u0105za\u0107 do Lecha Kaczy\u0144skiego, odda\u0107 ho\u0142d zmar\u0142emu prezydentowi, i od sto\u0142ecznego ratusza chce i\u015b\u0107 podobnie do Pa\u0142acu Prezydenckiego, to trafnie wybra\u0142 swoje has\u0142o wyborcze\u201d \u2013 oceni\u0142 dziennikarz \u201eRzeczpospolitej\u201d Jacek Nizinkiewicz.\n\nCzytaj tak\u017ce: Komorowski o Dudzie: \u201eJest niedojrza\u0142y jako m\u0119\u017cczyzna i cz\u0142owiek\u201d\n\n\u201ePi\u0119knie probuje Pan broni\u0107 sztab Trzaskowskiego, kt\u00f3ry pope\u0142ni\u0142 niewybaczalny b\u0142\u0105d jakim zawsze jest plagiat has\u0142a z poprzedniej kampanii. Usuni\u0119cie s\u0142owa \u201euczciwa\u201d znacz\u0105ce\u201d \u2013 stwierdzi\u0142 natomiast B\u0142a\u017cej Pobo\u017cy, wiceszef MSWiA.\n\nPi\u0119knie probuje Pan broni\u0107 sztab Trzaskowskiego, kt\u00f3ry pope\u0142ni\u0142 niewybaczalny b\u0142\u0105d jakim zawsze jest plagiat has\u0142a z poprzedniej kampanii. Usuni\u0119cie s\u0142owa \u201euczciwa\u201d znacz\u0105ce. \u2014 B\u0142a\u017cej Pobo\u017cy (@pobozy) June 8, 2020\n\n\u0179r. dorzeczy.pl; twitter", "keywords": [], "meta_keywords": [""], "tags": ["plagiat", "wybory prezydenckie", "Rafa\u0142 Trzaskowski", "has\u0142o wyborcze"], "authors": [], "publish_date": "Mon Jun  8 12:34:30 2020", "summary": "", "article_html": "", "meta_description": "", "meta_lang": "pl", "meta_favicon": "https://wmeritum.pl/wp-content/uploads/2018/07/64.jpg", "meta_data": {"viewport": "width=device-width, initial-scale=1, user-scalable=yes", "theme-color": "#1e73be", "msapplication-navbutton-color": "#0a3d62", "apple-mobile-web-app-status-bar-style": "#0a3d62", "robots": "index, follow, max-snippet:-1, max-image-preview:large, max-video-preview:-1", "og": {"type": "article", "title": "Opublikowali oficjalne has\u0142o wyborcze Trzaskowskiego. Od razu pad\u0142y oskar\u017cenia o plagiat. \"Niewybaczalny b\u0142\u0105d\"", "site_name": "wMeritum.pl", "description": "Podczas dzisiejszej konferencji prasowej Kamila Gasiuk-Pichowicz i Cezary Tomczyk zaprezentowali oficjalne has\u0142o, z jakim do wybor\u00f3w idzie Rafa\u0142 Trzaskowski. \u201eSilny prezydent, wsp\u00f3lna Polska\u201d \u2013 brzmi has\u0142o dotychczasowego prezydenta Warszawy. Niemal natychmiast w sieci pojawi\u0142y si\u0119 oskar\u017cenia o plagiat. \u201eNasze has\u0142o to\u00a0\u201eSilny prezydent, wsp\u00f3lna Polska\u201d. To\u00a0odpowied\u017a na\u00a0diagnoz\u0119, kt\u00f3r\u0105 s\u0142yszymy na\u00a0polskich ulicach, to\u00a0diagnoza na\u00a0\u201emamy do\u015b\u0107\u201d. Odpowiedzi\u0105 na\u00a0\u201emamy [\u2026]", "url": "https://wmeritum.pl/trzaskowski-oficjalne-haslo-plagiat/315066", "locale": "pl_PL", "image": {"identifier": "https://wmeritum.pl/wp-content/uploads/2020/06/Rafa\u0142-Trzaskowski.jpg", "width": 1200, "height": 675}}, "article": {"published_time": "2020-06-08T12:34:30+00:00", "modified_time": "2020-06-08T12:34:43+00:00", "section": "Wiadomo\u015bci", "tag": "wybory prezydenckie", "publisher": "https://www.facebook.com/wmeritum/"}, "twitter": {"card": "summary_large_image", "title": "Trzaskowski przedstawi\u0142 oficjalne has\u0142o! Oskar\u017caj\u0105 go o plagiat", "description": "Podczas dzisiejszej konferencji prasowej Kamila Gasiuk-Pichowicz i Cezary Tomczyk zaprezentowali oficjalne has\u0142o, z jakim do wybor\u00f3w idzie Rafa\u0142 Trzaskowski. \"Silny", "url": "https://wmeritum.pl/trzaskowski-oficjalne-haslo-plagiat/315066", "image": {"src": "https://wmeritum.pl/wp-content/uploads/2020/06/Rafa\u0142-Trzaskowski.jpg", "width": 1200, "height": 675}, "creator": "@wmeritum", "site": "@wmeritum"}, "fb": {"app_id": 384180302100462}, "generator": "Powered by WPBakery Page Builder - drag and drop page builder for WordPress.", "onesignal": "wordpress-plugin", "msapplication-TileImage": "https://wmeritum.pl/wp-content/uploads/2018/07/64.jpg"}, "canonical_link": "https://wmeritum.pl/trzaskowski-oficjalne-haslo-plagiat/315066"}