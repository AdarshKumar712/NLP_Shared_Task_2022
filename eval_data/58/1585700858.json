{"source_url": "http://www.irpinianews.it", "url": "http://www.irpinianews.it/tappa-di-sommese-a-baiano-multati-i-cinque-sindaci-presenti-la-procura-continua-ad-indagare/", "title": "Tappa di Sommese a Baiano, multati i cinque sindaci presenti. La Procura continua ad indagare", "top_image": "http://www.irpinianews.it/wp-content/uploads/2020/04/biancardi.jpg", "meta_img": "http://www.irpinianews.it/wp-content/uploads/2020/04/biancardi.jpg", "images": ["http://www.irpinianews.it/wp-content/uploads/2020/04/banner-cardillo-peugeot.jpeg", "http://servedby.publy.net/avw.php?zoneid=6496&cb=718185056&n=a271cec5", "http://www.irpinianews.it/wp-content/uploads/2020/04/saviano-161x161_c.jpg", "http://www.irpinianews.it/wp-content/uploads/2020/04/cardillo.jpeg", "http://www.irpinianews.it/wp-admin/upload.php?item=449722", "http://www.irpinianews.it/wp-content/uploads/2020/04/WhatsApp-Image-2020-04-23-at-16.48.57-161x161_c.jpeg", "http://www.irpinianews.it/wp-content/uploads/2019/10/giuseppe-conte-avellino-e1571067083532-161x161_c.jpeg", "http://www.irpinianews.it/wp-content/uploads/2020/04/biancardi-1440x564_c.jpg", "http://www.irpinianews.it/wp-content/uploads/2020/04/mascherina-e1587900069340-161x161_c.jpg", "http://www.irpinianews.it/wp-content/uploads/2020/04/de-luca-mascherine-161x161_c.jpg", "http://servedby.publy.net/avw.php?zoneid=6499&cb=868806167&n=a01a9314", "http://www.irpinianews.it/wp-content/uploads/2020/03/Michele-Gubitosa-161x161_c.png", "http://www.irpinianews.it/wp-content/uploads/ce4b7afa5b9094c7766777cde481215b6bf4e2b2-161x161_c.jpg", "http://www.irpinianews.it/wp-content/uploads/2020/04/20f079ad-b2ec-4576-8475-f6473e5c0ec8-161x161_c.jpg", "http://www.irpinianews.it/wp-content/uploads/2020/04/graduatoria-e1587905386712-161x161_c.jpeg", "http://www.irpinianews.it/wp-content/uploads/2020/04/ariano-1-161x161_c.jpg", "http://www.irpinianews.it/wp-content/uploads/2020/02/ciotola.jpeg", "http://www.irpinianews.it/wp-content/uploads/2020/04/biancardi.jpg", "http://www.irpinianews.it/wp-content/themes/fraction-theme/images/loading.gif", "http://www.irpinianews.it/wp-content/uploads/2020/01/nataluna.jpeg", "http://www.irpinianews.it/wp-content/uploads/2020/03/suzuki.jpeg", "http://servedby.publy.net/avw.php?zoneid=7723&cb=INSERT_RANDOM_NUMBER_HERE&n=ad66247d", "http://www.irpinianews.it/wp-content/uploads/Logo-Irpinia-1.png"], "movies": [], "text": "Attualit\u00e0 In Evidenza Primo Piano Tappa di Sommese a Baiano, multati i cinque sindaci presenti. La Procura continua ad indagare 22 aprile 2020\n\nAlpi \u2013 Multa di 280 euro ai sindaci che sabato mattina, contravvenendo alle disposizioni del Governo, hanno partecipato al \u201csaluto istituzionale\u201d al loro collega Carmine Sommese, primo cittadino di Saviano, morto venerd\u00ec all\u2019ospedale \u201cMoscati\u201d di Avellino per coronavirus. Se i primi cittadini di Baiano (Enrico Montanaro), Avella (Domenico Biancardi, presidente della Provincia), Sirignano (Raffaele Colucci), Sperone (Marco Alaia) e Mugnano del Cardinale (Alessandro Napolitano), non pagheranno la sanzione entro 30 giorni, dovranno sborsare 400 euro.\n\nLa notifica \u00e8 arrivata ieri ed ha fatto seguito all\u2019ammonimento verbale del Prefetto di Avellino. Le multe dovrebbero scattare anche nei confronti dei cittadini presenti dinanzi la clinica \u201cVilla Maria\u201d. Non pi\u00f9 di 20 persone, secondo i presenti, pi\u00f9 di 70, secondo dei filmati che circolano in rete. La sanzione ai sindaci \u00e8 stata disposta sulla base dell\u2019informativa dei carabinieri di Baiano.\n\nNel frattempo, per\u00f2, potrebbero arrivare anche altri provvedimenti. La Procura di Avellino, infatti \u2013 come anticipato da Irpinia News \u2013 ha aperto un\u2019inchiesta per epidemia colposa.", "keywords": [], "meta_keywords": [""], "tags": ["Carabinieri di Baiano", "coronavirus", "procura della repubblica di avellino", "Enrico Montanaro", "domenico biancardi", "Baiano"], "authors": [], "publish_date": "Wed Apr 22 11:21:07 2020", "summary": "", "article_html": "", "meta_description": "", "meta_lang": "it", "meta_favicon": "http://www.irpinianews.it/wp-content/uploads/favicon1.jpg", "meta_data": {"google-site-verification": "DVJ3dfAcMn1cLN4NI4itvAeT94ZS6O3v2Fxp7v6hDss", "viewport": "width=device-width, initial-scale=1, maximum-scale=1", "news_keywords": "baiano, carabinieri di baiano, coronavirus, domenico biancardi, enrico montanaro, procura della repubblica di avellino, headlines, sports, internet, irpinia, news, culture, avellino, soccer, politics, business, economy, nation", "original-source": "http://www.irpinianews.it/tappa-di-sommese-a-baiano-multati-i-cinque-sindaci-presenti-la-procura-continua-ad-indagare/", "twitter": {"card": "summary_large_image", "description": "Alpi \u2013 Multa di 280 euro ai sindaci che sabato mattina, contravvenendo alle disposizioni del Governo, hanno partecipato al \u201csaluto istituzionale\u201d al loro collega Carmine Sommese, primo cittadino di Saviano,", "title": "Tappa di Sommese a Baiano, multati i cinque sindaci presenti. La Procura continua ad indagare", "site": "@Irpinia_News", "image": "http://www.irpinianews.it/wp-content/uploads/2020/04/biancardi.jpg", "creator": "@Irpinia_News"}, "DC.date.issued": "2020-04-22T13:21:07+02:00", "generator": "MasterSlider 3.5.3 - Responsive Touch Image Slider | avt.li/msf", "og": {"site_name": "Irpinianews.it", "type": "article", "locale": "it_IT", "url": "http://www.irpinianews.it/tappa-di-sommese-a-baiano-multati-i-cinque-sindaci-presenti-la-procura-continua-ad-indagare/", "title": "Tappa di Sommese a Baiano, multati i cinque sindaci presenti. La Procura continua ad indagare", "description": "Alpi \u2013 Multa di 280 euro ai sindaci che sabato mattina, contravvenendo alle disposizioni del Governo, hanno partecipato al \u201csaluto istituzionale\u201d al loro collega Carmine Sommese, primo cittadino di Saviano,", "image": {"identifier": "http://www.irpinianews.it/wp-content/uploads/2020/04/biancardi.jpg", "width": 1600, "height": 1000}}, "fb": {"app_id": 1534092240184090}, "article": {"published_time": "2020-04-22T11:21:07+00:00", "modified_time": "2020-04-22T11:21:07+00:00", "author": "http://www.irpinianews.it/author/alfredo-picariello/", "section": "Attualit\u00e0", "tag": "procura della repubblica di avellino"}}, "canonical_link": "http://www.irpinianews.it/tappa-di-sommese-a-baiano-multati-i-cinque-sindaci-presenti-la-procura-continua-ad-indagare/"}