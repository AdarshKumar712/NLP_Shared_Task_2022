{"source_url": "https://web.archive.org", "url": "https://web.archive.org/web/20200405162228id_/https://www.haberler.com/rusya-da-ucretli-izin-suresi-30-nisan-a-kadar-13081490-haberi/", "title": "Rusya'da \u00fccretli izin s\u00fcresi 30 Nisan'a kadar uzat\u0131ld\u0131", "top_image": "https://foto.haberler.com/haber/2020/04/02/rusya-da-ucretli-izin-suresi-30-nisan-a-kadar-13081490_o.jpg", "meta_img": "https://foto.haberler.com/haber/2020/04/02/rusya-da-ucretli-izin-suresi-30-nisan-a-kadar-13081490_o.jpg", "images": ["https://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://foto.haberler.com/haber/2020/04/02/rusya-da-ucretli-izin-suresi-30-nisan-a-kadar-13081490_o.jpg", "https://web.archive.org/static/img/tasarim/haberler-logo.svg"], "movies": [], "text": "Rusya'da \u00fccretli izin s\u00fcresi 30 Nisan'a kadar uzat\u0131ld\u0131 Rusya Devlet Ba\u015fkan\u0131 Vladimir Putin, \u00fccretli izin s\u00fcresinin 30 Nisan'a kadar uzat\u0131ld\u0131\u011f\u0131n\u0131 a\u00e7\u0131klad\u0131.\n\nRusya Devlet Ba\u015fkan\u0131 Vladimir Putin, \u00fccretli izin s\u00fcresinin 30 Nisan'a kadar uzat\u0131ld\u0131\u011f\u0131n\u0131 a\u00e7\u0131klad\u0131.\n\n\u00c7in'de ortaya \u00e7\u0131kan ve t\u00fcm d\u00fcnyay\u0131 etkisi alt\u0131na alan korona vir\u00fcs salg\u0131n\u0131 \u00e7al\u0131\u015fma hayat\u0131n\u0131 olumsuz etkilemeye devam ediyor. Rusya genelinde artan korona vir\u00fcs vakalar\u0131 ve \u00f6l\u00fcmlerine kar\u015f\u0131 25 Mart tarihinde ekranlardan Rus halk\u0131na seslenen Rusya Devlet Ba\u015fkan\u0131 Vladimir Putin, ekonomik tedbirlerin yan\u0131 s\u0131ra 30 Mart ile 5 Nisan tarihleri aras\u0131nda \u00e7al\u0131\u015fanlara \u00fccretli izin vereceklerini duyurmu\u015ftu. Bug\u00fcn ekranlardan yine Rus halk\u0131na seslene Putin, \u00e7al\u0131\u015fanlar i\u00e7in daha \u00f6nce a\u00e7\u0131klanan \u00fccretli izin s\u00fcrelerinin sonuna yakla\u015f\u0131ld\u0131\u011f\u0131n\u0131 s\u00f6yleyerek, bu s\u00fcrenin 30 Nisan tarihine kadar uzat\u0131ld\u0131\u011f\u0131n\u0131 a\u00e7\u0131klad\u0131. Putin, yapt\u0131\u011f\u0131 konu\u015fmada, \"Rusya da dahil olmak \u00fczere d\u00fcnyada salg\u0131n\u0131n zirve noktas\u0131 hen\u00fcz ge\u00e7ilmedi. Bu nedenle, tatil s\u00fcresini ay sonuna, yani 30 Nisan'a kadar uzatma karar\u0131 ald\u0131m. Bu s\u00fcrede i\u00e7inde \u00e7al\u0131\u015fanlar\u0131 maa\u015flar\u0131 \u00f6denmeye devam edecek\" dedi.\n\nRusya'da en \u00e7ok korona vir\u00fcs vakalar\u0131n\u0131n ve \u00f6l\u00fcmlerinin g\u00f6r\u00fcld\u00fc\u011f\u00fc ba\u015fkent Moskova i\u00e7in de konu\u015fan Putin, Moskova'da korona vir\u00fcs salg\u0131n\u0131yla ilgili durumu tersine \u00e7evirmeyi hen\u00fcz ba\u015faramad\u0131klar\u0131n\u0131 fakat ya\u015fl\u0131lar\u0131n korunmas\u0131 ve kre\u015flerde salg\u0131n\u0131n yayg\u0131nla\u015fmas\u0131n\u0131n \u00f6nlenmesinde ba\u015far\u0131l\u0131 sonu\u00e7lar al\u0131nd\u0131\u011f\u0131n\u0131 ifade etti. - MOSKOVA\n\nKaynak: \u0130HA", "keywords": [], "meta_keywords": ["Vladimir Putin", "Rusya", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Rusya'da \u00fccretli izin s\u00fcresi 30 Nisan'a kadar uzat\u0131ld\u0131 Rusya Devlet Ba\u015fkan\u0131 Vladimir Putin, \u00fccretli izin s\u00fcresinin 30 Nisan'a kadar uzat\u0131ld\u0131\u011f\u0131n\u0131 a\u00e7\u0131klad\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Rusya'da \u00fccretli izin s\u00fcresi 30 Nisan'a kadar uzat\u0131ld\u0131 Rusya Devlet Ba\u015fkan\u0131 Vladimir Putin, \u00fccretli izin s\u00fcresinin 30 Nisan'a kadar uzat\u0131ld\u0131\u011f\u0131n\u0131 a\u00e7\u0131klad\u0131.", "keywords": "Vladimir Putin, Rusya, G\u00fcncel", "image": "https://foto.haberler.com/haber/2020/04/02/rusya-da-ucretli-izin-suresi-30-nisan-a-kadar-13081490_o.jpg", "robots": "index, follow", "medium": "news", "dateCreated": "2020-04-02T18:35:32+03:00", "dateUpdated": "2020-04-02T18:35:38+03:00", "msapplication-starturl": "https://www.haberler.com", "article": {"id": 13081490, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Vladimir Putin, Rusya, G\u00fcncel"}, "og": {"url": "https://www.haberler.com/rusya-da-ucretli-izin-suresi-30-nisan-a-kadar-13081490-haberi/", "site_name": "Haberler.com", "locale": "tr_TR", "type": "article", "title": "Rusya'da \u00fccretli izin s\u00fcresi 30 Nisan'a kadar uzat\u0131ld\u0131", "description": "Rusya Devlet Ba\u015fkan\u0131 Vladimir Putin, \u00fccretli izin s\u00fcresinin 30 Nisan'a kadar uzat\u0131ld\u0131\u011f\u0131n\u0131 a\u00e7\u0131klad\u0131.", "image": {"identifier": "https://foto.haberler.com/haber/2020/04/02/rusya-da-ucretli-izin-suresi-30-nisan-a-kadar-13081490_o.jpg", "secure_url": "https://foto.haberler.com/haber/2020/04/02/rusya-da-ucretli-izin-suresi-30-nisan-a-kadar-13081490_o.jpg", "width": 640, "height": 361}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/rusya-da-ucretli-izin-suresi-30-nisan-a-kadar-13081490-haberi/", "card": "summary_large_image", "site": "Haberler", "title": "Rusya'da \u00fccretli izin s\u00fcresi 30 Nisan'a kadar uzat\u0131ld\u0131", "description": "Rusya Devlet Ba\u015fkan\u0131 Vladimir Putin, \u00fccretli izin s\u00fcresinin 30 Nisan'a kadar uzat\u0131ld\u0131\u011f\u0131n\u0131 a\u00e7\u0131klad\u0131.", "image": "https://foto.haberler.com/haber/2020/04/02/rusya-da-ucretli-izin-suresi-30-nisan-a-kadar-13081490_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/rusya-da-ucretli-izin-suresi-30-nisan-a-kadar-13081490-haberi/"}