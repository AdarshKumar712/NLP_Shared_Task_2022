{"source_url": "https://web.archive.org", "url": "https://web.archive.org/web/20200326162003id_/https://pikio.pl/ministerstwo-zdrowia-2503202-bm-informacje/", "title": "Najnowsze dane dot. liczby zara\u017conych w Polsce. Informacje ministerstwa zdrowia mocno niepokoj\u0105", "top_image": "https://pikio.pl/static/media/images/1954/195446/c/pilne-featured.jpg", "meta_img": "https://pikio.pl/static/media/images/1954/195446/c/pilne-featured.jpg", "images": ["https://pikio.pl/static/media/images/1464/146499/c/monika-majko-thumb-s.jpg", "https://pikio.pl/desktop/static/images/placeholder.jpg", "https://pikio.pl/desktop/static/images/iberion-logo-bl.svg", "https://pikio.pl/desktop/static/images/placeholder.svg", "https://pikio.pl/desktop/static/images/pikio-logo-cl-big-2.svg", "https://pikio.pl/static/media/images/1954/195446/c/pilne-featured.jpg"], "movies": [], "text": "Ministerstwo Zdrowia przekaza\u0142o Polakom kolejne niepokoj\u0105ce informacje. Liczba zaka\u017conych pacjent\u00f3w w Polsce ro\u015bnie w zatrwa\u017caj\u0105cym tempie.\n\nMinisterstwo Zdrowia na bie\u017c\u0105co informuje Polak\u00f3w o liczbie zaka\u017conych pacjent\u00f3w na terenie naszego kraju, dzisiaj przekroczona zosta\u0142a niepokoj\u0105ca granica 1000 przypadk\u00f3w. Liczba zara\u017conych os\u00f3b ro\u015bnie w zatrwa\u017caj\u0105cym tempie, pandemia zbiera coraz wi\u0119ksze \u017cniwo.\n\nMinisterstwo Zdrowia przekaza\u0142o kolejne informacje\n\nNa Twitterze Ministerstwa Zdrowia codziennie pojawiaj\u0105 si\u0119 nowe informacje o kolejnych potwierdzonych badaniami zaka\u017ceniach na terenie naszego kraju. Dzisiaj resort zdrowia przekaza\u0142 niezwykle niepokoj\u0105ce wie\u015bci, liczba zara\u017conych pacjent\u00f3w przekroczy\u0142a 1000 os\u00f3b.\n\n- W sumie liczba os\u00f3b zaka\u017conych koronawirusem: 1051/14 (wszystkie pozytywne przypadki/w tym osoby zmar\u0142e) - przekaza\u0142o Ministerstwo Zdrowia na swoim Twitterze.\n\nTo spory wzrost liczby zaka\u017ce\u0144 w por\u00f3wnaniu do poprzednich dni. W zesz\u0142ym tygodniu najwi\u0119kszy wzrost zanotowano w sobot\u0119 21 marca, Ministerstwo potwierdzi\u0142o wtedy 111 nowych przypadk\u00f3w. Dzisiaj og\u0142oszono ju\u017c 150 zaka\u017ce\u0144. To ogromny wzrost, a wed\u0142ug prognoz szefa resortu zdrowia, b\u0119dzie jeszcze gorzej.\n\n- Nadal uwa\u017cam, \u017ce na koniec tego tygodnia mo\u017cemy mie\u0107 par\u0119 tysi\u0119cy zara\u017ce\u0144. Tak to wygl\u0105da gdzie indziej - przewiduje minister zdrowia \u0141ukasz Szumowski.\n\nDALSZY CI\u0104G TEKSTU POD GALERI\u0104\n\nMinisterstwo Zdrowia poda\u0142o, \u017ce w Polsce liczba zaka\u017conych przekroczy\u0142a 1000 os\u00f3b\n\nOd pocz\u0105tku tygodnia codzienna liczba przybywaj\u0105cych zaka\u017conych utrzymuje si\u0119 powy\u017cej 100 os\u00f3b. Wcze\u015bniej tak szybkich wzrost\u00f3w nie rejestrowano na terenie naszego kraju. Ro\u015bnie te\u017c liczba zgon\u00f3w, dzisiaj potwierdzono kolejny przypadek \u015bmierci, spowodowany przez koronawirusa. 14 ofiar\u0105 wirusa SARS-CoV-19 zosta\u0142 80-letni pacjent szpitala w Skar\u017cysku-Kamiennej, m\u0119\u017cczyzna mia\u0142 choroby wsp\u00f3\u0142towarzysz\u0105ce.\n\nDzisiaj grzeje: 1. Wstrz\u0105saj\u0105ca relacja pani Marty z kwarantanny. Jej s\u0142owa mocno niepokoj\u0105\n\n2. Wszyscy Polacy dostan\u0105 dzi\u015b identycznego SMS-a. Znamy jego tre\u015b\u0107\n\nNa ca\u0142ym \u015bwiecie liczba chorych przekroczy\u0142a ju\u017c 458 tysi\u0119cy os\u00f3b i wci\u0105\u017c dynamicznie ro\u015bnie. Pandemia najszybciej rozwija si\u0119 we W\u0142oszech i Stanach Zjednoczonych, oba kraje zanotowa\u0142y ju\u017c ponad 50 tysi\u0119cy zara\u017conych. \u015amier\u0107 w wyniku choroby ponios\u0142o \u0142\u0105cznie ponad 20 tysi\u0119cy pacjent\u00f3w.\n\nNajlepsze newsy dnia:\n\n\u017ar\u00f3d\u0142o: Ministerstwo Zdrowia\n\nNie przegap \u017cadnych najciekawszych artyku\u0142\u00f3w! Kliknij obserwuj pikio.pl na:\n\nGoogle News", "keywords": [], "meta_keywords": [""], "tags": ["Ministerstwo Zdrowia", "koronawirusa", "Twitterze", "twitter", "koronawirus"], "authors": [], "publish_date": "Wed Mar 25 20:47:00 2020", "summary": "", "article_html": "", "meta_description": "Ministerstwo Zdrowia przekaza\u0142o kolejne niepokoj\u0105ce informacje. Liczba zaka\u017conych w Polsce ro\u015bnie w rekordowym tempie.", "meta_lang": "pl", "meta_favicon": "https://pikio.pl/desktop/static/images/apple-touch-icon.png", "meta_data": {"description": "Ministerstwo Zdrowia przekaza\u0142o kolejne niepokoj\u0105ce informacje. Liczba zaka\u017conych w Polsce ro\u015bnie w rekordowym tempie.", "original-source": "https://pikio.pl/ministerstwo-zdrowia-2503202-bm-informacje/", "og": {"locale": "pl_PL", "type": "article", "title": "Najnowsze dane dot. liczby zara\u017conych w Polsce. Informacje ministerstwa zdrowia mocno niepokoj\u0105", "description": "Ministerstwo Zdrowia przekaza\u0142o kolejne niepokoj\u0105ce informacje. Liczba zaka\u017conych w Polsce ro\u015bnie w rekordowym tempie.", "url": "https://pikio.pl/ministerstwo-zdrowia-2503202-bm-informacje/", "site_name": "Pikio.pl", "updated_time": "2020-03-26T07:58:17+01:00", "image": {"identifier": "https://pikio.pl/static/media/images/1954/195446/c/pilne-featured.jpg", "secure_url": "https://pikio.pl/static/media/images/1954/195446/c/pilne-featured.jpg", "width": 1245, "height": 576}}, "article": {"section": "Z kraju", "published_time": "2020-03-25T20:47:00+01:00", "modified_time": "2020-03-26T07:58:17+01:00", "tag": "twitter"}, "twitter": {"card": "summary_large_image", "description": "Ministerstwo Zdrowia przekaza\u0142o kolejne niepokoj\u0105ce informacje. Liczba zaka\u017conych w Polsce ro\u015bnie w rekordowym tempie.", "title": "Najnowsze dane dot. liczby zara\u017conych w Polsce. Informacje ministerstwa zdrowia mocno niepokoj\u0105", "image": "https://pikio.pl/static/media/images/1954/195446/c/pilne-featured.jpg", "creator": "@pikiopl"}, "fb": {"pages": 1403829359835700, "app_id": 1128954437169801}, "robots": "max-snippet:-1, max-image-preview:large, max-video-preview:-1", "googlebot": "index,follow", "viewport": "width=device-width, initial-scale=1", "format-detection": "telephone=no", "skype_toolbar": "skype_toolbar_parser_compatible", "msapplication-TileColor": "#ffffff", "msapplication-config": "https://pikio.pl/desktop/browserconfig.xml", "theme-color": "#5FCBF4", "google-site-verification": "AHiTTvoSbLMsni3JMDA5gCn-mMdhLlO8EzqDeLPJ7nM"}, "canonical_link": "https://pikio.pl/ministerstwo-zdrowia-2503202-bm-informacje/"}