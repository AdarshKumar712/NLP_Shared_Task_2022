{"source_url": "https://www.agronline.it", "url": "https://www.agronline.it/politica/ostia-mobilitazione-civica-dove-sono-gli-aiuti-del-governo_19885", "title": "Ostia, mobilitazione civica: dove sono gli aiuti del Governo?", "top_image": "https://pub.agronline.it/uploads/media/15289/cassette-sociali.jpg", "meta_img": "https://pub.agronline.it/uploads/media/15289/cassette-sociali.jpg", "images": ["https://pub.agronline.it/uploads/socials/twitter.png", "https://pub.agronline.it/uploads/socials/feed-rss_b.png", "https://pub.agronline.it/img/logo_footer.png", "https://pub.agronline.it/uploads/socials/youtube_b.png", "https://pub.agronline.it/img/icon/print.png", "https://pub.agronline.it/uploads/media/15290/manifesto_thumb.jpg", "https://pub.agronline.it/uploads/socials/twitter_b.png", "https://pub.agronline.it/img/social/email.png", "https://pub.agronline.it/img/logo_mobile.png", "https://pub.agronline.it/img/social/twitter.png", "https://www.paypal.com/en_IT/i/scr/pixel.gif", "https://pub.agronline.it/img/nl.png", "https://pub.agronline.it/uploads/socials/facebook.png", "https://pub.agronline.it/img/social/facebook.png", "https://pub.agronline.it/uploads/socials/youtube.png", "https://pub.agronline.it/uploads/socials/facebook_b.png", "https://pub.agronline.it/img/reporter.png", "https://pub.agronline.it/img/social/whatsapp.png", "https://pub.agronline.it/uploads/socials/feed-rss.png", "https://pub.agronline.it/uploads/media/15289/cassette-sociali.jpg", "https://pub.agronline.it/img/logo.png", "https://pub.agronline.it/img/social/linkedin.png", "https://pub.agronline.it/img/icon/search.jpg", "https://pub.agronline.it/img/icon/search.png", "https://pub.agronline.it/img/icon/login.png"], "movies": [], "text": "Ostia, mobilitazione civica: dove sono gli aiuti del Governo?\n\nUn'organizzazione solidale civica che opera nel X Municipio, denominata Rete Operativa di Solidariet\u00e0 e Mutuo Soccorso rivendica la mancata corresponsione degli \"aiuti\" promessi dal Governo. Domani mattina, sabato 23 maggio manifestazione dinanzi Municipio\n\ncassette sociali\n\n(AGR) Sabato prossimo 23 maggio manifestazione di protesta organizzata dalla Rete Operativa di Solidariet\u00e0 e Mutuo Soccorso Acilia-Ostia. Una rete solidale civica che rivendica sostegno ed attenzione ai problemi dei cittadini. \u201cNon ne possiamo pi\u00f9. \u2013 si legge su una nota stampa - Sono passati due mesi e delle misure che il Governo avrebbe dovuto mettere in campo non si vede neanche l\u2019ombra. Dove sono i bonus spesa? e i contributi per l\u2019affitto? e la Cassa Integrazione?\n\nAd oggi gli aiuti sono arrivati soltanto alle imprese. L'unico nostro mezzo di sostegno sono state le reti di solidariet\u00e0 popolare fatte da lavoratori, studenti e disoccupati. Ora per\u00f2 sta diventando difficile per tutti e le risorse di mutuo soccorso si stanno esaurendo. L\u2019intero quartiere, come il paese, sta precipitando nella miseria. In tutta Roma sono centinaia le famiglie in difficolt\u00e0 pronte a scendere in piazza per avere delle risposte, cos\u00ec come hanno fatto o sono pronti a fare nel resto d'Italia. Non siamo invisibili, continuiamo a vivere, mangiare, pagare le bollette e gli affitti ed \u00e8 per questo che pretendiamo: lavoro, casa e diritti. Senza una fonte di reddito com\u2019\u00e8 possibile assicurarsi un\u2019esistenza dignitosa? Semplicemente non si pu\u00f2.\n\nPer questo invitiamo tutto il quartiere a scendere con noi a manifestare in Piazza della Stazione Vecchia, davanti al Municipio di Ostia, portando le nostre cassette ormai vuote, pretendendo misure reali contro la crisi, dimostrando forte e chiaro che esistiamo e siamo stanchi di non ricevere neanche le briciole.\n\nSABATO 23 SCENDI IN PIAZZA ALLE ORE 11. Rete Operativa di Solidariet\u00e0 e Mutuo Soccorso Acilia-Ostia\n\nPhoto gallery", "keywords": [], "meta_keywords": ["Mobilitazione civica di una rete solidale di cittadini Ostia ed Acilia per  aiuti del Governo"], "tags": [], "authors": ["Agr - Www.Agronline.It", "Agr - Redazione - E. B."], "publish_date": null, "summary": "", "article_html": "", "meta_description": "Sabato prossimo 23 maggio manifestazione di protesta organizzata dalla Rete Operativa di Solidariet\u00e0 e Mutuo Soccorso Acilia-Ostia", "meta_lang": "it", "meta_favicon": "https://pub.agronline.it/img/favicon/favicon.ico", "meta_data": {"viewport": "width=device-width, initial-scale=1.0, shrink-to-fit=no", "keywords": "Mobilitazione civica di una rete solidale di cittadini Ostia ed Acilia per  aiuti del Governo", "description": "Sabato prossimo 23 maggio manifestazione di protesta organizzata dalla Rete Operativa di Solidariet\u00e0 e Mutuo Soccorso Acilia-Ostia", "distribution": "Global", "author": "Agr - Redazione - E. B.", "robots": "index, follow", "geo.region": "IT-CT", "geo.placename": "Roma", "geo.position": "41.89193;12.51133", "ICBM": "41.89193, 12.51133", "msapplication-TileColor": "#ffffff", "msapplication-TileImage": "https://pub.agronline.it/img/favicon/ms-icon-144x144.png", "theme-color": "#ffffff", "google-site-verification": "EQ4k5dh5WxoJKtXyOxgwN-AlkFOheAZwk8q7i_hrp3Q", "msvalidate.01": "CFF70EDB699F3DDDACB753BCB2D31EA9", "twitter": {"card": "summary_large_image", "title": "Ostia, mobilitazione civica: dove sono gli aiuti del Governo?", "description": "(AGR) Sabato prossimo 23 maggio manifestazione di protesta organizzata dalla Rete Operativa di Solidariet\u00e0 e Mutuo Soccorso Acilia-Ostia. [...]", "image": "https://pub.agronline.it/uploads/media/15289/cassette-sociali.jpg", "url": "https%3A%2F%2Fwww.agronline.it%2Fpolitica%2Fostia-mobilitazione-civica-dove-sono-gli-aiuti-del-governo_19885%3Fck_mkt%3D3", "site": "AGR_web"}, "og": {"type": "article", "url": "https%3A%2F%2Fwww.agronline.it%2Fpolitica%2Fostia-mobilitazione-civica-dove-sono-gli-aiuti-del-governo_19885%3Fck_mkt%3D2", "site_name": "AGR Agenzia di Stampa", "locale": "it_IT", "title": "Ostia, mobilitazione civica: dove sono gli aiuti del Governo?", "description": "(AGR) Sabato prossimo 23 maggio manifestazione di protesta organizzata dalla Rete Operativa di Solidariet\u00e0 e Mutuo Soccorso Acilia-Ostia. [...]", "image": {"identifier": "https://pub.agronline.it/uploads/media/15289/cassette-sociali.jpg", "secure_url": "https://pub.agronline.it/uploads/media/15289/cassette-sociali.jpg"}}, "format-detection": "telephone=no", "x-rim-auto-match": "none"}, "canonical_link": "https://www.agronline.it/https%3A%2F%2Fwww.agronline.it%2Fpolitica%2Fostia-mobilitazione-civica-dove-sono-gli-aiuti-del-governo_19885%3Fck_mkt%3D2"}