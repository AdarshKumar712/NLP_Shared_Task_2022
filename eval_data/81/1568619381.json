{"source_url": "https://web.archive.org", "url": "https://web.archive.org/web/20200406192303id_/https://www.haberler.com/kayit-altina-alinmadan-sehre-alinmiyorlar-13087204-haberi/", "title": "Kay\u0131t alt\u0131na al\u0131nmadan \u015fehre al\u0131nm\u0131yorlar", "top_image": "https://foto.haberler.com/haber/2020/04/04/kayit-altina-alinmadan-sehre-alinmiyorlar-13087204_o.jpg", "meta_img": "https://foto.haberler.com/haber/2020/04/04/kayit-altina-alinmadan-sehre-alinmiyorlar-13087204_o.jpg", "images": ["https://web.archive.org/static/img/tasarim/bosluk.gif", "https://foto.haberler.com/haber/2020/04/04/kayit-altina-alinmadan-sehre-alinmiyorlar-13087204_o.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://web.archive.org/static/img/tasarim/haberler-logo.svg"], "movies": [], "text": "Kay\u0131t alt\u0131na al\u0131nmadan \u015fehre al\u0131nm\u0131yorlar Karab\u00fck'te, yeni tip Korona vir\u00fcs (Covid-19) salg\u0131n\u0131n\u0131n \u00fclke genelinde art\u0131\u015f g\u00f6stermesinin ard\u0131ndan il d\u0131\u015f\u0131ndan kente giri\u015f yapan s\u00fcr\u00fcc\u00fc ve yolcular\u0131n isimleri tek tek kay\u0131t alt\u0131na al\u0131n\u0131yor.\n\nKarab\u00fck'te, yeni tip Korona vir\u00fcs (Covid-19) salg\u0131n\u0131n\u0131n \u00fclke genelinde art\u0131\u015f g\u00f6stermesinin ard\u0131ndan il d\u0131\u015f\u0131ndan kente giri\u015f yapan s\u00fcr\u00fcc\u00fc ve yolcular\u0131n isimleri tek tek kay\u0131t alt\u0131na al\u0131n\u0131yor.\n\nKorona vir\u00fcs salg\u0131n\u0131 nedeni ile her ge\u00e7en g\u00fcn \u00f6l\u00fcm say\u0131lar\u0131n\u0131n artmas\u0131n\u0131n ard\u0131ndan Karab\u00fck'te tedbirler s\u0131kla\u015ft\u0131r\u0131ld\u0131. Ankara ve \u0130stanbul ile Kastamonu, Bart\u0131n ve Zonguldak illerine ula\u015f\u0131m\u0131n sa\u011fland\u0131\u011f\u0131 yollarda bulunan polis ve jandarma kontrol noktalar\u0131nda, il d\u0131\u015f\u0131ndan gelen yolcular\u0131n ate\u015fleri sa\u011fl\u0131k personeli taraf\u0131ndan \u00f6l\u00e7\u00fclerek, bilgilendirme formu da\u011f\u0131t\u0131l\u0131yor. Uzun kuyruklar\u0131n olu\u015ftu\u011fu uygulamada, durdurulan ara\u00e7larda yolcular\u0131n 'sosyal mesafe' kural\u0131na uyup uymad\u0131klar\u0131na dikkat eden polis ekipleri, uyar\u0131larda bulunarak kente giri\u015f yapan vatanda\u015flar\u0131 tek tek kay\u0131t alt\u0131na al\u0131yor. Polis ekipleri taraf\u0131ndan, il d\u0131\u015f\u0131ndan kente gelen vatanda\u015flar\u0131n telefon, T.C kimli numaralar\u0131 ve gidecekleri adresler kay\u0131t alt\u0131na al\u0131n\u0131yor. Kay\u0131t alt\u0131na al\u0131nan bilgiler Karab\u00fck Valili\u011fine teslim edilirken, \u0130l Pandemi Kurulu taraf\u0131ndan kay\u0131t alt\u0131na al\u0131nanlar adreslerinde 14 g\u00fcn s\u00fcreyle kontrol ediliyor.\n\nDi\u011fer noktalarda da uygulamalar\u0131n aral\u0131ks\u0131z s\u00fcrd\u00fc\u011f\u00fc \u00f6\u011frenildi. - KARAB\u00dcK\n\nKaynak: \u0130HA", "keywords": [], "meta_keywords": ["Karab\u00fck", "Ankara", "Polis", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Karab\u00fck'te, yeni tip Korona vir\u00fcs (Covid-19) salg\u0131n\u0131n\u0131n \u00fclke genelinde art\u0131\u015f g\u00f6stermesinin ard\u0131ndan il d\u0131\u015f\u0131ndan kente giri\u015f yapan s\u00fcr\u00fcc\u00fc ve yolcular\u0131n isimleri tek tek kay\u0131t alt\u0131na al\u0131n\u0131yor.", "meta_lang": "tr", "meta_favicon": "/touch-icon-iphone.png", "meta_data": {"description": "Karab\u00fck'te, yeni tip Korona vir\u00fcs (Covid-19) salg\u0131n\u0131n\u0131n \u00fclke genelinde art\u0131\u015f g\u00f6stermesinin ard\u0131ndan il d\u0131\u015f\u0131ndan kente giri\u015f yapan s\u00fcr\u00fcc\u00fc ve yolcular\u0131n isimleri tek tek kay\u0131t alt\u0131na al\u0131n\u0131yor.", "keywords": "Karab\u00fck, Ankara, Polis, G\u00fcncel", "image": "https://foto.haberler.com/haber/2020/04/04/kayit-altina-alinmadan-sehre-alinmiyorlar-13087204_o.jpg", "robots": "index, follow", "medium": "news", "dateCreated": "2020-04-04T12:49:34+03:00", "dateUpdated": "2020-04-04T12:50:16+03:00", "msapplication-starturl": "https://www.haberler.com", "article": {"id": 13087204, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Karab\u00fck, Ankara, Polis, G\u00fcncel"}, "og": {"url": "https://www.haberler.com/kayit-altina-alinmadan-sehre-alinmiyorlar-13087204-haberi/", "site_name": "Haberler.com", "locale": "tr_TR", "type": "article", "title": "Kay\u0131t alt\u0131na al\u0131nmadan \u015fehre al\u0131nm\u0131yorlar", "description": "Karab\u00fck'te, yeni tip Korona vir\u00fcs (Covid-19) salg\u0131n\u0131n\u0131n \u00fclke genelinde art\u0131\u015f g\u00f6stermesinin ard\u0131ndan il d\u0131\u015f\u0131ndan kente giri\u015f yapan s\u00fcr\u00fcc\u00fc ve yolcular\u0131n isimleri tek tek kay\u0131t alt\u0131na al\u0131n\u0131yor.", "image": {"identifier": "https://foto.haberler.com/haber/2020/04/04/kayit-altina-alinmadan-sehre-alinmiyorlar-13087204_o.jpg", "secure_url": "https://foto.haberler.com/haber/2020/04/04/kayit-altina-alinmadan-sehre-alinmiyorlar-13087204_o.jpg", "width": 640, "height": 360}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/kayit-altina-alinmadan-sehre-alinmiyorlar-13087204-haberi/", "card": "summary_large_image", "site": "Haberler", "title": "Kay\u0131t alt\u0131na al\u0131nmadan \u015fehre al\u0131nm\u0131yorlar", "description": "Karab\u00fck'te, yeni tip Korona vir\u00fcs (Covid-19) salg\u0131n\u0131n\u0131n \u00fclke genelinde art\u0131\u015f g\u00f6stermesinin ard\u0131ndan il d\u0131\u015f\u0131ndan kente giri\u015f yapan s\u00fcr\u00fcc\u00fc ve yolcular\u0131n isimleri tek tek kay\u0131t alt\u0131na al\u0131n\u0131yor.", "image": "https://foto.haberler.com/haber/2020/04/04/kayit-altina-alinmadan-sehre-alinmiyorlar-13087204_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/kayit-altina-alinmadan-sehre-alinmiyorlar-13087204-haberi/"}