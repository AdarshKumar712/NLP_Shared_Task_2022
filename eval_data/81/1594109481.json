{"source_url": "https://web.archive.org", "url": "https://web.archive.org/web/20200516010810id_/https://www.haberler.com/cankiri-da-karantinadaki-262-kisi-tahliye-edildi-13179056-haberi/", "title": "\u00c7ank\u0131r\u0131'da karantinadaki 262 ki\u015fi tahliye edildi", "top_image": "https://foto.haberler.com/haber/2020/05/01/cankiri-da-karantinadaki-262-kisi-tahliye-edi-13179056_o.jpg", "meta_img": "https://foto.haberler.com/haber/2020/05/01/cankiri-da-karantinadaki-262-kisi-tahliye-edi-13179056_o.jpg", "images": ["https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://foto.haberler.com/haber/2020/05/01/cankiri-da-karantinadaki-262-kisi-tahliye-edi-13179056_o.jpg", "https://www.facebook.com/tr?id=287433439304759&ev=PageView&noscript=1"], "movies": [], "text": "\u00c7ank\u0131r\u0131'da karantinadaki 262 ki\u015fi tahliye edildi \u0130NG\u0130LTERE'den koronavir\u00fcs salg\u0131n\u0131 nedeniyle tahliye edildikten sonra \u00c7ank\u0131r\u0131'da Kredi ve Yurtlar Kurumuna (KYK) ba\u011fl\u0131 \u00f6\u011frenci yurtlar\u0131na yerle\u015ftirilen 262 ki\u015fi, 14 g\u00fcnl\u00fck karantina s\u00fcresinin dolmas\u0131n\u0131n ard\u0131ndan tahliye edildi.\n\n\u0130NG\u0130LTERE'den koronavir\u00fcs salg\u0131n\u0131 nedeniyle tahliye edildikten sonra \u00c7ank\u0131r\u0131'da Kredi ve Yurtlar Kurumuna (KYK) ba\u011fl\u0131 \u00f6\u011frenci yurtlar\u0131na yerle\u015ftirilen 262 ki\u015fi, 14 g\u00fcnl\u00fck karantina s\u00fcresinin dolmas\u0131n\u0131n ard\u0131ndan tahliye edildi.\n\nKoronavir\u00fcs salg\u0131n\u0131 nedeniyle 14 g\u00fcn \u00f6nce \u0130ngiltere'nin ba\u015fkenti Londra'dan getirilen 262 vatanda\u015f, \u00c7ank\u0131r\u0131 KYK Emir Karatekin Yurdu'nda karantinaya al\u0131nd\u0131. Karantina s\u00fcresinin sona ermesinin ard\u0131ndan yap\u0131lan Covid -19 testleri negatif \u00e7\u0131kan vatanda\u015flar, yurttan tahliye edilmeye ba\u015fland\u0131. Valizleriyle birlikte yurttan ayr\u0131lan vatanda\u015flar, ailelerin bulundu\u011fu \u015fehirlere gitmek \u00fczere s\u0131rayla otob\u00fcslere bindi.\n\nAfet ve Acil Durum Y\u00f6netimi Ba\u015fkanl\u0131\u011f\u0131 (AFAD) \u0130l M\u00fcd\u00fcr\u00fc Abdullah \u00d6z\u00e7elik, karantina s\u00fcrecinde herhangi bir olumsuzluk ya\u015fanmad\u0131\u011f\u0131n\u0131 ve burada bulunan vatanda\u015flar\u0131n 34 farkl\u0131 ile gidece\u011fini belirterek, \"\u015eu an itibariyle hi\u00e7birinde pozitif vaka \u00e7\u0131kmad\u0131. Yurdumuzu bo\u015faltt\u0131k. Hepsini otob\u00fcslerle evlerine kadar b\u0131rakaca\u011f\u0131z. Evlerine ula\u015fana kadar takip\u00e7ileri olaca\u011f\u0131z. Misafirlerimiz, ayr\u0131 ayr\u0131 15 otob\u00fcsle sosyal mesafe kural\u0131na uyularak ara\u00e7lara yerle\u015ftirildi ve illerine g\u00f6nderildi\" dedi.\n\nGen\u00e7lik ve Spor \u0130l M\u00fcd\u00fcr\u00fc Sad\u0131k Ak ise karantinadaki vatanda\u015flar\u0131n t\u00fcm ihtiya\u00e7lar\u0131n\u0131n eksiksiz kar\u015f\u0131land\u0131\u011f\u0131n\u0131 ve hepsinin mutlu bir \u015fekilde yurttan ayr\u0131ld\u0131\u011f\u0131n\u0131 ifade etti.\n\nKaynak: DHA", "keywords": [], "meta_keywords": ["Koronavir\u00fcs", "\u0130ngiltere", "Karantina", "\u00c7ank\u0131r\u0131", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "\u0130NG\u0130LTERE'den koronavir\u00fcs salg\u0131n\u0131 nedeniyle tahliye edildikten sonra \u00c7ank\u0131r\u0131'da Kredi ve Yurtlar Kurumuna (KYK) ba\u011fl\u0131 \u00f6\u011frenci yurtlar\u0131na yerle\u015ftirilen 262 ki\u015fi, 14 g\u00fcnl\u00fck karantina s\u00fcresinin dolmas\u0131n\u0131n ard\u0131ndan tahliye edildi.", "meta_lang": "tr", "meta_favicon": "/touch-icon-iphone.png", "meta_data": {"description": "\u0130NG\u0130LTERE'den koronavir\u00fcs salg\u0131n\u0131 nedeniyle tahliye edildikten sonra \u00c7ank\u0131r\u0131'da Kredi ve Yurtlar Kurumuna (KYK) ba\u011fl\u0131 \u00f6\u011frenci yurtlar\u0131na yerle\u015ftirilen 262 ki\u015fi, 14 g\u00fcnl\u00fck karantina s\u00fcresinin dolmas\u0131n\u0131n ard\u0131ndan tahliye edildi.", "keywords": "Koronavir\u00fcs, \u0130ngiltere, Karantina, \u00c7ank\u0131r\u0131, G\u00fcncel, Haber", "image": "https://foto.haberler.com/haber/2020/05/01/cankiri-da-karantinadaki-262-kisi-tahliye-edi-13179056_o.jpg", "medium": "news", "dateCreated": "2020-05-01T12:24:58+03:00", "dateUpdated": "2020-05-01T12:25:09+03:00", "msapplication-starturl": "https://www.haberler.com", "article": {"id": 13179056, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Koronavir\u00fcs, \u0130ngiltere, Karantina, \u00c7ank\u0131r\u0131, G\u00fcncel"}, "og": {"url": "https://www.haberler.com/cankiri-da-karantinadaki-262-kisi-tahliye-edildi-13179056-haberi/", "site_name": "Haberler.com", "locale": "tr_TR", "type": "article", "title": "\u00c7ank\u0131r\u0131'da karantinadaki 262 ki\u015fi tahliye edildi", "description": "\u0130NG\u0130LTERE'den koronavir\u00fcs salg\u0131n\u0131 nedeniyle tahliye edildikten sonra \u00c7ank\u0131r\u0131'da Kredi ve Yurtlar Kurumuna (KYK) ba\u011fl\u0131 \u00f6\u011frenci yurtlar\u0131na yerle\u015ftirilen 262 ki\u015fi, 14 g\u00fcnl\u00fck karantina s\u00fcresinin dolmas\u0131n\u0131n ard\u0131ndan tahliye edildi.", "image": {"identifier": "https://foto.haberler.com/haber/2020/05/01/cankiri-da-karantinadaki-262-kisi-tahliye-edi-13179056_o.jpg", "secure_url": "https://foto.haberler.com/haber/2020/05/01/cankiri-da-karantinadaki-262-kisi-tahliye-edi-13179056_o.jpg", "width": 1200, "height": 800}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/cankiri-da-karantinadaki-262-kisi-tahliye-edildi-13179056-haberi/", "card": "summary_large_image", "site": "Haberler", "title": "\u00c7ank\u0131r\u0131'da karantinadaki 262 ki\u015fi tahliye edildi", "description": "\u0130NG\u0130LTERE'den koronavir\u00fcs salg\u0131n\u0131 nedeniyle tahliye edildikten sonra \u00c7ank\u0131r\u0131'da Kredi ve Yurtlar Kurumuna (KYK) ba\u011fl\u0131 \u00f6\u011frenci yurtlar\u0131na yerle\u015ftirilen 262 ki\u015fi, 14 g\u00fcnl\u00fck karantina s\u00fcresinin dolmas\u0131n\u0131n ard\u0131ndan tahliye edildi.", "image": "https://foto.haberler.com/haber/2020/05/01/cankiri-da-karantinadaki-262-kisi-tahliye-edi-13179056_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/cankiri-da-karantinadaki-262-kisi-tahliye-edildi-13179056-haberi/"}