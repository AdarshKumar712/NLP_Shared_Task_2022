{"source_url": "https://web.archive.org", "url": "https://web.archive.org/web/20200403235115id_/https://www.milligazete.com.tr/video/4125556/duzcede-trafik-kazasi-otomobil-bariyere-saplandi", "title": "D\u00fczce'de trafik kazas\u0131: Otomobil bariyere sapland\u0131", "top_image": "https://img.youtube.com/vi/ai6T7YGtEO4/hqdefault.jpg", "meta_img": "https://img.youtube.com/vi/ai6T7YGtEO4/hqdefault.jpg", "images": ["https://file.daktilo.com/themes/enerjik/assets/img/mask-16-9.png", "https://file.daktilo.com/themes/enerjik/assets/img/bos.png", "https://static.daktilo.com/sites/71/uploads/2020/04/01/small/hqdefault-1585739093.jpg", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2017/07/03/large/milli-logo-desktop-(5).png", "https://img.youtube.com/vi/ai6T7YGtEO4/hqdefault.jpg", "https://static.daktilo.com/sites/71/uploads/2017/07/03/large/milli-logo-mobil-(3).png"], "movies": [], "text": "Kaza, TEM Otoyolu D\u00fczce kav\u015fa\u011f\u0131 mevkiinde meydana geldi. Al\u0131nan bilgilere g\u00f6re, \u0130stanbul\u2019dan Ankara istikametine gitmekte olan Sel\u00e7uk D. idaresindeki 16 KRG 50 plakal\u0131 otomobil, s\u00fcr\u00fcc\u00fcs\u00fcn\u00fcn direksiyon hakimiyetini kaybetmesi sonucunda kontrolden \u00e7\u0131karak ref\u00fcjdeki bariyerlere sapland\u0131. \u00c7arpman\u0131n etkisiyle bariyerlere saplanan otomobilin i\u00e7inde bulunan Esma D. yaraland\u0131. Kazay\u0131 g\u00f6renlerin ihbar\u0131 \u00fczerine olay yerine gelen D\u00fczce \u0130tfaiye M\u00fcd\u00fcrl\u00fc\u011f\u00fc ekipleri, bariyerleri demir kesme makinesi ile keserek yaral\u0131y\u0131 ara\u00e7 i\u00e7inden kurtard\u0131.\n\nKAZAYA BAKARKEN KAZA YAPTI\n\nYaral\u0131n\u0131n kurtar\u0131lmas\u0131 s\u0131ras\u0131nda kazan\u0131n nas\u0131l oldu\u011funa bakan \u0130smet Y. idaresindeki 34 VAU 30 plakal\u0131 bir ba\u015fka otomobil de yola sarkan bariyerlere \u00e7arpt\u0131. \u00c7arpma sonras\u0131 s\u00fcr\u00fcc\u00fc \u0130smet Y., otomobil i\u00e7inde s\u0131k\u0131\u015farak yaraland\u0131. S\u00fcr\u00fcc\u00fcn\u00fcn ac\u0131 \u00e7ekti\u011fini g\u00f6ren polis ekipleri, otomobilin kap\u0131s\u0131n\u0131 \u00e7ekerek s\u0131k\u0131\u015fan s\u00fcr\u00fcc\u00fcn\u00fcn ac\u0131s\u0131n\u0131 azaltmak i\u00e7in \u00e7aba harcad\u0131lar. \u0130tfaiye ekiplerinin yapt\u0131\u011f\u0131 \u00e7al\u0131\u015fma ile s\u00fcr\u00fcc\u00fc s\u0131k\u0131\u015ft\u0131\u011f\u0131 yerden \u00e7\u0131kar\u0131ld\u0131.\n\nYARALILAR HASTANEYE KALDIRILDI\n\nAra\u00e7lardan \u00e7\u0131kar\u0131lan yaral\u0131lar olay yerinde yap\u0131lan ilk m\u00fcdahaleleri sonras\u0131nda ambulanslarla D\u00fczce \u00dcniversitesi Hastanesine kald\u0131r\u0131larak tedavi alt\u0131na al\u0131nd\u0131lar. Kazayla ilgili olarak inceleme ba\u015flat\u0131ld\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "D\u00fczce TEM Otoyolunda kontrolden \u00e7\u0131kan otomobil bariyere sapland\u0131. Kazay\u0131 izleyen di\u011fer s\u00fcr\u00fcc\u00fc ise bariyerlere \u00e7arparak kaza yapt\u0131.", "meta_lang": "tr", "meta_favicon": "https://static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "D\u00fczce TEM Otoyolunda kontrolden \u00e7\u0131kan otomobil bariyere sapland\u0131. Kazay\u0131 izleyen di\u011fer s\u00fcr\u00fcc\u00fc ise bariyerlere \u00e7arparak kaza yapt\u0131.", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "D\u00fczce'de trafik kazas\u0131: Otomobil bariyere sapland\u0131", "description": "D\u00fczce TEM Otoyolunda kontrolden \u00e7\u0131kan otomobil bariyere sapland\u0131. Kazay\u0131 izleyen di\u011fer s\u00fcr\u00fcc\u00fc ise bariyerlere \u00e7arparak kaza yapt\u0131.", "type": "article", "url": "https://www.milligazete.com.tr/video/4125556/duzcede-trafik-kazasi-otomobil-bariyere-saplandi", "image": {"identifier": "https://img.youtube.com/vi/ai6T7YGtEO4/hqdefault.jpg", "width": 460, "height": 380, "alt": "D\u00fczce'de trafik kazas\u0131: Otomobil bariyere sapland\u0131"}, "video": {"identifier": "https://www.youtube.com/embed/ai6T7YGtEO4", "secure_url": "https://www.youtube.com/embed/ai6T7YGtEO4", "width": 560, "height": 380}}, "twitter": {"card": "summary_large_image", "site": "@milligazetecom", "title": "D\u00fczce'de trafik kazas\u0131: Otomobil bariyere sapland\u0131", "description": "D\u00fczce TEM Otoyolunda kontrolden \u00e7\u0131kan otomobil bariyere sapland\u0131. Kazay\u0131 izleyen di\u011fer s\u00fcr\u00fcc\u00fc ise bariyerlere \u00e7arparak kaza yapt\u0131.", "image": "https://img.youtube.com/vi/ai6T7YGtEO4/hqdefault.jpg"}}, "canonical_link": "https://www.milligazete.com.tr/video/4125556/duzcede-trafik-kazasi-otomobil-bariyere-saplandi"}