{"source_url": "https://web.archive.org", "url": "https://web.archive.org/web/20200601032800id_/http://radio.opole.pl/103,321452,opolski-zus-do-przedsiebiorcow-nie-kopiujcie-bez", "title": "Opolski ZUS do przedsi\u0119biorc\u00f3w: nie kopiujcie bezrefleksyjnie podpisu\u2026", "top_image": "http://radio.opole.pl/public/info/2018/2018-12-31_154625108810.jpg", "meta_img": "http://radio.opole.pl/public/info/2018/2018-12-31_154625108810.jpg", "images": ["https://web.archive.org/web/20200601032800id_/http:/radio.opole.pl/public/info/2020/thumb_480_0/2020-05-28_159064796610.jpg", "http://radio.opole.pl/public/info/2018/2018-12-31_154625108810.jpg", "https://www.facebook.com/tr?id=1835033950088652&ev=PageView&noscript=1", "https://web.archive.org/web/20200601032800id_/http:/public/121/2019/thumb_480_0/121_156836506611.jpg", "http://radio.opole.pl/public/info/2017/2017-02-02_148602860310.jpg", "http://radio.opole.pl/public/info/2017/191893/2017-03-25_1490462950155.jpg", "http://radio.opole.pl/public/121/2019/121_157121113710.jpg", "http://radio.opole.pl/public/info/2019/2019-09-22_156913175510.jpg", "http://radio.opole.pl/public/121/2015/201504fcb0c5245b368681296aa6ba0eb30cd5.jpg", "http://radio.opole.pl/public/info/2016/2016-12-01_148059632210.jpg", "http://radio.opole.pl/public/info/2018/2018-07-26_153260664510.jpg", "http://radio.opole.pl/public/info/2018/2018-10-08_153899501410.jpg", "https://web.archive.org/web/20200601032800id_/http:/radio.opole.pl/assets/css/images/logo_2019.png", "https://web.archive.org/web/20200601032800id_/http:/radio.opole.pl/public/info/2020/thumb_480_0/2020-05-27_159056402420.jpg", "https://web.archive.org/web/20200601032800id_/http:/radio.opole.pl/public/info/2020/thumb_480_0/2020-05-27_159056000320.jpg"], "movies": [], "text": "Opolski ZUS apeluje do przedsi\u0119biorc\u00f3w o uwa\u017cne i rzetelne wype\u0142nianie dokument\u00f3w sk\u0142adanych w ramach tzw. tarczy antykryzysowej. Do opolskich plac\u00f3wek Zak\u0142adu wp\u0142yn\u0119\u0142o do tej pory 16,5 tys. wniosk\u00f3w o pomoc - o zwolnienie z obowi\u0105zku op\u0142acania sk\u0142adek, o wyp\u0142at\u0119 \u015bwiadczenia postojowego czy odroczenie terminu p\u0142atno\u015bci sk\u0142adek. - Je\u015bli w dokumentach s\u0105 b\u0142\u0119dy, to ich rozpatrywanie mo\u017ce si\u0119 przed\u0142u\u017cy\u0107 - t\u0142umaczy Sebastian Szczurek, regionalny rzecznik ZUS w Opolu.\n\n- Poprawnie wype\u0142niony wniosek pomaga w automatycznym rozpatrzeniu sprawy. Je\u015bliw odpowiednim miejscu nie ma podpisu, numer konta bankowego jest zbyt kr\u00f3tki albo zamiast wynagrodzenia wpisana jest stawka godzinowa, to takie sprawy musimy wyja\u015bnia\u0107, a to trwa - t\u0142umaczy Sebastian Szczurek. - W takich sytuacjach musimy kontaktowa\u0107 si\u0119 z wnioskodawc\u0105, a to z kolei wyd\u0142u\u017ca wyp\u0142at\u0119 \u015bwiadczenia - stwierdza.Jak t\u0142umaczy regionalny rzecznik ZUS, zdarzaj\u0105 si\u0119 sytuacje, w kt\u00f3rych wnioskodawca bezrefleksyjnie kopiuje dane ze wzor\u00f3w formularzy udost\u0119pnionych na stronie urz\u0119du i zostawia umieszczony tam podpis: Jan Kowalski. - To si\u0119 zdarza coraz cz\u0119\u015bciej - dodaje.- Innym b\u0142\u0119dem jest wysy\u0142anie skan\u00f3w dokument\u00f3w na adres mailowy Centrum Obs\u0142ugi Telefonicznej ZUS. To nie jest kana\u0142 do dostarczania wniosk\u00f3w o wyp\u0142at\u0119 \u015bwiadcze\u0144 czy o zwolnienie z op\u0142acania sk\u0142adek. Warto zatem przy\u0142o\u017cy\u0107 si\u0119 do starannego wype\u0142nienia druk\u00f3w - m\u00f3wi rzecznik opolskiego ZUS. - To pomo\u017ce w szybkim rozstrzygni\u0119ciu sprawy - dodaje Sebastian Szczurek.Wnioski do ZUS mo\u017cna sk\u0142ada\u0107 elektronicznie - za pomoc\u0105 Platformy Us\u0142ug Elektronicznych lub papierowo. Wszelkie informacje na temat tego, kto mo\u017ce skorzysta\u0107 z ulg, gdzie sk\u0142ada\u0107 wnioski i jak je wype\u0142ni\u0107, mo\u017cna znale\u017a\u0107 na stronie internetowej Zak\u0142adu Ubezpiecze\u0144 Spo\u0142ecznych.", "keywords": [], "meta_keywords": ["Sebastian Szczurek", "ZUS", "tarcza antykryzysowa", "wyp\u0142ata \u015bwiadcze\u0144", "b\u0142\u0119dy we wnioskach", "koronawirus", "przedsi\u0119biorcy", "pomoc"], "tags": [], "authors": ["Radio Opole"], "publish_date": "Tue Apr 21 15:30:00 2020", "summary": "", "article_html": "", "meta_description": "Opolski ZUS apeluje do przedsi\u0119biorc\u00f3w o uwa\u017cne i rzetelne wype\u0142nianie dokument\u00f3w sk\u0142adanych w ramach tzw. tarczy antykryzysowej. Do opolskich plac\u00f3wek Zak\u0142adu wp\u0142yn\u0119\u0142o do tej pory 16,5 tys. wniosk\u00f3w o pomoc - o zwolnienie z obowi\u0105zku op\u0142acania sk\u0142adek, o\u2026", "meta_lang": "pl", "meta_favicon": "assets/favicon/apple-touch-icon.png", "meta_data": {"description": "Opolski ZUS apeluje do przedsi\u0119biorc\u00f3w o uwa\u017cne i rzetelne wype\u0142nianie dokument\u00f3w sk\u0142adanych w ramach tzw. tarczy antykryzysowej. Do opolskich plac\u00f3wek Zak\u0142adu wp\u0142yn\u0119\u0142o do tej pory 16,5 tys. wniosk\u00f3w o pomoc - o zwolnienie z obowi\u0105zku op\u0142acania sk\u0142adek, o\u2026", "keywords": "Sebastian Szczurek, ZUS, tarcza antykryzysowa, wyp\u0142ata \u015bwiadcze\u0144, b\u0142\u0119dy we wnioskach, koronawirus, przedsi\u0119biorcy, pomoc", "author": "Radio Opole", "msapplication-TileColor": "#0074bd", "msapplication-config": "assets/favicon/browserconfig.xml", "theme-color": "#ffffff", "viewport": "width=device-width, initial-scale=1", "og": {"locale": "pl_PL", "type": "article", "title": "Opolski ZUS do przedsi\u0119biorc\u00f3w: nie kopiujcie bezrefleksyjnie podpisu Jan Kowalski. B\u0142\u0119dy we wnioskach wyd\u0142u\u017caj\u0105 wyp\u0142at\u0119 \u015bwiadcze\u0144 z tarczy antykryzysowej", "description": "Opolski ZUS apeluje do przedsi\u0119biorc\u00f3w o uwa\u017cne i rzetelne wype\u0142nianie dokument\u00f3w sk\u0142adanych w ramach tzw. tarczy antykryzysowej. Do opolskich plac\u00f3wek Zak\u0142adu wp\u0142yn\u0119\u0142o do tej pory 16,5 tys. wniosk\u00f3w o pomoc - o zwolnienie z obowi\u0105zku op\u0142acania sk\u0142adek, o wyp\u0142at\u0119 \u015bwiadczenia postojowego czy odroczenie terminu p\u0142atno\u015bci sk\u0142adek. - Je\u015bli w dokumentach s\u0105 b\u0142\u0119dy, to ich rozpatrywanie mo\u017ce si\u0119 przed\u0142u\u017cy\u0107 - t\u0142umaczy Sebastian Szczurek, regionalny rzecznik ZUS w Opolu.", "url": "http://radio.opole.pl/103,321452,opolski-zus-do-przedsiebiorcow-nie-kopiujcie-bez", "site_name": "Opolski ZUS do przedsi\u0119biorc\u00f3w: nie kopiujcie bezrefleksyjnie podpisu Jan Kowalski. B\u0142\u0119dy we wnioskach wyd\u0142u\u017caj\u0105 wyp\u0142at\u0119 \u015bwiadcze\u0144 z tarczy antykryzysowej", "image": {"identifier": "http://radio.opole.pl/public/info/2018/2018-12-31_154625108810.jpg", "width": 1280, "height": 854}}, "article": {"section": "Gospodarka", "published_time": "2020-04-21 15:30:00"}, "twitter": {"card": "summary", "title": "Opolski ZUS do przedsi\u0119biorc\u00f3w: nie kopiujcie bezrefleksyjnie podpisu Jan Kowalski. B\u0142\u0119dy we wnioskach wyd\u0142u\u017caj\u0105 wyp\u0142at\u0119 \u015bwiadcze\u0144 z tarczy antykryzysowej", "description": "Opolski ZUS apeluje do przedsi\u0119biorc\u00f3w o uwa\u017cne i rzetelne wype\u0142nianie dokument\u00f3w sk\u0142adanych w ramach tzw. tarczy antykryzysowej. Do opolskich plac\u00f3wek Zak\u0142adu wp\u0142yn\u0119\u0142o do tej pory 16,5 tys. wniosk\u00f3w o pomoc - o zwolnienie z obowi\u0105zku op\u0142acania sk\u0142adek, o wyp\u0142at\u0119 \u015bwiadczenia postojowego czy odroczenie terminu p\u0142atno\u015bci sk\u0142adek. - Je\u015bli w dokumentach s\u0105 b\u0142\u0119dy, to ich rozpatrywanie mo\u017ce si\u0119 przed\u0142u\u017cy\u0107 - t\u0142umaczy Sebastian Szczurek, regionalny rzecznik ZUS w Opolu.", "image": "http://radio.opole.pl/public/info/2018/2018-12-31_154625108810.jpg"}}, "canonical_link": "http://radio.opole.pl/103,321452,opolski-zus-do-przedsiebiorcow-nie-kopiujcie-bez"}