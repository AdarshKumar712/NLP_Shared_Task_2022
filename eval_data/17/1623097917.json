{"source_url": "https://web.archive.org", "url": "https://web.archive.org/web/20200823175203id_/https://fakty.interia.pl/swiat/news-smierc-george-a-floyda-szef-dyplomacji-ue-to-bylo-naduzycie-,nId,4531598", "title": "\u015amier\u0107 George'a Floyda. Szef dyplomacji UE: To by\u0142o nadu\u017cycie w\u0142adzy", "top_image": "https://i.iplsc.com/-/000A61TSAK0CQMWO-C411.jpg", "meta_img": "https://i.iplsc.com/-/000A61TSAK0CQMWO-C411.jpg", "images": ["https://web.archive.org/i/interia_logo_b.svg", "https://web.archive.org/i/service_logo_s.svg", "https://i.iplsc.com/pap/0009A6098CYXTC6T-C301.jpg", "https://web.archive.org/i/interia-logo-2-0.svg", "https://i.iplsc.com/1/000A609JRO4LOJR9-C321-F4.jpg", "https://e.hub.com.pl/images/adx_fixed/close.svg", "https://web.archive.org/p.gif", "https://i.iplsc.com/josep-borrell/000A61TSAK0CQMWO-C122-F4.jpg", "https://i.iplsc.com/-/000A61TSAK0CQMWO-C411.jpg"], "movies": [], "text": "\"\u015amier\u0107 George'a Floyda w USA by\u0142a nadu\u017cyciem w\u0142adzy; pot\u0119piamy przemoc i rasizm w ka\u017cdej postaci\" - o\u015bwiadczy\u0142 we wtorek 2 czerwca szef unijnej dyplomacji Josep Borrell na konferencji w Brukseli.\n\nZdj\u0119cie Josep Borrell /Thierry Monasse /Getty Images\n\n\"Mieszka\u0144cy Europy s\u0105 zszokowani t\u0105 \u015bmierci\u0105\" - doda\u0142.\n\nReklama\n\n\"Wszystkie spo\u0142ecze\u0144stwa musz\u0105 by\u0107 czujne wobec nadmiernego u\u017cycia si\u0142y\" - powiedzia\u0142.\n\nKolejna doba protest\u00f3w w USA 1 / 8 Od godziny 19 w poniedzia\u0142ek (1 w nocy w Polsce we wtorek) w Waszyngtonie obowi\u0105zuje godzina policyjna. Wprowadzenie godziny policyjnej zapowiedzia\u0142 tak\u017ce gubernator stanu Nowy Jork Andrew Cuomo. \u0179r\u00f3d\u0142o: PAP/EPA Autor: Samuel Corum udost\u0119pnij\n\nNiespokojnie w USA\n\nTrump wezwa\u0142 w poniedzia\u0142ek gubernator\u00f3w do wykorzystania oddzia\u0142\u00f3w Gwardii Narodowej przeciwko wandalizmowi w trakcie protest\u00f3w. Zapowiedzia\u0142, \u017ce je\u015bli w\u0142adze stanowe i miejskie nie zaprowadz\u0105 porz\u0105dku, to do pomocy wezwie ameryka\u0144skie wojsko.\n\nTak jak w poprzednie noce protestuj\u0105cy w poniedzia\u0142kowy wiecz\u00f3r zgromadzili si\u0119 na placu Lafayette'a przed Bia\u0142ym Domem. T\u0142um przy u\u017cyciu gazu \u0142zawi\u0105cego rozproszono, po czym prezydent Trump wyszed\u0142 na chwil\u0119 przed po\u0142o\u017cony naprzeciwko jego rezydencji episkopalny ko\u015bci\u00f3\u0142 \u015bw. Jana, w kt\u00f3rym w niedziel\u0119 podczas zamieszek podpalono piwnic\u0119.\n\nW zwi\u0105zku z gwa\u0142townymi protestami w Waszyngtonie wprowadzono godzin\u0119 policyjn\u0105.\n\n\u015amier\u0107 George'a Floyda\n\nZarzewiem protest\u00f3w, kt\u00f3re rozgorza\u0142y w kilkudziesi\u0119ciu ameryka\u0144skich miastach, w tym w Waszyngtonie, sta\u0142o si\u0119 zab\u00f3jstwo Floyda. Dla wielu obywateli zabicie go przez policj\u0119 to nie odosobniony incydent, ale przyk\u0142ad systemowego przyzwolenia na przesadn\u0105 agresj\u0119 policji, szczeg\u00f3lnie wobec os\u00f3b czarnosk\u00f3rych.\n\nTrump zapewni\u0142 w poniedzia\u0142ek, \u017ce wszyscy Amerykanie s\u0105 \"s\u0142usznie oburzeni\" zab\u00f3jstwem Floyda. \"Jestem sojusznikiem wszystkich protestuj\u0105cych pokojowo\" - podkre\u015bli\u0142. Pot\u0119pi\u0142 jednocze\u015bnie akty wandalizmu podczas protest\u00f3w.", "keywords": [], "meta_keywords": [""], "tags": [], "authors": ["Autor", "Samuel Corum"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "\u015amier\u0107, Georgea, Floyda, by\u0142a, nadu\u017cyciem, w\u0142adzy, pot\u0119piamy, przemoc, rasizm, ka\u017cdej, postaci, o\u015bwiadczy\u0142, wtorek, czerwca, szef, unijnej, dyplomacji, Josep, Borrell, konferencji", "twitter": {"description": "\"\u015amier\u0107 George'a Floyda w USA by\u0142a nadu\u017cyciem w\u0142adzy; pot\u0119piamy przemoc i rasizm w ka\u017cdej postaci\" - o\u015bwiadczy\u0142 we wtorek 2 czerwca szef unijnej dyplomacji Josep Borrell na konferencji w Brukseli.", "card": "summary_large_image"}, "Description": "\u015amier\u0107 George'a Floyda. Szef dyplomacji UE: To by\u0142o nadu\u017cycie w\u0142adzy - \"\u015amier\u0107 George'a Floyda w USA by\u0142a nadu\u017cyciem w\u0142adzy; pot\u0119piamy przemoc i rasizm w ka\u017cdej postaci\" - o\u015bwiadczy\u0142 we wtorek 2 czerwca szef unijnej dyplomacji Josep Borrell na konferencji w Brukseli.", "og": {"type": "article", "title": "Szef dyplomacji UE zabra\u0142 g\u0142os ws. \u015bmierci George'a Floyda", "description": "Kliknij i zobacz wi\u0119cej.", "image": "https://i.iplsc.com/-/000A61TSAK0CQMWO-C411.jpg", "url": "https://fakty.interia.pl/swiat/news-smierc-george-a-floyda-szef-dyplomacji-ue-to-bylo-naduzycie-,nId,4531598"}, "news_keywords": "fakty.interia.pl, \u015bwiat, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/swiat/news-smierc-george-a-floyda-szef-dyplomacji-ue-to-bylo-naduzycie-,nId,4531598"}