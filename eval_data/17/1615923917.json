{"source_url": "https://web.archive.org", "url": "https://web.archive.org/web/20220210113738id_/https://www.haberler.com/milli-boksorun-oldurdugu-zeynep-gozyaslari-ile-13258263-haberi/", "title": "Zeynep'in annesi, milli boks\u00f6re lanet okudu: Katil, k\u0131z\u0131m\u0131 par\u00e7alad\u0131n", "top_image": "https://foto.haberler.com/haber/2020/05/25/zeynep-in-annesi-milli-boksore-lanet-okudu-13258263_7345_amp.jpg", "meta_img": "https://foto.haberler.com/haber/2020/05/25/zeynep-in-annesi-milli-boksore-lanet-okudu-13258263_7345_amp.jpg", "images": ["data:image/svg+xml;base64,PHN2ZyB3aWR0aD0iMjQiIGhlaWdodD0iMjQiIHhtbG5zPSJodHRwOi8vd3d3LnczLm9yZy8yMDAwL3N2ZyI+CiA8dGl0bGUvPgoKIDxnPgogIDx0aXRsZT5iYWNrZ3JvdW5kPC90aXRsZT4KICA8cmVjdCBmaWxsPSJub25lIiBpZD0iY2FudmFzX2JhY2tncm91bmQiIGhlaWdodD0iNDAyIiB3aWR0aD0iNTgyIiB5PSItMSIgeD0iLTEiLz4KIDwvZz4KIDxnPgogIDx0aXRsZT5MYXllciAxPC90aXRsZT4KICA8cGF0aCBzdHJva2U9Im51bGwiIGlkPSJzdmdfMSIgZmlsbD0iI2ZmZmZmZiIgZD0ibTIyLjQ1ODMzMywxOC45NzMyMTdhNC4wNjcxMyw0LjA2NzEzIDAgMCAxIC04LjEzNDI1OSwwYTMuNzg4MjQxLDMuNzg4MjQxIDAgMCAxIDAuMTI3ODI0LC0wLjk2NDQ5MWwtNi4wODkwNzQsLTMuMDMyOTE3YTQuMDIwNjQ4LDQuMDIwNjQ4IDAgMCAxIC0yLjc1NDAyOCwxLjA5MjMxNWE0LjA2NzEzLDQuMDY3MTMgMCAwIDEgMCwtOC4xMzQyNTlhNC4wMjA2NDgsNC4wMjA2NDggMCAwIDEgMi43NTQwMjgsMS4wOTIzMTVsNi4wODkwNzQsLTMuMDMyOTE3YTMuNzg4MjQxLDMuNzg4MjQxIDAgMCAxIC0wLjEyNzgyNCwtMC45NjQ0OTFhNC4wNjcxMyw0LjA2NzEzIDAgMSAxIDQuMDY3MTMsNC4wNjcxM2E0LjAyMDY0OCw0LjAyMDY0OCAwIDAgMSAtMi43NTQwMjgsLTEuMDkyMzE1bC02LjA4OTA3NCwzLjAzMjkxN2EzLjcwNjg5OCwzLjcwNjg5OCAwIDAgMSAwLDEuOTI4OTgxbDYuMDg5MDc0LDMuMDMyOTE3YTQuMDIwNjQ4LDQuMDIwNjQ4IDAgMCAxIDIuNzU0MDI4LC0xLjA5MjMxNWE0LjA2NzEzLDQuMDY3MTMgMCAwIDEgNC4wNjcxMyw0LjA2NzEzeiIvPgogPC9nPgo8L3N2Zz4=", "https://www.haberler.com/_blank.gif", "https://web.archive.org/static/reklam/advertisement.gif?ads=1", "https://www.haberler.com/static/img/tasarim/haberler-logo.svg", "https://foto.haberler.com/haber/2020/05/25/zeynep-in-annesi-milli-boksore-lanet-okudu-13258263_7345_amp.jpg", "data:image/gif;base64,R0lGODlhAQABAAD/ACwAAAAAAQABAAACADs=", "https://www.haberler.com/mstatic/assets/img/haberler-logo.png"], "movies": [], "text": "Mu\u011fla'da erkek arkada\u015f\u0131 boks\u00f6r Selim Ahmet Kemalo\u011flu (26) taraf\u0131ndan b\u0131\u00e7aklanarak \u00f6ld\u00fcr\u00fclen Zeynep \u015eenp\u0131nar (25), memleketi Kahramanmara\u015f'\u0131n Pazarc\u0131k il\u00e7esinde babas\u0131n\u0131n yan\u0131na defnedildi.\n\nMu\u011fla'da ya\u015fayan Sosyal Bilgiler \u00d6\u011fretmenli\u011fi B\u00f6l\u00fcm\u00fc'nden ge\u00e7en y\u0131l mezun olan Zeynep \u015eenp\u0131nar, d\u00fcn sabah tart\u0131\u015ft\u0131\u011f\u0131 ayn\u0131 evde ya\u015fad\u0131\u011f\u0131 Selim Ahmet Kemalo\u011flu taraf\u0131ndan b\u0131\u00e7aklanarak \u00f6ld\u00fcr\u00fcld\u00fc. Mu\u011fla'daki otopsi i\u015flemlerinin ard\u0131ndan yak\u0131nlar\u0131 taraf\u0131ndan teslim al\u0131nan Zeynep \u015eenp\u0131nar'\u0131n cenazesi, memleketi Kahramanmara\u015f'a getirildi ve ilk olarak Narl\u0131 Cemevi'nde t\u00f6ren d\u00fczenlendi.\n\nFRANSA'DA OLAN KARDE\u015eLER\u0130 CENAZEYE KATILAMADI\n\nBuradaki t\u00f6renin ard\u0131ndan \u015eenp\u0131nar'\u0131n cenazesi B\u00f6l\u00fck\u00e7am Mahallesi Mezarl\u0131\u011f\u0131'nda 3 y\u0131l \u00f6nce \u00f6len babas\u0131 Bayram \u015eenp\u0131nar'\u0131n yan\u0131nda topra\u011fa verildi. Zeynep \u015eenp\u0131nar'\u0131n Fransa'da olan ikizi Kemal ile a\u011fabeyi Salman \u015eenp\u0131nar ise koronavir\u00fcs nedeniyle cenazeye kat\u0131lamad\u0131.\n\n\"KAT\u0130L, KIZIMI PAR\u00c7ALADIN\"\n\nK\u0131z\u0131 mezara konulmadan \u00f6nce tabutuna sar\u0131lan anne Avruz \u015eenp\u0131nar, cinayet zanl\u0131s\u0131 Selim Ahmet Kemalo\u011flu'na lanet okudu. Ac\u0131l\u0131 anne, k\u0131z\u0131n\u0131n arkas\u0131ndan \"Oy kurban\u0131m sana Zeynep. Zeynep nas\u0131l k\u0131yd\u0131lar sana her taraf\u0131n yara Zeynep. Katil k\u0131z\u0131m\u0131 par\u00e7alad\u0131n, katil. Ben bu katili nerede g\u00f6r\u00fcr\u00fcm. Katil 1 tane vur, 2 tane vur, 3 tane vur. Sen nas\u0131l her taraf\u0131n\u0131 yaralad\u0131n\" diye a\u011f\u0131t yakt\u0131.\n\n\"CUMHURBA\u015eKANIMA SESLEN\u0130YORUM, \u0130DAM ETMES\u0130N\u0130 \u0130ST\u0130YORUM\"\n\nT\u00f6rene kat\u0131lan kad\u0131nlar, kad\u0131n cinayetlerinin art\u0131k son bulmas\u0131n\u0131 isteyip idam getirilmesini istedi. Avruz \u015eenp\u0131nar da k\u0131z\u0131n\u0131n katilinin idam edilmesini isteyerek, \"\u0130dam\u0131n\u0131 istiyorum. K\u0131z\u0131mla en son evvelki gece konu\u015ftum. K\u0131z\u0131mla her gece g\u00f6r\u00fcnt\u00fcl\u00fc konu\u015fuyordum. 'Anne bir \u015fey yok korkma' diyordu. Hi\u00e7 konu\u015fmuyordu, 1 ay konu\u015ftu b\u0131rakt\u0131. Katille 1 ay konu\u015ftuktan sonra ayr\u0131ld\u0131, hi\u00e7 konu\u015fmad\u0131. Ben Cumhurba\u015fkan\u0131ma sesleniyorum, bunu idam etmesini istiyorum\" diye konu\u015ftu.\n\nBu arada k\u0131z arkada\u015f\u0131 Zeynep \u015eenp\u0131nar'\u0131 \u00f6ld\u00fcrd\u00fckten sonra kendine de b\u0131\u00e7akla zarar veren Selim Ahmet Kemalo\u011flu'nun hastanadeki tedavisinin s\u00fcrd\u00fc\u011f\u00fc belirtildi.", "keywords": [], "meta_keywords": ["Kahramanmara\u015f", "Mu\u011fla", "\u00d6l\u00fc", "3. Sayfa"], "tags": [], "authors": [], "publish_date": "Mon May 25 12:47:00 2020", "summary": "", "article_html": "", "meta_description": "Mu\u011fla\u2019da birlikte ya\u015fad\u0131\u011f\u0131 erkek arkada\u015f\u0131 taraf\u0131ndan b\u0131\u00e7aklanarak \u00f6ld\u00fcr\u00fclen Zeynep \u015eenp\u0131nar\u2019\u0131n annesi cenaze t\u00f6reninde katile lanet okudu. Avruz \u015eenp\u0131nar, quotZeynep nas\u0131l k\u0131yd\u0131lar sana her taraf\u0131n yara Zeynep. Katil k\u0131z\u0131m\u0131 par\u00e7alad\u0131n, katilquot diyerek a\u011f\u0131t yakt\u0131.", "meta_lang": "tr", "meta_favicon": "https://www.haberler.com/mstatic/favicons/haberler_new_logo_2.ico?v=1", "meta_data": {"image": "https://foto.haberler.com/haber/2020/05/25/zeynep-in-annesi-milli-boksore-lanet-okudu-13258263_7345_amp.jpg", "description": "Mu\u011fla\u2019da birlikte ya\u015fad\u0131\u011f\u0131 erkek arkada\u015f\u0131 taraf\u0131ndan b\u0131\u00e7aklanarak \u00f6ld\u00fcr\u00fclen Zeynep \u015eenp\u0131nar\u2019\u0131n annesi cenaze t\u00f6reninde katile lanet okudu. Avruz \u015eenp\u0131nar, quotZeynep nas\u0131l k\u0131yd\u0131lar sana her taraf\u0131n yara Zeynep. Katil k\u0131z\u0131m\u0131 par\u00e7alad\u0131n, katilquot diyerek a\u011f\u0131t yakt\u0131.", "keywords": "Kahramanmara\u015f,Mu\u011fla,\u00d6l\u00fc,3. Sayfa", "news_keywords": "Kahramanmara\u015f,Mu\u011fla,\u00d6l\u00fc,3. Sayfa", "viewport": "width=device-width, initial-scale=1.0", "medium": "News", "dateCreated": "2020-05-25T12:47:00+03:00", "dateModified": "2020-05-25T15:48:00+03:00", "datePublished": "2020-05-25T12:47:00+03:00", "dateupdated": "2020-05-25T15:48:00+03:00", "og": {"url": "https://www.haberler.com/milli-boksorun-oldurdugu-zeynep-gozyaslari-ile-13258263-haberi/", "site_name": "Haberler.com", "locale": "tr_TR", "type": "article", "title": "Zeynep'in annesi, milli boks\u00f6re lanet okudu: Katil, k\u0131z\u0131m\u0131 par\u00e7alad\u0131n", "description": "Mu\u011fla\u2019da birlikte ya\u015fad\u0131\u011f\u0131 erkek arkada\u015f\u0131 taraf\u0131ndan b\u0131\u00e7aklanarak \u00f6ld\u00fcr\u00fclen Zeynep \u015eenp\u0131nar\u2019\u0131n annesi cenaze t\u00f6reninde katile lanet okudu. Avruz \u015eenp\u0131nar, quotZeynep nas\u0131l k\u0131yd\u0131lar sana her taraf\u0131n yara Zeynep. Katil k\u0131z\u0131m\u0131 par\u00e7alad\u0131n, katilquot diyerek a\u011f\u0131t yakt\u0131.", "image": {"identifier": "https://foto.haberler.com/haber/2020/05/25/zeynep-in-annesi-milli-boksore-lanet-okudu-13258263_7345_amp.jpg", "alt": "Zeynep'in annesi, milli boks\u00f6re lanet okudu: Katil, k\u0131z\u0131m\u0131 par\u00e7alad\u0131n", "secure_url": "https://foto.haberler.com/haber/2020/05/25/zeynep-in-annesi-milli-boksore-lanet-okudu-13258263_7345_amp.jpg", "width": 1202, "height": 675, "type": "image/jpeg"}, "video": {"identifier": "https://videolar.haberler.com/2020/05/25/milli-boksorun-oldurdugu-zeynep-gozyaslari-il-7244-13258263_kj_1555.mp4", "height": 360, "width": 640, "type": "video/mp4"}}, "article": {"content_tier": "free", "tag": "Kahramanmara\u015f,Mu\u011fla,\u00d6l\u00fc,3. Sayfa", "section": "3-sayfa", "publisher": "https://www.facebook.com/Haberler", "author": "https://www.facebook.com/Haberler", "published_time": "2020-05-25T12:47:00+03:00", "modified_time": "2020-05-25T15:48:00+03:00"}, "fb": {"pages": 116642265047044, "page_id": 116642265047044, "app_id": 1094461860619988}, "twitter": {"card": "summary_large_image", "creator": "@Haberler", "site": "@Haberler", "title": "Zeynep'in annesi, milli boks\u00f6re lanet okudu: Katil, k\u0131z\u0131m\u0131 par\u00e7alad\u0131n", "description": "Mu\u011fla\u2019da birlikte ya\u015fad\u0131\u011f\u0131 erkek arkada\u015f\u0131 taraf\u0131ndan b\u0131\u00e7aklanarak \u00f6ld\u00fcr\u00fclen Zeynep \u015eenp\u0131nar\u2019\u0131n annesi cenaze t\u00f6reninde katile lanet okudu. Avruz \u015eenp\u0131nar, \"Zeynep nas\u0131l k\u0131yd\u0131lar sana her taraf\u0131n yara Zeynep. Katil k\u0131z\u0131m\u0131 par\u00e7alad\u0131n, katil\" diyerek a\u011f\u0131t yakt\u0131.", "image": "https://foto.haberler.com/haber/2020/05/25/zeynep-in-annesi-milli-boksore-lanet-okudu-13258263_7345_amp.jpg", "url": "https://www.haberler.com/milli-boksorun-oldurdugu-zeynep-gozyaslari-ile-13258263-haberi/"}, "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "robots": "max-image-preview:large", "apple-mobile-web-app-status-bar-style": "black", "apple-mobile-web-app-title": "Haberler.com", "msapplication-TileColor": "#ffffff", "msapplication-TileImage": "/mstatic/favicons/apple-icon-152x152.png", "theme-color": "#ffffff"}, "canonical_link": "https://www.haberler.com/milli-boksorun-oldurdugu-zeynep-gozyaslari-ile-13258263-haberi/"}