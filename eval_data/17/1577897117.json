{"source_url": "https://web.archive.org", "url": "https://web.archive.org/web/20200424125110id_/https://wiadomosci.onet.pl/kraj/koronawirus-krakow-i-malopolska-nowe-przypadki-zakazen-nowe-dane/tck98jt", "title": "Ma\u0142opolska. 13 ofiara koronawirusa i kolejne zara\u017cenia. Ministerstwo poda\u0142o nowe dane", "top_image": "https://ocdn.eu/pulscms-transforms/1/u7dk9kpTURBXy8zNjQxOTNiMmQ0OGRiOTcxMWQ1ZTZjNDA2YWM5NDdiMy5wbmeTlQMAAM0EsM0Co5MJpjEzN2NhOQaTBc0COs0BLIGhMAE/mapa-zarazenia-koronawirusem-z-podzialem-na-powiaty.jpg", "meta_img": "https://ocdn.eu/pulscms-transforms/1/u7dk9kpTURBXy8zNjQxOTNiMmQ0OGRiOTcxMWQ1ZTZjNDA2YWM5NDdiMy5wbmeTlQMAAM0EsM0Co5MJpjEzN2NhOQaTBc0COs0BLIGhMAE/mapa-zarazenia-koronawirusem-z-podzialem-na-powiaty.jpg", "images": ["https://ocdn.eu/weather/weather_state_icons/2.svg", "https://ocdn.eu/wiadomosciucs/static/logo2017svg/desktop/logo_wiadomosci.svg", "https://ocdn.eu/pulscms-transforms/1/u7dk9kpTURBXy8zNjQxOTNiMmQ0OGRiOTcxMWQ1ZTZjNDA2YWM5NDdiMy5wbmeTlQMAAM0EsM0Co5MJpjEzN2NhOQaTBc0COs0BLIGhMAE/mapa-zarazenia-koronawirusem-z-podzialem-na-powiaty.jpg", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D", "https://ocdn.eu/pulscms-transforms/1/Kfak9kpTURBXy8zNjQxOTNiMmQ0OGRiOTcxMWQ1ZTZjNDA2YWM5NDdiMy5wbmeTlQMAAM0EsM0Co5MFzQMUzQG8kwmmMTM3Y2E5BoGhMAE/mapa-zarazenia-koronawirusem-z-podzialem-na-powiaty.jpg"], "movies": [], "text": "Badania laboratoryjne potwierdzi\u0142y zaka\u017cenie koronawirusem SARS-CoV-2 u kolejnych os\u00f3b. W tej grupie jest 1 kobieta i 2 m\u0119\u017cczyzn, w wieku od 27 do 78 lat, z powiatu suskiego (2 osoby) oraz o\u015bwi\u0119cimskiego (1 osoba). Aktualnie 2 osoby s\u0105 hospitalizowane, a jedna przebywa w izolacji.\n\nZ powodu zaka\u017cenia koronawirusem zmar\u0142a 64-letnia mieszkanka powiatu limanowskiego, kt\u00f3ra przebywa\u0142a w Szpitalu Uniwersyteckim. Kobieta mia\u0142a choroby wsp\u00f3\u0142istniej\u0105ce \u2013 poda\u0142o we wtorek biuro prasowe wojewody oraz Ministerstwo Zdrowia. Zmar\u0142a jest 13 ofiar\u0105 koronawirusa w Ma\u0142opolsce.\n\nDo tej pory zaka\u017cenie koronawirusem zosta\u0142o potwierdzone u 518 mieszka\u0144c\u00f3w Ma\u0142opolski. 13 os\u00f3b wyzdrowia\u0142o, 203 przebywaj\u0105 w szpitalach, 13 tys. 508 jest obj\u0119tych kwarantann\u0105, a 2 tys. 265 nadzorem epidemiologicznym.", "keywords": [], "meta_keywords": [""], "tags": [], "authors": [], "publish_date": "Tue Apr 14 18:03:00 2020", "summary": "", "article_html": "", "meta_description": "Do 537 wzros\u0142a liczba os\u00f3b zra\u017conych koronawirusem w Ma\u0142opolsce. Informacj\u0119 o nowych przypadkach zachorowa\u0144 poda\u0142o Ministerstwo Zdrowia. Od pocz\u0105tku epidemii z powodu koronawirusa zmar\u0142o w Ma\u0142opolsce 13 os\u00f3b.", "meta_lang": "pl", "meta_favicon": "", "meta_data": {"DC.Identifier": "400e065c-f1d7-4316-9a0e-6a9dcc1990bc", "pkg-uuid": "400e065c-f1d7-4316-9a0e-6a9dcc1990bc", "detailType": "article", "serviceUuid": "b177a2c9-166f-4113-9b28-185bbe554807", "description": "Do 537 wzros\u0142a liczba os\u00f3b zra\u017conych koronawirusem w Ma\u0142opolsce. Informacj\u0119 o nowych przypadkach zachorowa\u0144 poda\u0142o Ministerstwo Zdrowia. Od pocz\u0105tku epidemii z powodu koronawirusa zmar\u0142o w Ma\u0142opolsce 13 os\u00f3b.", "og": {"title": "Ma\u0142opolska. 13 ofiara koronawirusa i kolejne zara\u017cenia. Ministerstwo poda\u0142o nowe dane", "description": "Do 537 wzros\u0142a liczba os\u00f3b zra\u017conych koronawirusem w Ma\u0142opolsce. Informacj\u0119 o nowych przypadkach zachorowa\u0144 poda\u0142o Ministerstwo Zdrowia. Od pocz\u0105tku epidemii z powodu koronawirusa zmar\u0142o w Ma\u0142opolsce 13 os\u00f3b.", "image": {"identifier": "https://ocdn.eu/pulscms-transforms/1/u7dk9kpTURBXy8zNjQxOTNiMmQ0OGRiOTcxMWQ1ZTZjNDA2YWM5NDdiMy5wbmeTlQMAAM0EsM0Co5MJpjEzN2NhOQaTBc0COs0BLIGhMAE/mapa-zarazenia-koronawirusem-z-podzialem-na-powiaty.jpg", "width": 570, "height": 300, "type": "image/png"}, "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-04-14 18:03:00+0200"}, "fb": {"pages": 185265414715}, "twitter": {"card": "summary_large_image", "description": "Do 537 wzros\u0142a liczba os\u00f3b zra\u017conych koronawirusem w Ma\u0142opolsce. Informacj\u0119 o nowych przypadkach zachorowa\u0144 poda\u0142o Ministerstwo Zdrowia. Od pocz\u0105tku epidemii z powodu koronawirusa zmar\u0142o w Ma\u0142opolsce 13 os\u00f3b.", "title": "Ma\u0142opolska. 13 ofiara koronawirusa i kolejne zara\u017cenia. Ministerstwo poda\u0142o nowe dane", "site": "OnetWiadomosci", "image": "https://ocdn.eu/pulscms-transforms/1/mTsktkpTURBXy8zNjQxOTNiMmQ0OGRiOTcxMWQ1ZTZjNDA2YWM5NDdiMy5wbmeSlQMAAM0EsM0Co5MFzQSwzQJY"}}, "canonical_link": "https://wiadomosci.onet.pl/krakow/koronawirus-krakow-i-malopolska-nowe-przypadki-zakazen-nowe-dane/3btbrx6"}