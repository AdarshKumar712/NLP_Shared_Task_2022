{"source_url": "https://web.archive.org", "url": "https://web.archive.org/web/20210202133313id_/https://www.haberler.com/baskan-sordu-gazeteciler-yanitladi-12803379-haberi/", "title": "Ba\u015fkan sordu, gazeteciler yan\u0131tlad\u0131", "top_image": "https://foto.haberler.com/haber/2020/01/10/baskan-sordu-gazeteciler-yanitladi-12803379_amp.jpg", "meta_img": "https://foto.haberler.com/haber/2020/01/10/baskan-sordu-gazeteciler-yanitladi-12803379_amp.jpg", "images": ["https://web.archive.org/static/ilgili_video_oynat.png", "https://web.archive.org/static/img/tasarim/bosluk.gif", "https://foto.haberler.com/haber/2020/01/10/baskan-sordu-gazeteciler-yanitladi-12803379_amp.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://web.archive.org/static/video-replay.png", "https://www.haberler.com/static/images/haberler.com.png"], "movies": [], "text": "Ba\u015fkan sordu, gazeteciler yan\u0131tlad\u0131\n\nBa\u015fkan sordu, gazeteciler yan\u0131tlad\u0131\n\nBURSA B\u00fcy\u00fck\u015fehir Belediye Ba\u015fkan\u0131 Alinur Akta\u015f, 10 Ocak \u00c7al\u0131\u015fan Gazeteciler G\u00fcn\u00fc nedeniyle Bursal\u0131 bas\u0131n mensuplar\u0131yla bir araya geldi. 'Bu Kez Ba\u015fkan Soruyor, Gazeteciler Cevapl\u0131yor' slogan\u0131yla d\u00fczenlenen etkinlikte konu\u015fan Ba\u015fkan Akta\u015f, gazetecili\u011fin \u00e7ok zor bir meslek oldu\u011funu dile getirerek, 'Hepinizin \u00e7al\u0131\u015fan gazeteciler g\u00fcn\u00fcn\u00fc kutluyor, g\u00f6revlerinizde ba\u015far\u0131lar diliyorum\u00f6 dedi.\n\nBursa'da g\u00f6rev yapan ulusal ve yerel medya temsilcileri, B\u00fcy\u00fck\u015fehir Belediyesi'nin d\u00fczenledi\u011fi organizasyonda bir araya geldi. Rollerin de\u011fi\u015fti\u011fi, bu kez B\u00fcy\u00fck\u015fehir Belediye Ba\u015fkan\u0131 Alinur Akta\u015f'\u0131n soru sordu\u011fu, gazetecilerin cevaplad\u0131\u011f\u0131 etkinlik, Merinos Atat\u00fcrk Kongre ve K\u00fclt\u00fcr Merkezi (Merinos AKKM) Y\u0131ld\u0131r\u0131m Beyaz\u0131d Salonu'nda ger\u00e7ekle\u015fti. Ba\u015fkan Akta\u015f, kurulan platformda Ekohaber Gazetesi Sahibi Tahsin Ard\u0131\u00e7, \u0130nternet Gazetecileri Derne\u011fi Ba\u015fkan\u0131 Mesut Demir, Line TV Program Yap\u0131mc\u0131s\u0131 K\u00fcbra Uluta\u015f ve Yeni D\u00f6nem Gazetesi K\u00f6\u015fe Yazar\u0131 Huriye G\u00fcl Kolayl\u0131'ya 'moderat\u00f6r olarak' \u00e7e\u015fitli sorular y\u00f6neltti. Gazetecilerin ekonomi, Bursa, internet gazetecili\u011fi ve sosyal medya hakk\u0131ndaki g\u00f6r\u00fc\u015flerini alan Ba\u015fkan Akta\u015f, etkinli\u011fe kat\u0131lan medya mensuplar\u0131n\u0131 temsilen her masadan bir gazeteciye de s\u00f6z vererek d\u00fc\u015f\u00fcncelerini ald\u0131.\n\nBA\u015eKAN AKTA\u015e \u00c7OK ZOR, AZAM\u0130 D\u0130KKAT GEREKT\u0130REN B\u0130R MESLEK\n\nB\u00fcy\u00fck\u015fehir Belediye Ba\u015fkan\u0131 Alinur Akta\u015f, yapt\u0131\u011f\u0131 a\u00e7\u0131klamada, 16 y\u0131ld\u0131r gazetecilerle mesai birlikteli\u011fi oldu\u011funu hat\u0131rlatarak, 'Dilini ve s\u00fcrecini \u00e7ok iyi anlamad\u0131\u011f\u0131m bir mesle\u011fi icra ediyorsunuz. G\u00f6revim gere\u011fi bas\u0131n mensuplar\u0131yla s\u00fcrekli bir araya geldi\u011fim i\u00e7in bu ak\u015fam hem misafirimiz oldunuz hem de sizlere soru sormak istedik\u00f6 diye konu\u015ftu. Ba\u015fkan Akta\u015f, konu\u015fmas\u0131nda, haber i\u00e7in toplanan bilgilerin s\u00fczge\u00e7ten ge\u00e7irilmesinin ve bu bilgilerin do\u011fru bir \u015fekilde kamuoyuna aktar\u0131lmas\u0131n\u0131n zorlu\u011funa de\u011findi. Olaylara tarafs\u0131zca bakan, Bursa'n\u0131n ve insanlar\u0131n menfaati do\u011frultusunda yay\u0131n yapan meslek mensuplar\u0131n\u0131 tebrik eden Ba\u015fkan Akta\u015f, 'Bir habere binlerce yorum yap\u0131labiliyor. \u00c7ok zor, azami dikkat gerektiren bir meslek. Gazetecilik; bazen bir kelimenin \u00e7ok farkl\u0131 manalara \u00e7ekildi\u011fi, anl\u0131k geli\u015fmelere sebep olabilen, ayn\u0131 zamanda g\u00f6n\u00fcl kazanmak ad\u0131na da g\u00fczel bir u\u011fra\u015f alan\u0131. Sizlere sa\u011fl\u0131k ve afiyetle, daha nice g\u00fczel g\u00fcnler, y\u0131llar diliyorum\u00f6 \u015feklinde konu\u015ftu.\n\nB\u00fcy\u00fck\u015fehir Belediye Ba\u015fkan\u0131 Alinur Akta\u015f, etkinlik sonras\u0131nda bas\u0131n mensuplar\u0131na \u00e7i\u00e7ek ve \u00e7e\u015fitli hediyeler takdim etti.\n\nKaynak: Demir\u00f6ren Haber Ajans\u0131", "keywords": [], "meta_keywords": ["10 Ocak \u00c7al\u0131\u015fan Gazeteciler G\u00fcn\u00fc", "Alinur Akta\u015f", "Bursa", "G\u00fcncel", "Haber"], "tags": [], "authors": [], "publish_date": "Fri Jan 10 12:02:28 2020", "summary": "", "article_html": "", "meta_description": "Ba\u015fkan sordu, gazeteciler yan\u0131tlad\u0131BURSA B\u00fcy\u00fck\u015fehir Belediye Ba\u015fkan\u0131 Alinur Akta\u015f, 10 Ocak \u00c7al\u0131\u015fan Gazeteciler G\u00fcn\u00fc nedeniyle Bursal\u0131 bas\u0131n mensuplar\u0131yla bir araya geldi.", "meta_lang": "tr", "meta_favicon": "https://www.haberler.com/static/images/touch-icon-iphone.png", "meta_data": {"image": "https://foto.haberler.com/haber/2020/01/10/baskan-sordu-gazeteciler-yanitladi-12803379_amp.jpg", "description": "Ba\u015fkan sordu, gazeteciler yan\u0131tlad\u0131BURSA B\u00fcy\u00fck\u015fehir Belediye Ba\u015fkan\u0131 Alinur Akta\u015f, 10 Ocak \u00c7al\u0131\u015fan Gazeteciler G\u00fcn\u00fc nedeniyle Bursal\u0131 bas\u0131n mensuplar\u0131yla bir araya geldi.", "keywords": "10 Ocak \u00c7al\u0131\u015fan Gazeteciler G\u00fcn\u00fc, Alinur Akta\u015f, Bursa, G\u00fcncel, Haber", "robots": "max-image-preview:large", "medium": "news", "dateCreated": "2020-01-10T12:02:28+03:00", "dateUpdated": "2020-01-10T12:07:26+03:00", "msapplication-starturl": "https://www.haberler.com", "og": {"url": "https://www.haberler.com/baskan-sordu-gazeteciler-yanitladi-12803379-haberi/", "site_name": "Haberler.com", "locale": "tr_TR", "type": "article", "title": "Ba\u015fkan sordu, gazeteciler yan\u0131tlad\u0131", "description": "Ba\u015fkan sordu, gazeteciler yan\u0131tlad\u0131BURSA B\u00fcy\u00fck\u015fehir Belediye Ba\u015fkan\u0131 Alinur Akta\u015f, 10 Ocak \u00c7al\u0131\u015fan Gazeteciler G\u00fcn\u00fc nedeniyle Bursal\u0131 bas\u0131n mensuplar\u0131yla bir araya geldi.", "image": {"identifier": "https://foto.haberler.com/haber/2020/01/10/baskan-sordu-gazeteciler-yanitladi-12803379_amp.jpg", "alt": "Ba\u015fkan sordu, gazeteciler yan\u0131tlad\u0131", "secure_url": "https://foto.haberler.com/haber/2020/01/10/baskan-sordu-gazeteciler-yanitladi-12803379_amp.jpg", "width": 1200, "height": 675, "type": "image/jpeg"}}, "article": {"author": "Haberler.com", "content_tier": "free", "section": "G\u00fcncel", "published_time": "2020-01-10T12:02:28+03:00", "modified_time": "2020-01-10T12:07:26+03:00"}, "fb": {"pages": 130833686950210, "app_id": 1094461860619988, "page_id": 116642265047044}, "twitter": {"card": "summary_large_image", "site": "@Haberler", "url": "https://www.haberler.com/baskan-sordu-gazeteciler-yanitladi-12803379-haberi/", "title": "Ba\u015fkan sordu, gazeteciler yan\u0131tlad\u0131", "description": "Ba\u015fkan sordu, gazeteciler yan\u0131tlad\u0131BURSA B\u00fcy\u00fck\u015fehir Belediye Ba\u015fkan\u0131 Alinur Akta\u015f, 10 Ocak \u00c7al\u0131\u015fan Gazeteciler G\u00fcn\u00fc nedeniyle Bursal\u0131 bas\u0131n mensuplar\u0131yla bir araya geldi.", "image": "https://foto.haberler.com/haber/2020/01/10/baskan-sordu-gazeteciler-yanitladi-12803379_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "apple-mobile-web-app-status-bar-style": "black", "apple-mobile-web-app-title": "Haberler.com", "msapplication-TileColor": "#ffffff", "msapplication-TileImage": "/static/img/favicons/icon152.png?v=2", "theme-color": "#ffffff", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/baskan-sordu-gazeteciler-yanitladi-12803379-haberi/"}