{"source_url": "https://web.archive.org", "url": "https://web.archive.org/web/20201204004642id_/http://autonom.pl/?p=30092", "title": "Biali Amerykanie b\u0119d\u0105 stanowi\u0107 mniejszo\u015b\u0107", "top_image": "http://www.autonom.pl/wp-content/uploads/amerykanie-biali-czarni-W.jpg", "meta_img": "http://www.autonom.pl/wp-content/uploads/amerykanie-biali-czarni-W.jpg", "images": ["http://www.autonom.pl/wp-content/uploads/saksonia-policja-W-50x50.jpg", "https://web.archive.org/images/fb-32x32.png", "https://web.archive.org/web/20201204004642id_/http:/autonom.pl/images/banners/buttonp_nacjonalista.png", "http://www.autonom.pl/wp-content/uploads/metoo-W-50x50.jpg", "http://www.autonom.pl/wp-content/uploads/saksonia-policja-W.jpg", "http://www.autonom.pl/wp-content/uploads/amerykanie-biali-czarni.jpg", "http://www.autonom.pl/wp-content/uploads/supermarket2.jpg", "http://www.autonom.pl/wp-content/uploads/zdrowie-gabinet-lekarz-W.jpg", "http://autonom.pl/autonom.png", "http://www.autonom.pl/wp-content/uploads/zdrowie-gabinet-lekarz-W-50x50.jpg", "https://web.archive.org/web/20201204004642id_/http:/autonom.pl/images/banners/europejskienacjonalizmy.jpg", "http://www.autonom.pl/wp-content/uploads/supermarket2-50x50.jpg", "https://web.archive.org/web/20201204004642id_/http:/autonom.pl/images/banners/buttonp_drogalegionisty.png", "https://web.archive.org/web/20201204004642id_/http:/autonom.pl/images/banners/buttonp_szturm.jpg", "http://www.autonom.pl/wp-content/uploads/amazon-wyzysk-W-50x50.jpg", "http://www.autonom.pl/wp-content/uploads/amerykanie-biali-czarni-W.jpg", "https://web.archive.org/images/mobile-32x32.png", "https://web.archive.org/web/20201204004642id_/http:/autonom.pl/images/banners/buttonp_aktyw14.png"], "movies": [], "text": "Prognozy sporz\u0105dzone przez instytucj\u0119 podlegaj\u0105c\u0105 Departamentowi Handlu Stan\u00f3w Zjednoczonych s\u0105 mia\u017cd\u017c\u0105ce dla bia\u0142ej populacji tego kraju. Przy zwi\u0119kszonej imigracji b\u0119dzie ona stanowi\u0107 mniejszo\u015b\u0107 ju\u017c w 2040 roku, a dopiero jej powstrzymanie spowoduje, \u017ce w 2060 roku b\u0119dzie jeszcze stanowi\u0107 niewielk\u0105 wi\u0119kszo\u015b\u0107. Jednocze\u015bnie ameryka\u0144skie spo\u0142ecze\u0144stwo b\u0119dzie coraz starsze.\n\nRz\u0105dowa agencja U.S. Census Bureau przygotowa\u0142a najnowsze prognozy dotycz\u0105ce przysz\u0142o\u015bci ameryka\u0144skiego spo\u0142ecze\u0144stwa. S\u0105 one niekorzystne zw\u0142aszcza dla bia\u0142ych mieszka\u0144c\u00f3w Stan\u00f3w Zjednoczonych. Do 2040 roku przy zwi\u0119kszonej imigracji stan\u0105 si\u0119 oni mniejszo\u015bci\u0105 w swoim kraju, natomiast tylko zahamowanie nap\u0142ywu cudzoziemc\u00f3w jest w stanie spowolni\u0107 ten proces. W\u00f3wczas w 2060 roku biali Amerykanie b\u0119d\u0105 stanowili 51,1 proc. ameryka\u0144skiego spo\u0142ecze\u0144stwa.\n\nPrzy zachowaniu obecnych tendencji imigranci do 2028 roku b\u0119d\u0105 stanowili 14,9 proc. ca\u0142ej populacji USA. Tym samym b\u0119dzie to najwi\u0119kszy odsetek obcokrajowc\u00f3w od 1850 roku. Dodatkowo we wspomnianym 2028 roku w Stanach Zjednoczonych mieszka\u0107 b\u0119dzie 404 mln os\u00f3b przy obecnych 332 mln. Bez nap\u0142ywu imigrant\u00f3w ameryka\u0144skie spo\u0142ecze\u0144stwo skurczy\u0142oby si\u0119 do 320 mln w 2060 roku.\n\nJednocze\u015bnie w Ameryce widoczne b\u0119d\u0105 inne negatywne tendencje demograficzne. Biali ludzie w grupie wiekowej do 30 lat b\u0119d\u0105 mniejszo\u015bci\u0105 ju\u017c w 2024 roku. Ponadto do 2060 roku co czwarty mieszkaniec Stan\u00f3w Zjednoczonych b\u0119dzie mia\u0142 powy\u017cej 60. roku \u017cycia. W najbli\u017cszych latach o oko\u0142o 6 lat zwi\u0119kszy si\u0119 z kolei \u015brednia d\u0142ugo\u015b\u0107 \u017cycia.\n\nNa podstawie: rp.pl, nytimes.com.", "keywords": [], "meta_keywords": [""], "tags": ["stany zjednoczone", "bia\u0142a rasa", "populacja bia\u0142ych", "biali amerykanie", "populacja usa", "usa"], "authors": [], "publish_date": "Sun Feb 16 10:56:59 2020", "summary": "", "article_html": "", "meta_description": "", "meta_lang": "pl", "meta_favicon": "http://www.autonom.pl/wp-content/themes/sight/images/favico.ico", "meta_data": {"og": {"type": "article", "title": "Biali Amerykanie b\u0119d\u0105 stanowi\u0107 mniejszo\u015b\u0107", "url": "http://autonom.pl/?p=30092", "description": "Prognozy sporz\u0105dzone przez instytucj\u0119 podlegaj\u0105c\u0105 Departamentowi Handlu Stan\u00f3w Zjednoczonych s\u0105 mia\u017cd\u017c\u0105ce dla bia\u0142ej populacji tego kraju. Przy zwi\u0119kszonej imigracji b\u0119dzie ona stanowi\u0107 mniejszo\u015b\u0107 \u2026", "site_name": "AUTONOM.PL | autonomiczni nacjonali\u015bci nowoczesny nacjonalizm AN", "image": {"identifier": "http://www.autonom.pl/wp-content/uploads/amerykanie-biali-czarni-W.jpg", "width": 540, "height": 250}, "locale": "pl_PL"}, "article": {"published_time": "2020-02-16T10:56:59+00:00", "modified_time": "2020-02-16T10:56:59+00:00"}, "twitter": {"text": {"title": "Biali Amerykanie b\u0119d\u0105 stanowi\u0107 mniejszo\u015b\u0107"}, "image": "http://www.autonom.pl/wp-content/uploads/amerykanie-biali-czarni-W.jpg?w=640", "card": "summary_large_image"}}, "canonical_link": "http://autonom.pl/?p=30092"}