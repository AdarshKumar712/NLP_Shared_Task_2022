{"source_url": "https://www.ilcittadinomb.it", "url": "https://www.ilcittadinomb.it/stories/Cronaca/giussano-spettacolare-crash-sulla-valassina-feriti-lievi-e-strada-bloccata_1359361_11/", "title": "Giussano, spettacolare crash sulla Valassina: feriti lievi e strada bloccata", "top_image": "https://lightstorage.ilcittadinomb.it/mediaon/cms.quotidiani/storage/site_media/media/photologue/2020/6/5/photos/cache/giussano-spettacolare-crash-sulla-valassina-feriti-lievi-e-strada-bloccata_ba0e404c-ae15-11ea-ad39-ff06e2070893_998_397_display.jpg", "meta_img": "https://lightstorage.ilcittadinomb.it/mediaon/cms.quotidiani/storage/site_media/media/photologue/2020/6/5/photos/cache/giussano-spettacolare-crash-sulla-valassina-feriti-lievi-e-strada-bloccata_ba0e404c-ae15-11ea-ad39-ff06e2070893_998_397_display.jpg", "images": ["https://www.cieh.org/MyCIEH/images/loading.gif", "https://lightstorage.ilcittadinomb.it/mediaon/cms.quotidiani/storage/site_media/media/photologue/2020/6/5/photos/cache/giussano-spettacolare-crash-sulla-valassina-feriti-lievi-e-strada-bloccata_e1e69a56-ae15-11ea-ad39-ff06e2070893_700_455_big_gallery_linked_i.jpg", "https://www.ilcittadinomb.it/site_media_tribe_custom/static/img/bottone-abbonamento.jpg", "http://ads.sesaab.it/www/delivery/avw.php?zoneid=1420&cb=INSERT_RANDOM_NUMBER_HERE&n=a71da548", "https://lightstorage.ilcittadinomb.it/mediaon/cms.quotidiani/storage/site_media/media/photologue/2020/6/5/photos/cache/giussano-spettacolare-crash-sulla-valassina-feriti-lievi-e-strada-bloccata_ba0e404c-ae15-11ea-ad39-ff06e2070893_998_397_original.jpg", "http://ads.sesaab.it/www/delivery/avw.php?zoneid=1417&cb=INSERT_RANDOM_NUMBER_HERE&n=abeca06e", "https://www.ilcittadinomb.it/site_media_tribe_custom/static/img/head/logo@2x.png", "https://lightstorage.ilcittadinomb.it/mediaon/cms.quotidiani/storage/site_media/media/photologue/2020/6/5/photos/cache/giussano-spettacolare-crash-sulla-valassina-feriti-lievi-e-strada-bloccata_e8f5ec98-ae15-11ea-ad39-ff06e2070893_700_455_big_gallery_linked_i.jpg", "https://lightstorage.ilcittadinomb.it/mediaon/cms.quotidiani/storage/site_media/media/photologue/2020/6/25/photos/cache/valassina-incidente-a-carate-una-donna-cade-dalla-moto-e-sbatte-sul-guard-r_9fa02d64-b91a-11ea-90f1-c5948504c848_900_512_new_rect_medium.jpg", "https://lightstorage.ilcittadinomb.it/mediaon/cms.quotidiani/storage/site_media/media/photologue/2020/6/26/photos/cache/musica-in-streaming-dalla-villa-reale-di-monza-da-ballare-in-salotto-e-intr_e0531552-b7b1-11ea-ba89-87bfc877f274_900_512_new_rect_medium.jpg", "https://lightstorage.ilcittadinomb.it/mediaon/cms.quotidiani/storage/site_media/media/photologue/2020/6/5/photos/cache/giussano-spettacolare-crash-sulla-valassina-feriti-lievi-e-strada-bloccata_ba0e404c-ae15-11ea-ad39-ff06e2070893_998_397_display.jpg", "https://www.ilcittadinomb.it/site_media_tribe_custom/static/img/head/logobianco.png", "https://lightstorage.ilcittadinomb.it/mediaon/cms.quotidiani/storage/site_media/media/photologue/2020/6/29/photos/cache/carate-brianza-battistero-sotto-i-ferri-da-luglio-e-indagini-sulla-basilica_709805ae-ba38-11ea-9cc2-f354371e16ac_900_512_new_rect_medium.jpg"], "movies": [], "text": "Giussano, spettacolare crash sulla Valassina: feriti lievi e strada bloccata Incidente sabato sera sulla Ss 36 all\u2019altezza di Giussano in direzione Milano: due macchine si sono scontrate. Un crash spettacolare che per fortuna non ha avuto grosse conseguenze sulle persone se non lo spavento per una situazione che poteva portare a conseguenze pi\u00f9 gravi\n\nUno scontro spettacolare, che poteva avere conseguenze pi\u00f9 gravi. Alla fine, per\u00f2, le conseguenze peggiori le hanno avute le macchine, rese inutilizzabili dal crash che si \u00e8 verificato sabato 13 giugno in serata, intorno alle 20.45, sulla Valassina in direzione Milano all\u2019altezza del curvone di Giussano.\n\nIncidente tra 2 auto ss36 sud Giussano\n\n(Foto by Edoardo Terraneo)\n\nUna Clio blu si \u00e8 scontrata con una Citroen gialla. La dinamica \u00e8 ancora da chiarire del tutto anche se all\u2019origine dell\u2019incidente sembra ci sia un brusco cambio di corsia. Sul posto sono arrivate un\u2019ambulanza della Croce Bianca di Giussano, un\u2019automedica da Desio, i vigili del fuoco di Carate e Seregno.\n\nIncidente tra 2 auto ss36 sud Giussano\n\n(Foto by Edoardo Terraneo)\n\nLo scenario dello scontro poteva far pensare a conseguenze pi\u00f9 gravi per le persone, invece in ospedale, in codice verde, ci sono finite solo le due persone che occupavano la Citroen .\n\nLa superstrada \u00e8 stata chiusa per un\u2019ora facendo uscire le vetture a Verano.\n\n\u00a9 RIPRODUZIONE RISERVATA", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Incidente sabato sera sulla Ss 36 all\u2019altezza di Giussano in direzione Milano: due macchine si sono scontrate. Un crash spettacolare che per fortuna non ha avuto grosse conseguenze sulle persone se non lo spavento per una situazione che poteva portare a conseguenze pi\u00f9 gravi", "meta_lang": "it", "meta_favicon": "/site_media_tribe_custom/static/images/favicon.ico", "meta_data": {"viewport": "width=device-width, user-scalable=no, initial-scale=1, minimum-scale=1, maximum-scale=1.0", "description": "Incidente sabato sera sulla Ss 36 all\u2019altezza di Giussano in direzione Milano: due macchine si sono scontrate. Un crash spettacolare che per fortuna non ha avuto grosse conseguenze sulle persone se non lo spavento per una situazione che poteva portare a conseguenze pi\u00f9 gravi", "keywords": "", "msvalidate.01": "BE6FD1885030C83DA1A8E05D4E0DAEBA", "google-site-verification": "GZ2bGpEIhTObXDJP1gJSioGbgnupVG5Lx6tBxN1gQ9w", "og": {"title": "Giussano, spettacolare crash sulla Valassina: feriti lievi e strada bloccata", "type": "article", "url": "https://www.ilcittadinomb.it/stories/Cronaca/giussano-spettacolare-crash-sulla-valassina-feriti-lievi-e-strada-bloccata_1359361_11/", "image": {"identifier": "https://lightstorage.ilcittadinomb.it/mediaon/cms.quotidiani/storage/site_media/media/photologue/2020/6/5/photos/cache/giussano-spettacolare-crash-sulla-valassina-feriti-lievi-e-strada-bloccata_ba0e404c-ae15-11ea-ad39-ff06e2070893_998_397_display.jpg", "width": 998, "height": 397, "type": "image/jpeg"}, "image2": "https://lightstorage.ilcittadinomb.it/mediaon/cms.quotidiani/storage/site_media/media/photologue/2020/6/5/photos/cache/giussano-spettacolare-crash-sulla-valassina-feriti-lievi-e-strada-bloccata_ba0e404c-ae15-11ea-ad39-ff06e2070893_512_512_new_square_large.jpg", "city": "Giussano"}, "twitter": {"card": "summary_large_image", "title": "Giussano, spettacolare crash sulla Valassina: feriti lievi e strada bloccata", "description": "Incidente sabato sera sulla Ss 36 all\u2019altezza di Giussano in direzione Milano: due macchine si sono scontrate. Un crash spettacolare che per fortuna non ha avuto grosse conseguenze sulle persone se non lo spavento per una situazione che poteva portare a conseguenze pi\u00f9 gravi", "image": "https://lightstorage.ilcittadinomb.it/mediaon/cms.quotidiani/storage/site_media/media/photologue/2020/6/5/photos/cache/giussano-spettacolare-crash-sulla-valassina-feriti-lievi-e-strada-bloccata_ba0e404c-ae15-11ea-ad39-ff06e2070893_998_397_display.jpg"}}, "canonical_link": "https://www.ilcittadinomb.it/stories/Cronaca/giussano-spettacolare-crash-sulla-valassina-feriti-lievi-e-strada-bloccata_1359361_11/"}