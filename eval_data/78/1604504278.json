{"source_url": "https://web.archive.org", "url": "https://web.archive.org/web/20210227104031id_/https://www.greenme.it/vivere/costume-e-societa/maria-la-donna-piu-anziana-della-spagna-che-ha-superato-il-covid-19-a-113-anni/", "title": "Maria, la donna pi\u00f9 anziana della Spagna che ha superato il COVID-19 a 113 anni", "top_image": "https://www.greenme.it/wp-content/uploads/2020/05/donna_piu-anziana.jpg", "meta_img": "https://www.greenme.it/wp-content/uploads/2020/05/donna_piu-anziana.jpg", "images": ["data:image/svg+xml,%3Csvg%20xmlns='http://www.w3.org/2000/svg'%20viewBox='0%200%2040%2040'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%201%201'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20300%20200'%3E%3C/svg%3E", "https://www.greenme.it/wp-content/uploads/2020/05/donna_piu-anziana.jpg", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20600%20500'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20100%20100'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20viewBox='0%200%201200%20674'%3E%3C/svg%3E"], "movies": [], "text": "E\u2019 sopravvissuta alla pandemia della spagnola, a due guerre mondiali e ora anche al coronavirus. Maria Branyas a 113 anni \u00e8 la persona pi\u00f9 anziana della Spagna e probabilmente del mondo a guarire dal Covid-19, contratto in una casa di cura dove sono morte gi\u00e0 17 persone.\n\nSono diversi in tutto il mondo gli ultracentenari che nonostante aver oltrepassato il secolo di vita sono riusciti a sconfiggere il virus Sars-Cov-2 , ma la super nonnina spagnola con i suoi 113 anni, compiuti proprio lo scorso 4 marzo, pu\u00f2 \u201cvantare\u201d una longevit\u00e0 e resistenza da record. Maria, infatti, \u00e8 considerata dal Gerontology Research Group, il gruppo di ricercatori che verifica e rintraccia i supercentenari che hanno superato i 110 anni, la donna pi\u00f9 longeva della Spagna. E ora sar\u00e0 quasi sicuramente quella pi\u00f9 anziana del mondo ad essere guarita dal coronavirus.\n\nQuesta \u00e8 la seconda pandemia alla quale Maria \u00e8 sopravvissuta, dopo quella di influenza spagnola che ha ucciso oltre 50 milioni di personel tra il 1918 e il 1919. Nata nel 1907 a San Francisco, si \u00e8 trasferita dagli stati Uniti in Spagna dove ha avuto 3 figli, 11 nipoti e 13 pronipoti. Da 20 anni viveva in una casa di riposo nel nord della Catalogna senza per\u00f2 gravi problemi cognitivi o malattie significative. Proprio qui, nella casa di cura di Santa Maria del Tura a Olot che Maria \u00e8 stata contagiata ad aprile, sviluppando, fortunatamente sintomi \u201clievi\u201d.\n\nAnche perch\u00e9 in quella RSA fino al 1\u00b0 aprile sono stati confermati 17 decessi correlati al coronavirus tra gli anziani residenti. Nonostante le precauzioni, a met\u00e0 aprile Maria \u00e8 risultata positiva al tampone e isolata. Ora \u00e8 finalmente guarita del tutto, diventando probabilmente la persona pi\u00f9 anziana del mondo a superare la pandemia.\n\n\ud83d\udcfd | Maria Branyas, who at 113 is Catalonia and Spain\u2019s most senior citizen, has overcome Covid-19 having experienced only \u201cmild\u201d symptoms and becoming quite possibly the world\u2019s oldest person to survive the disease. \ud83d\udcdd | Find out more: https://t.co/xsK6u6047v pic.twitter.com/nqxt0Jjqd2 \u2014 Catalan News (@catalannews) May 12, 2020\n\nOra tutta la famiglia di Maria aspetta con impazienza l\u2019allentamento delle restrizioni di blocco per poter riabbracciare di nuovo la loro supernonna.\n\nFonti: Catalunya Radio / CAtalunya News", "keywords": [], "meta_keywords": ["coronavirus", "coronavirus spagna", "covid19", "goodnews", "longevit\u00e0", "spagna", "ultracentenari"], "tags": [], "authors": ["Simona Falasca", "Direttore Responsabile E Co-Founder Di Greenme. Ha Una Laurea In Scienze Della Comunicazione E Un'Esperienza Pluriennale Negli Uffici Stampa Di Diversi Settori. Appassionata Di Tecnologia E Ambienta", "Ha Tenuto Corsi Di Scrittura Per Il Web Dedicati A Giornalisti E Studenti."], "publish_date": "Tue May 12 15:56:07 2020", "summary": "", "article_html": "", "meta_description": "E' sopravvissuta alla pandemia della spagnola, a due guerre mondiali e ora anche al coronavirus. Maria Branyas a 113 anni \u00e8 la persona pi\u00f9 anziana della Spagna e probabilmente del mondo a guarire dal Covid-19, contratto in una casa di cura dove sono morte gi\u00e0 17 persone.", "meta_lang": "it", "meta_favicon": "https://www.greenme.it/wp-content/uploads/2020/11/cropped-me-32x32.png", "meta_data": {"viewport": "width=device-width, initial-scale=1, shrink-to-fit=no", "keywords": "coronavirus, coronavirus spagna, covid19, goodnews, longevit\u00e0, spagna, ultracentenari", "description": "E' sopravvissuta alla pandemia della spagnola, a due guerre mondiali e ora anche al coronavirus. Maria Branyas a 113 anni \u00e8 la persona pi\u00f9 anziana della Spagna e probabilmente del mondo a guarire dal Covid-19, contratto in una casa di cura dove sono morte gi\u00e0 17 persone.", "robots": "index, follow, max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Maria, la donna pi\u00f9 anziana della Spagna che ha superato il COVID-19 a 113 anni - greenMe", "description": "E' sopravvissuta alla pandemia della spagnola, a due guerre mondiali e ora anche al coronavirus. Maria Branyas a 113 anni \u00e8 la persona pi\u00f9 anziana della Spagna e probabilmente del mondo a guarire dal Covid-19, contratto in una casa di cura dove sono morte gi\u00e0 17 persone.", "url": "https://www.greenme.it/vivere/costume-e-societa/maria-la-donna-piu-anziana-della-spagna-che-ha-superato-il-covid-19-a-113-anni/", "site_name": "greenMe", "image": {"identifier": "https://www.greenme.it/wp-content/uploads/2020/05/donna_piu-anziana.jpg", "width": 1200, "height": 674}}, "article": {"publisher": "https://www.facebook.com/greenme.it/", "author": "https://www.facebook.com/simona.falasca", "published_time": "2020-05-12T15:56:07+00:00", "modified_time": "2020-11-23T14:41:56+00:00"}, "twitter": {"card": "summary_large_image", "creator": "@nausjka", "site": "@greenMe_it"}, "generator": "WordPress 5.6.2", "msapplication-TileImage": "https://www.greenme.it/wp-content/uploads/2020/11/cropped-me-270x270.png"}, "canonical_link": "https://www.greenme.it/vivere/costume-e-societa/maria-la-donna-piu-anziana-della-spagna-che-ha-superato-il-covid-19-a-113-anni/"}