{"source_url": "https://web.archive.org", "url": "https://web.archive.org/web/20200103153820id_/https://www.haberler.com/tayvan-da-helikopter-faciasi-12777191-haberi/", "title": "Tayvan'da helikopter facias\u0131", "top_image": "https://foto.haberler.com/haber/2020/01/02/tayvan-da-helikopter-faciasi-12777191_amp.jpg", "meta_img": "https://foto.haberler.com/haber/2020/01/02/tayvan-da-helikopter-faciasi-12777191_amp.jpg", "images": ["https://web.archive.org/static/images/sosyal/icons/google.png", "https://web.archive.org/static/images/haberler_logo_vektor.svg", "https://web.archive.org/static/images/blank.gif", "https://web.archive.org/static/images/sosyal/icons/instagram.png", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://foto.haberler.com/haber/2020/01/02/tayvan-da-helikopter-faciasi-12777191_o.jpg", "https://web.archive.org/static/images/sosyal/icons/whatsapp.png", "https://foto.haberler.com/haber/2020/01/02/tayvan-da-helikopter-faciasi-12777191_amp.jpg", "https://www.haberler.com/static/images/blank.gif", "https://web.archive.org/static/images/footer-logo.png", "https://web.archive.org/static/images/sosyal/icons/facebook.png", "https://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/sosyal/icons/twitter.png"], "movies": [], "text": "02.01.2020 10:07 | Son G\u00fcncelleme: 02.01.2020 11:10\n\nTayvan'da askeri yetkilileri ta\u015f\u0131yan helikopterin d\u00fc\u015fmesi sonucu Genelkurmay Ba\u015fkan\u0131 Shen Yi-ming hayat\u0131n\u0131 kaybetti.\n\n\n\nTayvan'da askeri yetkilileri ta\u015f\u0131yan helikopter, Taipei yak\u0131nlar\u0131nda da\u011fl\u0131k alanda hen\u00fcz belirlenemeyen bir nedenle d\u00fc\u015ft\u00fc. Savunma Bakanl\u0131\u011f\u0131ndan konuya ili\u015fkin a\u00e7\u0131klama yap\u0131larak, kazada Tayan Genelkurmay Ba\u015fkan\u0131 Shen Yi-ming ve baz\u0131 askeri yetkililerin hayat\u0131n\u0131 kaybetti\u011fi duyuruldu. 8 ki\u015finin hayat\u0131n\u0131 kaybetti\u011fini ifade yetkililer, kazan\u0131n ba\u015fka bir b\u00f6lgedeki askerleri ziyaret i\u00e7in ger\u00e7ekle\u015ftirilen rutin g\u00f6rev s\u0131ras\u0131nda meydana geldi\u011fini a\u00e7\u0131klad\u0131.\n\n\n\nB\u00f6lgede arama kurtarma \u00e7al\u0131\u015fmalar\u0131 ba\u015flat\u0131ld\u0131\n\n\n\nSavunma Bakanl\u0131\u011f\u0131 10 ki\u015finin kurtar\u0131ld\u0131\u011f\u0131n\u0131 a\u00e7\u0131klarken, hayat\u0131n\u0131 kaybeden Genelkurmay Ba\u015fkan\u0131 ve di\u011fer ki\u015filerin bulunduklar\u0131 b\u00f6lgeleri tespit etmek amac\u0131yla arama kurtarma \u00e7al\u0131\u015fmalar\u0131n\u0131n ba\u015flat\u0131ld\u0131\u011f\u0131n\u0131 duyurdu.\n\n\n\nTayvan Hava Kuvvetleri Komutan\u0131 Hsiung Hou-chi d\u00fczenledi\u011fi bas\u0131n toplant\u0131s\u0131nda kazan\u0131n nedenini ara\u015ft\u0131rd\u0131klar\u0131n\u0131 dile getirerek, \"Arama kurtarma \u00e7al\u0131\u015fmalar\u0131 devam ediyor. Kazan\u0131n hava ko\u015fullar\u0131ndan m\u0131 teknik sorunlardan m\u0131 kaynakland\u0131\u011f\u0131n\u0131 ara\u015ft\u0131r\u0131yoruz\" dedi. - TA\u0130PE\u0130\n\nKaynak: \u0130HA", "keywords": [], "meta_keywords": [""], "tags": ["Taipei", "Tayvan"], "authors": [], "publish_date": null, "summary": "", "article_html": "", "meta_description": "Tayvan'da askeri yetkilileri ta\u015f\u0131yan helikopterin d\u00fc\u015fmesi sonucu Genelkurmay Ba\u015fkan\u0131 Shen Yi-ming hayat\u0131n\u0131 kaybetti.", "meta_lang": "tr", "meta_favicon": "/touch-icon-iphone.png", "meta_data": {"description": "Tayvan'da askeri yetkilileri ta\u015f\u0131yan helikopterin d\u00fc\u015fmesi sonucu Genelkurmay Ba\u015fkan\u0131 Shen Yi-ming hayat\u0131n\u0131 kaybetti.", "image": "https://foto.haberler.com/haber/2020/01/02/tayvan-da-helikopter-faciasi-12777191_amp.jpg", "medium": "news", "dateCreated": "2020-01-02T10:07:00+03:00", "dateUpdated": "2020-01-02T11:10:35+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "Tayvan'da helikopter facias\u0131", "description": "Tayvan'da askeri yetkilileri ta\u015f\u0131yan helikopterin d\u00fc\u015fmesi sonucu Genelkurmay Ba\u015fkan\u0131 Shen Yi-ming hayat\u0131n\u0131 kaybetti.", "url": "https://www.haberler.com/tayvan-da-helikopter-faciasi-12777191-haberi/", "image": {"identifier": "https://foto.haberler.com/haber/2020/01/02/tayvan-da-helikopter-faciasi-12777191_amp.jpg", "secure_url": "https://foto.haberler.com/haber/2020/01/02/tayvan-da-helikopter-faciasi-12777191_amp.jpg", "width": 1200, "height": 800}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/tayvan-da-helikopter-faciasi-12777191-haberi/"}