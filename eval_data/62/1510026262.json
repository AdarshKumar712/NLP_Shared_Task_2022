{"source_url": "https://web.archive.org", "url": "https://web.archive.org/web/20200131134522id_/https://www.mynet.com/elazig-ve-malatyadaki-depremzedelere-destek-suruyor-110106443532", "title": "Elaz\u0131\u011f ve Malatya'daki depremzedelere destek s\u00fcr\u00fcyor", "top_image": "https://imgrosetta.mynet.com/file/1585522/700x400.jpg", "meta_img": "https://imgrosetta.mynet.com/file/1585522/700x400.jpg", "images": ["data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw==", "https://img7.mynet.com/mynet-logo.png", "https://imgrosetta.mynet.com/file/1585522/700x400.jpg", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://img7.mynet.com/rosetta/services/static/google-news.svg", "data:image/gif;base64,R0lGODlhAQABAIABAM7Ozv///yH5BAEKAAEALAAAAAABAAEAAAICRAEAOw=="], "movies": [], "text": "Belediye Ba\u015fkan\u0131 Muhsin Y\u0131lmaz, \"Belediye hoparl\u00f6rlerimizden anons ederek, esnaf karde\u015flerimizi tek tek dola\u015farak ihtiya\u00e7 duyulan malzemeleri temin ediyoruz. Yard\u0131mlar\u0131 en k\u0131sa zamanda yola \u00e7\u0131kararak in\u015fallah deprem b\u00f6lgesine ula\u015ft\u0131raca\u011f\u0131z.\" dedi.\n\n\u00c7ad\u0131rda, depremzedelere g\u00f6nderilmek \u00fczere vatanda\u015flardan su, kuru g\u0131da, kazak, mont, \u00e7orap, \u00e7ocuk bezi, atk\u0131, bere, bot, k\u0131\u015fl\u0131k elbise, battaniye ve \u00e7ocuk bezi gibi malzemeler toplan\u0131yor.\n\nElaz\u0131\u011f'da ya\u015fanan deprem nedeniyle harekete ge\u00e7en Havza Belediyesi, hafta sonu g\u00f6nderdi\u011fi bir ara\u00e7 yard\u0131m malzemesinin ard\u0131ndan vatanda\u015flar\u0131n deste\u011fiyle toplanan battaniye, \u00e7ocuk bezi, kuru g\u0131da ve \u0131s\u0131t\u0131c\u0131 gibi temel ihtiya\u00e7 malzemelerinden olu\u015fan yard\u0131mlar\u0131 da dualarla yola \u00e7\u0131kard\u0131.\n\nElaz\u0131\u011f ve Malatya'daki depremzedeler i\u00e7in Samsun, Tokat, Kastamonu, Amasya ve \u00c7orum'da yard\u0131m kampanyalar\u0131 d\u00fczenlendi.\n\n- Kastamonu\n\nKastamonu'da depremin yaralar\u0131n\u0131 sarmaya \u00e7al\u0131\u015fan Elaz\u0131\u011f ve Malatya i\u00e7in yard\u0131m kampanyalar\u0131 d\u00fczenlendi.\n\nAK Parti il ve il\u00e7e ba\u015fkanl\u0131klar\u0131nca ba\u015flat\u0131lan kampanya kapsam\u0131nda toplanan yard\u0131m malzemeleri Kastamonu \u0130l Afet ve Acil Durum M\u00fcd\u00fcrl\u00fc\u011f\u00fcne (AFAD) teslim edildi.\n\nAK Parti Kastamonu \u0130l Ba\u015fkan\u0131 Do\u011fan \u00dcnl\u00fc yapt\u0131\u011f\u0131 konu\u015fmada, depremin ard\u0131ndan AK Parti il ve 19 il\u00e7e te\u015fkilat\u0131yla birlikte yard\u0131m kampanyas\u0131 ba\u015flatt\u0131klar\u0131n\u0131 belirterek, \"\u015eehitler diyar\u0131, evliyalar \u015fehri memleketimiz bu \u00e7a\u011fr\u0131m\u0131za sessiz kalmayarak battaniye, \u00e7ad\u0131r, giyim ba\u015fta olmak \u00fczere ciddi bir destekte bulundular. Yard\u0131msever Kastamonulu hem\u015fehrilerime, \u00e7al\u0131\u015fmay\u0131 organize eden il ve il\u00e7e te\u015fkilatlar\u0131m\u0131za, belediye ba\u015fkanlar\u0131m\u0131za \u015f\u00fckranlar\u0131m\u0131 sunuyorum.\" dedi.\n\n- Emniyet personelinden yard\u0131m\n\nKastamonu Emniyet M\u00fcd\u00fcrl\u00fc\u011f\u00fc personeli de Elaz\u0131\u011f ve Malatya'daki depremzedeler i\u00e7in yard\u0131m toplad\u0131.\n\nKastamonu Polis E\u015fleri Derne\u011fi \u015eube Ba\u015fkan\u0131 Aliye Denizci \u00f6nc\u00fcl\u00fc\u011f\u00fcnde personel e\u015fleri, g\u0131da ve giysi yard\u0131m\u0131 kampanyas\u0131 ba\u015flatt\u0131.\n\nHaz\u0131rlanan giysi ve g\u0131da kolileri b\u00f6lgeye ula\u015ft\u0131r\u0131lmak \u00fczere AFAD'a teslim edildi.", "keywords": [], "meta_keywords": ["Amasya", "\u00c7orum", "Depremzede", "Elaz\u0131\u011f", "Havza", "KASTAMONU", "Samsun", "Tokat", "yard\u0131m"], "tags": [], "authors": ["G\u00fcncel Haberleri\u0307"], "publish_date": null, "summary": "", "article_html": "", "meta_description": "Elaz\u0131\u011f ve Malatya'daki depremzedelere destek s\u00fcr\u00fcyor", "meta_lang": "tr", "meta_favicon": "//s.mynet.com.tr/rosetta/services/haber/production/apple-touch-icon-57x57.png", "meta_data": {"fb": {"pages": "143217525724589,109532732434779", "app_id": 141232139244860}, "description": "Elaz\u0131\u011f ve Malatya'daki depremzedelere destek s\u00fcr\u00fcyor", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1.0", "keywords": "Amasya, \u00c7orum, Depremzede, Elaz\u0131\u011f, Havza, KASTAMONU, Samsun, Tokat, yard\u0131m", "news_keywords": "Amasya, \u00c7orum, Depremzede, Elaz\u0131\u011f, Havza, KASTAMONU, Samsun, Tokat, yard\u0131m, Elaz\u0131\u011f ve Malatya'daki depremzedelere destek s\u00fcr\u00fcyor", "og": {"site_name": "Mynet Haber", "locale": "tr", "url": "https://www.mynet.com/elazig-ve-malatyadaki-depremzedelere-destek-suruyor-110106443532", "type": "article", "title": "Elaz\u0131\u011f ve Malatya'daki depremzedelere destek s\u00fcr\u00fcyor", "description": "Elaz\u0131\u011f ve Malatya'daki depremzedelere destek s\u00fcr\u00fcyor", "image": "https://imgrosetta.mynet.com/file/1585522/700x400.jpg"}, "twitter": {"card": "summary_large_image", "site": "@HaberMynet", "title": "Elaz\u0131\u011f ve Malatya'daki depremzedelere destek s\u00fcr\u00fcyor", "description": "Elaz\u0131\u011f ve Malatya'daki depremzedelere destek s\u00fcr\u00fcyor", "image": "https://imgrosetta.mynet.com/file/1585522/700x400.jpg"}}, "canonical_link": "https://www.mynet.com/elazig-ve-malatyadaki-depremzedelere-destek-suruyor-110106443532"}