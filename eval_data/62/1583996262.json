{"source_url": "https://web.archive.org", "url": "https://web.archive.org/web/20200610203944id_/https://www.yenisafak.com/koronavirus/ikinci-mujde-yerli-solunum-cihazlari-acilisa-yetisti-3535755", "title": "\u0130kinci m\u00fcjde: Yerli solunum cihazlar\u0131 a\u00e7\u0131l\u0131\u015fa yeti\u015fti", "top_image": "https://img.piri.net/mnresize/600/-/resim/upload/2020/04/20/10/47/03f3ebd7mansetc.jpg", "meta_img": "https://img.piri.net/mnresize/600/-/resim/upload/2020/04/20/10/47/03f3ebd7mansetc.jpg", "images": ["https://assets.yenisafak.com/yenisafak/wwwroot/images/header/koronavirus-icon.png", "https://img.piri.net/resim/imagecrop/2020/06/10/05/05/resized_cf581-dcbb61a4son.jpg", "https://assets.yenisafak.com/yenisafak/wwwroot/images/footer/footer-site-2.svg", "https://assets.yenisafak.com/yenisafak/wwwroot/images/footer/footer-site-4.svg", "https://assets.yenisafak.com/yenisafak/wwwroot/images/footer/footer-site-3.svg", "https://d5nxst8fruw4z.cloudfront.net/atrk.gif?account=/mkNi1a4ZP00UF", "https://img.piri.net/mnresize/300/-/resim/imagecrop/2020/06/10/05/40/resized_c8cb0-a0bdb0542.jpg", "https://assets.yenisafak.com/yenisafak/wwwroot/images/footer/kudus-mosque.svg", "https://assets.yenisafak.com/yenisafak/wwwroot/images/footer/lokma-icon.png", "https://img.piri.net/mnresize/300/-/resim/imagecrop/2020/06/10/04/59/resized_a57f0-cf8929addb52cfe36a0c56f67bf43845.jpg", "https://img.piri.net/resim/imagecrop/2020/04/20/06/37/resized_5bd73-88ef6886158856.jpg", "https://img.piri.net/resim/imagecrop/2020/04/20/05/54/resized_61df4-796268eb38225102.jpg", "https://mc.yandex.ru/watch/30098939", "https://img.piri.net/mnresize/438/-/resim/imagecrop/2020/06/10/11/34/resized_1c5cb-a00cb1a8yenisafakmansetchabergorseli.jpg", "https://www.facebook.com/tr?id=189199421519781&ev=PageView&noscript=1", "https://assets.yenisafak.com/yenisafak/wwwroot/images/google-news.png", "https://assets.yenisafak.com/yenisafak/wwwroot/images/null-image.png", "https://img.piri.net/mnresize/600/-/resim/upload/2020/04/20/10/47/03f3ebd7mansetc.jpg", "https://img.piri.net/resim/imagecrop/2020/06/10/05/40/resized_c8cb0-a0bdb0542.jpg", "https://img.piri.net/mnresize/438/-/resim/imagecrop/2020/06/10/10/59/resized_02c1f-90018122doguanadoludasaganakyagisbekleniliyor13103018_amp.jpg", "https://assets.yenisafak.com/yenisafak/wwwroot/images/footer/footer-site-1.jpg", "https://img.piri.net/mnresize/840/-/resim/imagecrop/2020/04/20/10/48/resized_e4472-03f3ebd7mansetc.jpg", "https://img.piri.net/mnresize/585/-/resim/imagecrop/2020/04/20/05/36/resized_f37f0-cd64978538227742.jpg", "https://img.piri.net/resim/imagecrop/2020/06/10/04/59/resized_a57f0-cf8929addb52cfe36a0c56f67bf43845.jpg", "https://img.piri.net/mnresize/438/-/resim/imagecrop/2020/06/10/09/13/resized_090ac-86ec2d4babddolarie1564636903706emqw_cover.jpg"], "movies": [], "text": "Yerli solunum cihazlar\u0131n\u0131n Ba\u015fak\u015fehir \u015eehir Hastanesi'ne tesliminde konu\u015fan Baykar Teknik M\u00fcd\u00fcr\u00fc ve T3 Vakf\u0131 M\u00fctevelli Heyeti Ba\u015fkan\u0131 Sel\u00e7uk Bayraktar, yerli solunum cihazlar\u0131n\u0131n geli\u015ftirilmesi s\u00fcreci hakk\u0131nda bilgi verdi.\n\nProjeyi yakla\u015f\u0131k bir ay \u00f6nce Cumhurba\u015fkan\u0131 Erdo\u011fan'a sunduklar\u0131nda, kendisinin \"\u0130nan\u0131yorum ki T\u00fcrk m\u00fchendisleri en iyisini en h\u0131zl\u0131 \u015fekilde yapar\" dedi\u011fini aktaran Bayraktar, bu s\u00f6z\u00fcn m\u00fchendislere b\u00fcy\u00fck bir moral oldu\u011funu ifade etti. Bayraktar, 120'den fazla m\u00fchendisin \u00e7al\u0131\u015fmalar\u0131yla ortaya \u00e7\u0131kan cihazlara ili\u015fkin \u015funlar\u0131 s\u00f6yledi:\n\nBu tam bir milli seferberlik ruhuyla yap\u0131ld\u0131. 4 T\u00fcrk \u015firketi Baykar, Ar\u00e7elik, Aselsan ve Biosys olarak bir araya geldik, hatta m\u00fchendislerimiz, buradaki tak\u0131m arkada\u015flar\u0131m, 'Bizi bir odaya kapat\u0131n, ba\u015farana kadar \u00e7\u0131karmay\u0131n' dediler. \u0130n\u015fallah da may\u0131s ay\u0131n\u0131n sonuna kadar 5 bin adet cihaz\u0131 vermi\u015f olaca\u011f\u0131z. T\u00fcrkiye, savunma sanayisinde son 15 y\u0131lda yap\u0131lan at\u0131l\u0131mlarla d\u00fcnyan\u0131n parmakla g\u00f6sterdi\u011fi \u00fclke haline geldi. \u0130n\u015fallah yerlilik y\u00fczde 15'lerden y\u00fczde 70'lere vard\u0131. Y\u00fcksek teknolojili medikal cihazlarda da k\u0131v\u0131lc\u0131m olur, bu d\u00f6n\u00fc\u015f\u00fcm devam eder ve \u00fclkemiz hak etti\u011fi yere gelir.\n\nSanayi ve Teknoloji Bakan\u0131 Mustafa Varank, bu k\u00fcresel salg\u0131n hen\u00fcz T\u00fcrkiye s\u0131n\u0131rlar\u0131na girmeden Cumhurba\u015fkan\u0131m\u0131z\u2019\u0131n talimatlar\u0131yla tedbirleri almaya ba\u015flad\u0131klar\u0131n\u0131 dile getirerek, bu salg\u0131nda en kritik ihtiya\u00e7lardan birinin yo\u011fun bak\u0131m solunum cihazlar\u0131 oldu\u011funu vurgulad\u0131.\n\nOYNAT 00:59 Sel\u00e7uk Bayraktar yerli solunum cihaz\u0131n\u0131 anlatt\u0131: Tam bir seferberlik ruhuyla ger\u00e7ekle\u015fti Baykar Teknik M\u00fcd\u00fcr\u00fc Sel\u00e7uk Bayraktar, yerli solunum cihaz\u0131n\u0131n \u00fcretim s\u00fcreci ile ilgili a\u00e7\u0131klama yapt\u0131. Teslim t\u00f6reninde konu\u015fan Bayraktar, \u201cHayat\u0131m\u0131z\u0131n en anlaml\u0131 s\u00fcre\u00e7lerinden biriydi diyebilirim. \u00c7ok yo\u011fun ve heyecanl\u0131yd\u0131. Bir taraftan acaba olacak m\u0131 kayg\u0131s\u0131 vard\u0131. \u00c7\u00fcnk\u00fc b\u00fct\u00fcn d\u00fcnya bu cihaz\u0131n pe\u015fine d\u00fc\u015ft\u00fc salg\u0131nla birlikte. Canla ba\u015fla, gece g\u00fcnd\u00fcz birbirine kar\u0131\u015fm\u0131\u015f bir \u015fekilde m\u00fccadele verildi. Hatta m\u00fchendis arkada\u015flar\u0131m\u0131z i\u00e7inde eksik olan bir par\u00e7ay\u0131 yeti\u015ftirmek i\u00e7in 'bizi odaya kapat\u0131n bitirene kadar \u00e7\u0131karmay\u0131n' bile dediler. B\u00fcy\u00fck bir g\u00f6n\u00fclle, ruhla yap\u0131ld\u0131' dedi. BiP'te payla\u015f\n\nWhatsapp'ta payla\u015f\n\nPinterest'te payla\u015f\n\nFlipboard'da payla\u015f\n\nE-posta g\u00f6nder\n\n\n\n\n\nVarank, \"Biz, s\u00fcre\u00e7 i\u00e7inde bir s\u0131k\u0131nt\u0131yla kar\u015f\u0131la\u015fmamak ad\u0131na bu i\u015fin ne kadar kritik oldu\u011funun bilinciyle hareket ettik. \u0130\u015fte bu y\u00fczden kendi imkanlar\u0131m\u0131zla bu cihazlar\u0131 \u00fcretmek i\u00e7in Sa\u011fl\u0131k Bakanl\u0131\u011f\u0131'm\u0131zla e\u015f g\u00fcd\u00fcm i\u00e7erisinde s\u00fcrecin daha ba\u015f\u0131nda harekete ge\u00e7tik. Bu \u00e7al\u0131\u015fmalar\u0131 h\u0131zla seri \u00fcretime d\u00f6n\u00fc\u015ft\u00fcrmek i\u00e7in yerli firmalar\u0131m\u0131z milli seferberlik ba\u015flatt\u0131. Onlarca m\u00fchendis bir araya geldi, gece g\u00fcnd\u00fcz \u00e7al\u0131\u015ft\u0131lar ve b\u00fcy\u00fck bir \u00f6zveriyle 14 g\u00fcn gibi k\u0131sa bir s\u00fcrede seri \u00fcretim band\u0131ndan ilk yerli ve milli yo\u011fun bak\u0131m solunum cihazlar\u0131n\u0131 indirdiler. Bug\u00fcn testleri tamamlanm\u0131\u015f \u00fcr\u00fcnlerin bir k\u0131sm\u0131n\u0131 Sa\u011fl\u0131k Bakanl\u0131\u011f\u0131'm\u0131za teslim ediyoruz. \u0130n\u015fallah may\u0131s sonuna kadar 5 bin cihaz \u00fcretilmi\u015f olacak\" dedi.\n\nREKLAM\n\nBa\u015fak\u015fehir \u015eehir Hastanesi\u2019nin ileti\u015fim ve bili\u015fim altyap\u0131s\u0131n\u0131 Turkcell son teknolojiyle donatt\u0131. Daha \u00f6nce Yozgat, Adana, Elaz\u0131\u011f, Eski\u015fehir ve Bursa \u015fehir hastanelerinde de kullan\u0131lan Hastane Bilgi Y\u00f6netim Sistemi sayesinde t\u00fcm t\u0131bbi cihazlar; a\u011flar ve sens\u00f6rler arac\u0131l\u0131\u011f\u0131yla birbiriyle ileti\u015fim kuruyor. Ayr\u0131ca hastayla ilgili yap\u0131lan her t\u00fcrl\u00fc t\u0131bbi test, radyoloji g\u00f6r\u00fcnt\u00fcleri, rapor gibi i\u015flem ve bilgiler dijital ortamda doktorlara ula\u015ft\u0131r\u0131l\u0131yor. Bu sistemle hastalar\u0131n te\u015fhis ve tedavi s\u00fcre\u00e7leri h\u0131zlan\u0131yor, doktorlar tek tu\u015fla t\u00fcm sonu\u00e7lara ula\u015fabiliyor. Turkcell, hastalar\u0131n bekleme s\u00fcresini d\u00fc\u015f\u00fcr\u00fcyor, personelin de i\u015f y\u00fck\u00fcn\u00fc azalt\u0131yor.\n\nKORONAV\u0130R\u00dcS Sa\u011fl\u0131k Bakan\u0131 Fahrettin Koca 20 Nisan koronavir\u00fcs sonu\u00e7lar\u0131n\u0131 a\u00e7\u0131klad\u0131: \u00d6l\u00fcm say\u0131s\u0131 123, vaka say\u0131s\u0131 4 bin 674", "keywords": [], "meta_keywords": ["Cihaz", "Koronavir\u00fcs", "Solunum"], "tags": [], "authors": ["Harun \u0130lhan", "Yeni \u015eafak", "Piri Medya"], "publish_date": null, "summary": "", "article_html": "", "meta_description": "Ba\u015fak\u015fehir \u015eehir Hastanesi\u2019nin a\u00e7\u0131l\u0131\u015f\u0131nda ikinci bir mutluluk ya\u015fand\u0131. \u00dcretilen 100 yerli ventilat\u00f6r (solunum cihaz\u0131) Sa\u011fl\u0131k Bakanl\u0131\u011f\u0131\u2019na teslim edildi. May\u0131s sonuna kadar 5 bin cihaz daha \u00fcretilecek. Sanayi ve Teknoloji Bakan\u0131 Mustafa Varank, \u201cYerli firmalar\u0131m\u0131z milli seferberlik ba\u015flatt\u0131. B\u00fcy\u00fck \u00f6zveriyle 14 g\u00fcn gibi k\u0131sa s\u00fcrede seri \u00fcretim band\u0131ndan ilk yerli yo\u011fun bak\u0131m solunum cihazlar\u0131n\u0131 indirdiler\u201d ifadelerini kulland\u0131. Ventilat\u00f6r\u00fcn \u00fcretiminde Baykar, Ar\u00e7elik, Aselsan ve Biosys yer ald\u0131. Baykar Teknik M\u00fcd\u00fcr\u00fc Sel\u00e7uk Bayraktar, milli seferberlik ruhuyla \u00e7al\u0131\u015fan m\u00fchendislerin, \u201cBizi bir odaya kapat\u0131n, ba\u015farana kadar \u00e7\u0131karmay\u0131n\u201d dediklerini aktard\u0131.", "meta_lang": "tr", "meta_favicon": "https://assets.yenisafak.com/yenisafak/wwwroot/images/appicon/apple-touch-icon.png", "meta_data": {"viewport": "width=device-width, minimum-scale=1.0, maximum-scale=1.0, user-scalable=yes", "apple-mobile-web-app-capable": "yes", "apple-mobile-web-app-status-bar-style": "black", "msapplication-tap-highlight": "no", "fb": {"app_id": 1440785506190404, "pages": 191453580768}, "description": "Ba\u015fak\u015fehir \u015eehir Hastanesi\u2019nin a\u00e7\u0131l\u0131\u015f\u0131nda ikinci bir mutluluk ya\u015fand\u0131. \u00dcretilen 100 yerli ventilat\u00f6r (solunum cihaz\u0131) Sa\u011fl\u0131k Bakanl\u0131\u011f\u0131\u2019na teslim edildi. May\u0131s sonuna kadar 5 bin cihaz daha \u00fcretilecek. Sanayi ve Teknoloji Bakan\u0131 Mustafa Varank, \u201cYerli firmalar\u0131m\u0131z milli seferberlik ba\u015flatt\u0131. B\u00fcy\u00fck \u00f6zveriyle 14 g\u00fcn gibi k\u0131sa s\u00fcrede seri \u00fcretim band\u0131ndan ilk yerli yo\u011fun bak\u0131m solunum cihazlar\u0131n\u0131 indirdiler\u201d ifadelerini kulland\u0131. Ventilat\u00f6r\u00fcn \u00fcretiminde Baykar, Ar\u00e7elik, Aselsan ve Biosys yer ald\u0131. Baykar Teknik M\u00fcd\u00fcr\u00fc Sel\u00e7uk Bayraktar, milli seferberlik ruhuyla \u00e7al\u0131\u015fan m\u00fchendislerin, \u201cBizi bir odaya kapat\u0131n, ba\u015farana kadar \u00e7\u0131karmay\u0131n\u201d dediklerini aktard\u0131.", "keywords": "Cihaz,Koronavir\u00fcs,Solunum", "og": {"description": "Ba\u015fak\u015fehir \u015eehir Hastanesi\u2019nin a\u00e7\u0131l\u0131\u015f\u0131nda ikinci bir mutluluk ya\u015fand\u0131. \u00dcretilen 100 yerli ventilat\u00f6r (solunum cihaz\u0131) Sa\u011fl\u0131k Bakanl\u0131\u011f\u0131\u2019na teslim edildi. May\u0131s sonuna kadar 5 bin cihaz daha \u00fcretilecek. Sanayi ve Teknoloji Bakan\u0131 Mustafa Varank, \u201cYerli firmalar\u0131m\u0131z milli seferberlik ba\u015flatt\u0131. B\u00fcy\u00fck \u00f6zveriyle 14 g\u00fcn gibi k\u0131sa s\u00fcrede seri \u00fcretim band\u0131ndan ilk yerli yo\u011fun bak\u0131m solunum cihazlar\u0131n\u0131 indirdiler\u201d ifadelerini kulland\u0131. Ventilat\u00f6r\u00fcn \u00fcretiminde Baykar, Ar\u00e7elik, Aselsan ve Biosys yer ald\u0131. Baykar Teknik M\u00fcd\u00fcr\u00fc Sel\u00e7uk Bayraktar, milli seferberlik ruhuyla \u00e7al\u0131\u015fan m\u00fchendislerin, \u201cBizi bir odaya kapat\u0131n, ba\u015farana kadar \u00e7\u0131karmay\u0131n\u201d dediklerini aktard\u0131.", "image": {"identifier": "https://img.piri.net/mnresize/600/-/resim/upload/2020/04/20/10/47/03f3ebd7mansetc.jpg", "width": 1100, "height": 619}, "title": "\u0130kinci m\u00fcjde: Yerli solunum cihazlar\u0131 a\u00e7\u0131l\u0131\u015fa yeti\u015fti", "site_name": "Yeni \u015eafak", "url": "https://www.yenisafak.com/koronavirus/ikinci-mujde-yerli-solunum-cihazlari-acilisa-yetisti-3535755", "type": "article"}, "thumbnail": "https://img.piri.net/mnresize/600/-/resim/upload/2020/04/20/10/47/03f3ebd7mansetc.jpg", "twitter": {"card": "summary_large_image", "site": "@Yeni \u015eafak", "url": "https://www.yenisafak.com/koronavirus/ikinci-mujde-yerli-solunum-cihazlari-acilisa-yetisti-3535755", "title": "\u0130kinci m\u00fcjde: Yerli solunum cihazlar\u0131 a\u00e7\u0131l\u0131\u015fa yeti\u015fti", "description": "Ba\u015fak\u015fehir \u015eehir Hastanesi\u2019nin a\u00e7\u0131l\u0131\u015f\u0131nda ikinci bir mutluluk ya\u015fand\u0131. \u00dcretilen 100 yerli ventilat\u00f6r (solunum cihaz\u0131) Sa\u011fl\u0131k Bakanl\u0131\u011f\u0131\u2019na teslim edildi. May\u0131s sonuna kadar 5 bin cihaz daha \u00fcretilecek. Sanayi ve Teknoloji Bakan\u0131 Mustafa Varank, \u201cYerli firmalar\u0131m\u0131z milli seferberlik ba\u015flatt\u0131. B\u00fcy\u00fck \u00f6zveriyle 14 g\u00fcn gibi k\u0131sa s\u00fcrede seri \u00fcretim band\u0131ndan ilk yerli yo\u011fun bak\u0131m solunum cihazlar\u0131n\u0131 indirdiler\u201d ifadelerini kulland\u0131. Ventilat\u00f6r\u00fcn \u00fcretiminde Baykar, Ar\u00e7elik, Aselsan ve Biosys yer ald\u0131. Baykar Teknik M\u00fcd\u00fcr\u00fc Sel\u00e7uk Bayraktar, milli seferberlik ruhuyla \u00e7al\u0131\u015fan m\u00fchendislerin, \u201cBizi bir odaya kapat\u0131n, ba\u015farana kadar \u00e7\u0131karmay\u0131n\u201d dediklerini aktard\u0131.", "image": "https://img.piri.net/mnresize/600/-/resim/upload/2020/04/20/10/47/03f3ebd7mansetc.jpg"}, "msvalidate.01": "95F11EB833D9D049C2CDC855116F4442", "robots": "ALL", "Rating": "General", "Distribution": "Global", "Copyright": "Yeni \u015eafak", "Classification": "Consumer", "author": "Pirimedya", "DC.Title": "\u0130kinci m\u00fcjde: Yerli solunum cihazlar\u0131 a\u00e7\u0131l\u0131\u015fa yeti\u015fti", "DC.Creator": "Yeni \u015eafak", "DC.Subject": "\u0130kinci m\u00fcjde: Yerli solunum cihazlar\u0131 a\u00e7\u0131l\u0131\u015fa yeti\u015fti", "DC.Description": "Ba\u015fak\u015fehir \u015eehir Hastanesi\u2019nin a\u00e7\u0131l\u0131\u015f\u0131nda ikinci bir mutluluk ya\u015fand\u0131. \u00dcretilen 100 yerli ventilat\u00f6r (solunum cihaz\u0131) Sa\u011fl\u0131k Bakanl\u0131\u011f\u0131\u2019na teslim edildi. May\u0131s sonuna kadar 5 bin cihaz daha \u00fcretilecek. Sanayi ve Teknoloji Bakan\u0131 Mustafa Varank, \u201cYerli firmalar\u0131m\u0131z milli seferberlik ba\u015flatt\u0131. B\u00fcy\u00fck \u00f6zveriyle 14 g\u00fcn gibi k\u0131sa s\u00fcrede seri \u00fcretim band\u0131ndan ilk yerli yo\u011fun bak\u0131m solunum cihazlar\u0131n\u0131 indirdiler\u201d ifadelerini kulland\u0131. Ventilat\u00f6r\u00fcn \u00fcretiminde Baykar, Ar\u00e7elik, Aselsan ve Biosys yer ald\u0131. Baykar Teknik M\u00fcd\u00fcr\u00fc Sel\u00e7uk Bayraktar, milli seferberlik ruhuyla \u00e7al\u0131\u015fan m\u00fchendislerin, \u201cBizi bir odaya kapat\u0131n, ba\u015farana kadar \u00e7\u0131karmay\u0131n\u201d dediklerini aktard\u0131.", "DC.Publisher": "Yeni \u015eafak", "DC.Contributor": "Yeni \u015eafak", "DC.Date": "2020-04-21T01:00:12Z", "DC.Type": "Text", "DC.Source": "Yeni \u015eafak", "DC.Language": "tr-TR", "cXenseParse": {"pir-pageclass": "Haber", "pir-sub_category": "T\u00fcrkiye", "pir-main_category": "Koronavir\u00fcs", "author": "Harun \u0130lhan", "articleid": 3535755, "pir-main_class": "Detay", "pir-main_type": "Gazete Haberi", "pageclass": "article", "cx_channel": "Site", "title": "\u0130kinci m\u00fcjde: Yerli solunum cihazlar\u0131 a\u00e7\u0131l\u0131\u015fa yeti\u015fti", "Url": "https://www.yenisafak.com/koronavirus/ikinci-mujde-yerli-solunum-cihazlari-acilisa-yetisti-3535755", "recs": {"publishtime": "2020-04-21T01:00:12Z", "articleid": 3535755}}, "article": {"modified_time": "2020-04-21T01:00:12Z"}, "maincategory": "Koronavir\u00fcs", "subcategory": "T\u00fcrkiye", "google-play-app": "app-id=yenisafak.com", "apple-itunes-app": "app-id=579620956", "yandex-verification": "3dc8392bdb3d93fb", "theme-color": "#18906a"}, "canonical_link": "https://www.yenisafak.com/koronavirus/ikinci-mujde-yerli-solunum-cihazlari-acilisa-yetisti-3535755"}