{"source_url": "https://web.archive.org", "url": "https://web.archive.org/web/20200605051004id_/https://www.haberler.com/eski-turkiye-judo-federasyonu-baskani-canca-nin-12804304-haberi/", "title": "Eski T\u00fcrkiye Judo Federasyonu Ba\u015fkan\u0131 Canca'n\u0131n cenazesi topra\u011fa verildi", "top_image": "https://foto.haberler.com/haber/2020/01/10/eski-turkiye-judo-federasyonu-baskani-canca-n-12804304_local.jpg", "meta_img": "https://foto.haberler.com/haber/2020/01/10/eski-turkiye-judo-federasyonu-baskani-canca-n-12804304_local.jpg", "images": ["https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://foto.haberler.com/haber/2020/01/10/eski-turkiye-judo-federasyonu-baskani-canca-n-12804304_local.jpg", "https://www.facebook.com/tr?id=287433439304759&ev=PageView&noscript=1"], "movies": [], "text": "Eski T\u00fcrkiye Judo Federasyonu Ba\u015fkan\u0131 Canca'n\u0131n cenazesi topra\u011fa verildi Eski T\u00fcrkiye Judo Federasyonu Ba\u015fkan\u0131 Ali Nat\u0131k Canca'n\u0131n cenazesi defnedildi.\n\nEski T\u00fcrkiye Judo Federasyonu Ba\u015fkan\u0131 Ali Nat\u0131k Canca'n\u0131n cenazesi defnedildi.\n\nAkci\u011fer kanseri nedeniyle tedavi g\u00f6rd\u00fc\u011f\u00fc hastanede ya\u015fam\u0131n\u0131 yitiren Canca i\u00e7in \u00f6nce bir d\u00f6nem il emniyet m\u00fcd\u00fcr\u00fc olarak g\u00f6rev yapt\u0131\u011f\u0131 Antalya \u0130l Emniyet M\u00fcd\u00fcrl\u00fc\u011f\u00fcnde t\u00f6ren d\u00fczenlendi.\n\nT\u00f6rene, Canca'n\u0131n yak\u0131nlar\u0131, Vali M\u00fcnir Karalo\u011flu, B\u00fcy\u00fck\u015fehir Belediye Ba\u015fkan\u0131 Muhittin B\u00f6cek, T\u00fcrkiye Judo Federasyonu Ba\u015fkan\u0131 Sezer Huysuz, \u0130l Emniyet M\u00fcd\u00fcr\u00fc Mehmet Murat Ulucan, Garnizon Komutan\u0131 Piyade Albay Tuncay Polat, \u0130l Jandarma Komutan\u0131 Tu\u011fgeneral Tekin Aktemur, Cumhuriyet Ba\u015fsavc\u0131s\u0131 Halil \u00dcnal, B\u00f6lge \u0130dare Ba\u015fsavc\u0131s\u0131 R\u0131za Can, Akdeniz \u00dcniversitesi Rekt\u00f6r\u00fc Prof. Dr. Mustafa \u00dcnal, eski \u0130\u00e7i\u015fleri Bakan\u0131 Mehmet A\u011far, eski Emniyet Genel M\u00fcd\u00fcr\u00fc Celal Uzunkaya, eski Emniyet M\u00fcd\u00fcr\u00fc Hanefi Avc\u0131, \u00e7ok say\u0131da polis ve vatanda\u015f kat\u0131ld\u0131.\n\nBuradaki t\u00f6renin ard\u0131ndan Canca'n\u0131n cenazesi, Muratpa\u015fa Camisi'ne getirildi.\n\n\u0130l M\u00fcft\u00fcs\u00fc Osman Artan'\u0131n k\u0131ld\u0131rd\u0131\u011f\u0131 cenaze namaz\u0131n\u0131n ard\u0131ndan Canca'n\u0131n naa\u015f\u0131, D\u00f6\u015femealt\u0131 il\u00e7esindeki Ye\u015filbay\u0131r Mezarl\u0131\u011f\u0131'nda defnedildi.\n\nCanca'n\u0131n, geride kalan y\u0131llarda kolon kanserini yendi\u011fi \u00f6\u011frenildi.\n\nKaynak: AA", "keywords": [], "meta_keywords": ["Antalya", "T\u00fcrkiye", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Eski T\u00fcrkiye Judo Federasyonu Ba\u015fkan\u0131 Canca'n\u0131n cenazesi topra\u011fa verildi Eski T\u00fcrkiye Judo Federasyonu Ba\u015fkan\u0131 Ali Nat\u0131k Canca'n\u0131n cenazesi defnedildi.", "meta_lang": "tr", "meta_favicon": "/touch-icon-iphone.png", "meta_data": {"description": "Eski T\u00fcrkiye Judo Federasyonu Ba\u015fkan\u0131 Canca'n\u0131n cenazesi topra\u011fa verildi Eski T\u00fcrkiye Judo Federasyonu Ba\u015fkan\u0131 Ali Nat\u0131k Canca'n\u0131n cenazesi defnedildi.", "keywords": "Antalya, T\u00fcrkiye, G\u00fcncel, Haber", "image": "https://foto.haberler.com/haber/2020/01/10/eski-turkiye-judo-federasyonu-baskani-canca-n-12804304_local.jpg", "medium": "news", "dateCreated": "2020-01-10T15:06:05+03:00", "dateUpdated": "2020-01-10T15:06:05+03:00", "msapplication-starturl": "https://www.haberler.com", "article": {"id": 12804304, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Antalya, T\u00fcrkiye, G\u00fcncel"}, "og": {"url": "https://www.haberler.com/eski-turkiye-judo-federasyonu-baskani-canca-nin-12804304-haberi/", "site_name": "Haberler.com", "locale": "tr_TR", "type": "article", "title": "Eski T\u00fcrkiye Judo Federasyonu Ba\u015fkan\u0131 Canca'n\u0131n cenazesi topra\u011fa verildi", "description": "Eski T\u00fcrkiye Judo Federasyonu Ba\u015fkan\u0131 Ali Nat\u0131k Canca'n\u0131n cenazesi defnedildi.", "image": {"identifier": "https://foto.haberler.com/haber/2020/01/10/eski-turkiye-judo-federasyonu-baskani-canca-n-12804304_local.jpg", "secure_url": "https://foto.haberler.com/haber/2020/01/10/eski-turkiye-judo-federasyonu-baskani-canca-n-12804304_local.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/eski-turkiye-judo-federasyonu-baskani-canca-nin-12804304-haberi/", "card": "summary_large_image", "site": "Haberler", "title": "Eski T\u00fcrkiye Judo Federasyonu Ba\u015fkan\u0131 Canca'n\u0131n cenazesi topra\u011fa verildi", "description": "Eski T\u00fcrkiye Judo Federasyonu Ba\u015fkan\u0131 Ali Nat\u0131k Canca'n\u0131n cenazesi defnedildi.", "image": "https://foto.haberler.com/haber/2020/01/10/eski-turkiye-judo-federasyonu-baskani-canca-n-12804304_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/eski-turkiye-judo-federasyonu-baskani-canca-nin-12804304-haberi/"}