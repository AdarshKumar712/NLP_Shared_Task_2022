{"source_url": "https://web.archive.org", "url": "https://web.archive.org/web/20201202185117id_/https://www.durushaber.com.tr/politika/hafta-sonu-sokaga-cikma-yasagi-yeniden-geliyor-h45932.html", "title": "Hafta sonu soka\u011fa \u00e7\u0131kma yasa\u011f\u0131 yeniden geliyor", "top_image": "https://www.durushaber.com.tr/images/haberler/2020/04/kabine-toplantisi-sonrasi-erdogan-aciklama-yapiyor_60504.jpg", "meta_img": "https://www.durushaber.com.tr/images/haberler/2020/04/kabine-toplantisi-sonrasi-erdogan-aciklama-yapiyor_60504.jpg", "images": ["https://www.durushaber.com.tr/images/haberler/2020/12/erkan-bas-madde-madde-anlatti-erdogan-gunde-87-milyon-lira-harcamak-istiyor_f6717.jpg", "https://www.durushaber.com.tr/images/banner/duruslogo.png", "https://www.durushaber.com.tr/images/haberler/2020/11/7-anketin-ortalamasi-aciklandi-akp-ve-mhpde-buyuk-dusus_ae8d6.jpg", "https://www.durushaber.com.tr/images/haberler/2020/11/bulent-arinc-istifa-ettigini-acikladi_6609d.jpg", "https://www.durushaber.com.tr/thumb.php?src=https://www.durushaber.com.tr/images/banner/durus_1.png&w=300&h=300&q=100", "https://www.durushaber.com.tr/_themes/hs-royal/images/no_author.jpg", "https://www.durushaber.com.tr/images/haberler/2020/11/selahattin-demirtas-ne-zaman-tahliye-olacak_c5321.jpg", "https://www.durushaber.com.tr/images/haberler/2020/04/kabine-toplantisi-sonrasi-erdogan-aciklama-yapiyor_60504.jpg", "https://www.durushaber.com.tr/images/security_code.jpg", "https://www.durushaber.com.tr/images/banner/logo_1_1.png", "https://www.durushaber.com.tr/images/album/thumbs/ex.jpg", "https://www.durushaber.com.tr/images/haberler/2020/11/hastanede-yer-bulamayan-bebek-yasamini-yitirdi_88d72.jpg", "https://www.durushaber.com.tr/images/album/thumbs/43e39a19b314dc8c.jpg", "https://mc.yandex.ru/watch/40909959", "https://www.durushaber.com.tr/images/album/thumbs/a3d13e5c6ad12eed.jpg", "https://www.durushaber.com.tr/images/album/thumbs/hababam-sYnYfY.jpg", "https://www.durushaber.com.tr/images/haberler/2020/11/gulistan-doku-dosyasinda-flas-gelisme_8c409.jpg"], "movies": [], "text": "Kabine toplant\u0131s\u0131n\u0131n sona ermesinin ard\u0131ndan Erdo\u011fan a\u00e7\u0131klamalarda bulundu.\n\nD\u00fcn gece istifa eden ve istifas\u0131 AKP Genel Ba\u015fkan\u0131 ve Cumhurba\u015fkan\u0131 Erdo\u011fan taraf\u0131ndan kabul edilmeyen \u0130\u00e7i\u015fleri Bakan\u0131 S\u00fcleyman Soylu'nun da kat\u0131ld\u0131\u011f\u0131 kabbine toplant\u0131s\u0131 sona erdi.\n\nErdo\u011fan'\u0131n a\u00e7\u0131klamas\u0131n\u0131n sat\u0131r ba\u015flar\u0131 \u015f\u00f6yle oldu:\n\nT\u00fcrkiye koronavir\u00fcs ile m\u00fccadelesini kararl\u0131l\u0131kla s\u00fcrd\u00fcr\u00fcyor. Pek \u00e7ok \u00fclkede maske gibi en basit \u00fcr\u00fcnlerin sa\u011fl\u0131k personeli i\u00e7in bile temininde zorluk \u00e7ekiliyor. Hi\u00e7bir eksi\u011fimiz yoktur, tedarikte de s\u0131k\u0131nt\u0131 ya\u015fam\u0131yoruz. Vatanda\u015flar\u0131m\u0131z\u0131n bireysel sa\u011fl\u0131k ve temizlik malzemesi temininde s\u0131k\u0131nt\u0131 ya\u015fam\u0131yoruz.\n\n32 milyon vatanda\u015f\u0131m\u0131za Sa\u011fl\u0131k Bakanl\u0131\u011f\u0131\u2019n\u0131n do\u011frulama mesaj\u0131 gitmi\u015ftir. Sa\u011fl\u0131k kurumlar\u0131m\u0131z hem tedavi hem de yo\u011fun bak\u0131m \u00fcniteleri olarak salg\u0131nla ba\u015fa \u00e7\u0131kabilecek kapasitedir.\n\n1518 hastanemizde 100 bini tek ki\u015filik olmak \u00fczere 240 bin yata\u011fa sahibibiz, yo\u011fun bak\u0131m yata\u011f\u0131 say\u0131m\u0131z da 40 bini buluyor. Had\u0131mk\u00f6y'de 100, Derince'de 250 yatakl\u0131 yeni hastaneler kuruyoruz. Test oran\u0131m\u0131z ve vaka oran\u0131m\u0131z a\u015fa\u011f\u0131 y\u00f6nl\u00fc. \u015eu ana kadar taburcu olan hasta say\u0131m\u0131z 5 bine yakla\u015ft\u0131.\n\nDS\u00d6 ba\u015fta olmak \u00fczere uluslarars\u0131 kurulu\u015flar \u00fclkemizi \u00f6rnek g\u00f6steriyorlar. Sadece kendi vatanda\u015flar\u0131m\u0131z\u0131n ihtiya\u00e7lar\u0131n\u0131 kar\u015f\u0131lamakla kalm\u0131yor, di\u011fer \u00fclkelerin yard\u0131m \u00e7a\u011fr\u0131s\u0131na imkanlar\u0131m\u0131z dahilinde destek olmaya \u00e7al\u0131\u015f\u0131yoruz. Bug\u00fcne kadar 34 \u00fclkeye yard\u0131m ula\u015f\u0131rd\u0131k. Bu deste\u011fi devam ettirece\u011fiz.\n\nHafta sonu soka\u011fa \u00e7\u0131kma yasa\u011f\u0131n\u0131 \u00f6n\u00fcm\u00fczdeki d\u00f6nemde ihtiya\u00e7 duyulduk\u00e7a s\u00fcrd\u00fcrme karar\u0131 ald\u0131k. \u015eimdiden t\u00fcm vatanda\u015flar\u0131m\u0131za duyurmak istiyorum. 17 Nisan 24:00'dan 19 Nisan gecesine kadar soka\u011fa \u00e7\u0131kma yasa\u011f\u0131 uygulanacak. Yasa\u011f\u0131n a\u00e7\u0131kland\u0131\u011f\u0131 ilk saatlerde kimi yerlerde ya\u015fanan gereksiz karga\u015fan\u0131n bir daha tekrar etmemesi i\u00e7in gereken tedbirleri alaca\u011f\u0131z.\n\n'Kararlar yetkisiz kurumlarda m\u0131 al\u0131yor' gibi sorularla \u015feffafl\u0131\u011f\u0131 bozmaya \u00e7al\u0131\u015fanlar\u0131n amac\u0131 bozgunculuk yapmakt\u0131r. CHP genel ba\u015fkan\u0131n\u0131n d\u00fcn bir TV kanal\u0131nda d\u00fcnyadan bir haber oldu\u011funu g\u00f6sterdi\u011fi s\u00f6zlerini milletimize b\u0131rak\u0131yorum. Mitomani bir hastal\u0131kt\u0131r. Bu neymi\u015f, bir ara\u015ft\u0131rs\u0131n.\n\nMilletimizin g\u00f6z\u00fcne bakarak kin kusmak salg\u0131ndan daha tehlikelidir. Bu \u015feffafl\u0131\u011f\u0131 bozmak istemelerinin amac\u0131 bozgunculuk yapmak istemeleridir. Milletimizin moralini bozmak i\u00e7in \u00e7al\u0131\u015fanlar g\u00fcn gelecek kendi nefret \u00e7ukurlar\u0131nda bo\u011fulup gideceklerdir. Bu hastal\u0131kl\u0131 zihniyete sahip olanlara diyorum ki, d\u00fc\u015f\u00fcn art\u0131k milletin yakas\u0131ndan. \u00dclkemiz sadece koronavir\u00fcsten de\u011fil bu medya ve siyaset vir\u00fcslerinden de kurtulacakt\u0131r.", "keywords": [], "meta_keywords": ["Erdo\u011fan", "kabine", "toplanti", "a\u00e7\u0131klama", "koronavir\u00fcs"], "tags": [], "authors": ["Duru\u015f Haber - Durushaber.Com.Tr"], "publish_date": null, "summary": "", "article_html": "", "meta_description": "Kabine toplant\u0131s\u0131n\u0131n sona ermesinin ard\u0131ndan Erdo\u011fan a\u00e7\u0131klamalarda bulundu.", "meta_lang": "tr", "meta_favicon": "https://www.durushaber.com.tr/_themes/hs-royal/images/favicon.ico", "meta_data": {"viewport": "width=device-width, initial-scale=1", "description": "Kabine toplant\u0131s\u0131n\u0131n sona ermesinin ard\u0131ndan Erdo\u011fan a\u00e7\u0131klamalarda bulundu.", "keywords": "Erdo\u011fan, kabine, toplanti, a\u00e7\u0131klama, koronavir\u00fcs", "news_keywords": "Erdo\u011fan, kabine, toplanti, a\u00e7\u0131klama, koronavir\u00fcs", "robots": "noodp", "author": "Duru\u015f Haber - durushaber.com.tr", "fb": {"admins": 10213183142234014, "pages": 1087966971225996}, "theme-color": "#34495e", "og": {"type": "article", "site_name": "Duru\u015f Haber", "title": "Hafta sonu soka\u011fa \u00e7\u0131kma yasa\u011f\u0131 yeniden geliyor", "description": "Kabine toplant\u0131s\u0131n\u0131n sona ermesinin ard\u0131ndan Erdo\u011fan a\u00e7\u0131klamalarda bulundu.", "url": "https://www.durushaber.com.tr/politika/hafta-sonu-sokaga-cikma-yasagi-yeniden-geliyor-h45932.html", "image": "https://www.durushaber.com.tr/images/haberler/2020/04/kabine-toplantisi-sonrasi-erdogan-aciklama-yapiyor_60504.jpg"}, "twitter": {"card": "summary_large_image", "url": "http://www.durushaber.com.tr/politika/hafta-sonu-sokaga-cikma-yasagi-yeniden-geliyor-h45932.html", "domain": "https://www.durushaber.com.tr/", "site": "durushabercom", "title": "Hafta sonu soka\u011fa \u00e7\u0131kma yasa\u011f\u0131 yeniden geliyor", "description": "Kabine toplant\u0131s\u0131n\u0131n sona ermesinin ard\u0131ndan Erdo\u011fan a\u00e7\u0131klamalarda bulundu.", "image": {"src": "https://www.durushaber.com.tr/images/haberler/2020/04/kabine-toplantisi-sonrasi-erdogan-aciklama-yapiyor_60504.jpg"}}, "apple-itunes-app": "app-id=1163094909", "google-play-app": "app-id=com.tebilisim.android.radikal24", "dc.language": "tr", "dc.source": "https://www.durushaber.com.tr/", "dc.title": "Hafta sonu soka\u011fa \u00e7\u0131kma yasa\u011f\u0131 yeniden geliyor - Duru\u015f Haber", "dc.keywords": "Erdo\u011fan, kabine, toplanti, a\u00e7\u0131klama, koronavir\u00fcs", "dc.description": "Kabine toplant\u0131s\u0131n\u0131n sona ermesinin ard\u0131ndan Erdo\u011fan a\u00e7\u0131klamalarda bulundu."}, "canonical_link": "https://www.durushaber.com.tr/politika/hafta-sonu-sokaga-cikma-yasagi-yeniden-geliyor-h45932.html"}