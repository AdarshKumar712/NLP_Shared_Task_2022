{"source_url": "https://web.archive.org", "url": "https://web.archive.org/web/20210910055458id_/https://www.agi.it/estero/news/2020-02-23/coronavirus-bilancio-morti-contagiati-7179412/", "title": "La mappa del contagio del coronavirus", "top_image": "https://images.agi.it/pictures/agi/agi/2020/02/24/211715884-464d0b5c-fe73-45e6-8f09-07c52db94529.jpg", "meta_img": "https://images.agi.it/pictures/agi/agi/2020/02/24/211715884-464d0b5c-fe73-45e6-8f09-07c52db94529.jpg", "images": ["https://www.agi.it/static4.0/images/icons/others.svg", "https://secure-it.imrworldwide.com/cgi-bin/m?ci=intelia-it&cg=0&cc=0&ts=noscript", "https://www.agi.it/static4.0/images/icons/mail.svg", "https://www.agi.it/static4.0/images/content/placeholder.jpg", "https://www.agi.it/static4.0/images/icons/facebook.svg", "https://images.agi.it/pictures/agi/agi/2020/02/24/211715884-464d0b5c-fe73-45e6-8f09-07c52db94529.jpg", "https://web.archive.org/static4.0/images/icons/agi-logo.svg", "https://www.agi.it/static4.0/images/icons/twitter.svg"], "movies": [], "text": "Aggiornata alle 19,40 del 25 febbraio 2020\n\nI contagiati da coronavirus in Italia sono 322. Il numero dei morti sale a 11, tutti anziani. Le ultime quattro vittime avevano oltre 77 anni. Aumento costante dei contagi in Lombardia, 68 solo oggi. Primi casi a Firenze, Palermo e in Liguria. Due italiani positivi in Austria. Casi anche in Svizzera, Croazia e Catalogna, tutti legati all'Italia. Medico italiano contagiato a Tenerife, positiva anche la moglie. L'esercito nella zona rossa del Lodigiano.\n\nUna sola persona \u00e8 guarita: il ricercatore ricoverati a Roma, dove restano allo Spallanzani gli altri due casi: i due cittadini cinesi che sono stati i primi casi registrati in Italia.\u200b\n\nNel mondo l'Italia resta in terza posizione tra i Paesi con il maggior numero di contagi, dopo la Cina, che ne cinta 77.660 e la Corea del Sud, che con 977 casi si avvicina alla soglia psicologica dei mille contagiati e conta anch'essa 11 morti. Sono invece 691 i cosiddetti casi 'altri' che fanno per lo pi\u00f9 riferimento ai contagi a bordo della nave da crociera Diamond Princess.\n\nAltre 71 persone sono morte in Cina. Nella stessa giornata di ieri in Cina sono tati registrati 508 nuovi casi. Il bilancio dei morti si \u00e8 cosi aggravato a 2.663. I nuovi decessi in Cina per il coronavirus sono stati 68 nella provincia di Hubei (di cui 56 a Wuhan), 2 a Shandong e uno nel Guangdong. I totale dei contagi \u00e8 invece salito a 77.658 mentre le persone guarite sono 2.589.\n\nAumentano i casi anche in Iran, dove ci sono ancora versioni contrastanti sul numero delle vittime e si \u00e8 ammalato il viceministro della Salute.\n\nLE NOTIZIE IN TEMPO REALE", "keywords": [], "meta_keywords": ["Coronavirus", "virus cinese", "morti", "contagiati"], "tags": ["Green pass", "virus cinese", "contagiati", "Coronavirus", "Canada", "Quirinale", "morti", "Giappone"], "authors": ["Agi - Agenzia Giornalistica Italia", "Redazione Agi"], "publish_date": "Sun Feb 23 00:00:00 2020", "summary": "", "article_html": "", "meta_description": "I casi\u00a0in Italia sono 322, comprendendo anche 11 decessi e un guarito. Siamo al terzo posto per infezioni dopo Cina e Corea del Sud", "meta_lang": "it", "meta_favicon": "", "meta_data": {"description": "I casi\u00a0in Italia sono 322, comprendendo anche 11 decessi e un guarito. Siamo al terzo posto per infezioni dopo Cina e Corea del Sud", "viewport": "width=device-width, initial-scale=1", "keywords": "Coronavirus,virus cinese,morti,contagiati", "google-site-verification": "AkSz5j9tXHou2Ehx3dWb0zPRywMwF1TjLc15TNo9AUM", "twitter": {"card": "summary_large_image", "site": "@Agenzia_Italia", "title": "La mappa del contagio del coronavirus", "description": "I casi\u00a0in Italia sono 322, comprendendo anche 11 decessi e un guarito. Siamo al terzo posto per infezioni dopo Cina e Corea del Sud", "creator": "@Agenzia_Italia", "domain": "@Agenzia_Italia", "image": "https://images.agi.it/pictures/agi/agi/2020/02/24/211715884-464d0b5c-fe73-45e6-8f09-07c52db94529.jpg"}, "og": {"url": "https://www.agi.it/estero/news/2020-02-23/coronavirus-bilancio-morti-contagiati-7179412/", "title": "La mappa del contagio del coronavirus", "description": "I casi\u00a0in Italia sono 322, comprendendo anche 11 decessi e un guarito. Siamo al terzo posto per infezioni dopo Cina e Corea del Sud", "site_name": "Agi", "image": "https://images.agi.it/pictures/agi/agi/2020/02/24/211715884-464d0b5c-fe73-45e6-8f09-07c52db94529.jpg"}, "Author": "AGI - Agenzia Giornalistica Italia"}, "canonical_link": "https://www.agi.it/estero/news/2020-02-23/coronavirus-bilancio-morti-contagiati-7179412/"}