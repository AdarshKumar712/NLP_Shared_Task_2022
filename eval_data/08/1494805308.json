{"source_url": "https://web.archive.org", "url": "https://web.archive.org/web/20200115172159id_/https://www.magnapolonia.org/komisja-europejska-chce-pozbawic-polske-resztek-suwerennosci/", "title": "Komisja Europejska chce pozbawi\u0107 Polsk\u0119 resztek suwerenno\u015bci", "top_image": "https://www.magnapolonia.org/wp-content/uploads/2017/02/Komisja-Europejska.jpg", "meta_img": "https://www.magnapolonia.org/wp-content/uploads/2017/02/Komisja-Europejska.jpg", "images": ["https://www.magnapolonia.org/wp-content/uploads/2017/02/Komisja-Europejska.jpg", "https://web.archive.org/wp-content/themes/editorial-magna/images/reklama_top.png?v=2", "https://web.archive.org/wp-content/themes/editorial-magna/images/logo.png", "https://web.archive.org/wp-content/themes/editorial-magna/images/reklama_top.png?v=1", "https://www.facebook.com/tr?id=1032409090238018&ev=PageView&noscript=1", "https://googleads.g.doubleclick.net/pagead/viewthroughconversion/932333069/?guid=ON&script=0", "https://www.magnapolonia.org/wp-content/uploads/2019/03/MP19.png"], "movies": [], "text": "Komisja Europejska wyst\u0119puje do Europejskiego Trybuna\u0142u Sprawiedliwo\u015bci o \u015brodki tymczasowe zamra\u017caj\u0105ce Izb\u0119 Dyscyplinarn\u0105 S\u0105du Najwy\u017cszego \u2013 informuje korespondentka RMF FM Katarzyna Szyma\u0144ska-Borginon. To oznacza, \u017ce wst\u0119pna decyzja TSUE mo\u017ce zapa\u015b\u0107 w ci\u0105gu tygodnia.\n\nKE wst\u0119puje do TSUE o \u015brodki tymczasowe zamra\u017caj\u0105ce Izb\u0119 Dyscyplinarn\u0105. @RMF24pl \u2014 Szyma\u0144ska-Borginon (@Sz_Borginon) January 14, 2020\n\nChodzi o mo\u017cliwo\u015b\u0107 zamro\u017cenia ustawy o S\u0105dzie Najwy\u017cszym w punkcie dotycz\u0105cym Izby Dyscyplinarnej, tak aby izba nie funkcjonowa\u0142a do czasu wyroku TSUE. Komisja zaskar\u017cy\u0142a system dyscyplinarny s\u0119dzi\u00f3w do europejskiego trybuna\u0142u w ubieg\u0142ym roku.\n\nDzisiejsza decyzja KE o \u015brodkach tymczasowych zapad\u0142a na posiedzeniu Komisji w Strasburgu. O tym, \u017ce KE zajmie si\u0119 praworz\u0105dno\u015bci\u0105 w Polsce, informowa\u0142a przed rozpocz\u0119ciem posiedzenia przewodnicz\u0105ca Komisji, Ursula von der Leyen.\n\nWcze\u015bniej, w grudniu 2019 r. KE zwr\u00f3ci\u0142a si\u0119 w li\u015bcie do prezydenta Andrzeja Dudy, premiera Mateusza Morawieckiego i marsza\u0142k\u00f3w Sejmu i Senatu z pro\u015bb\u0105 o wstrzymanie prac nad ustaw\u0105 dyscyplinuj\u0105c\u0105 s\u0119dzi\u00f3w. Sejm przeg\u0142osowa\u0142 j\u0105 przed \u015bwi\u0119tami. Teraz ustaw\u0105 zajmuje si\u0119 Senat.\n\n/dorzeczy.pl, rmf24.pl/", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "https://www.magnapolonia.org/wp-content/themes/editorial-magna/images/favicon.ico", "meta_data": {"viewport": "width=device-width, initial-scale=1", "generator": "WordPress 4.8.12", "og": {"type": "article", "title": "Komisja Europejska chce pozbawi\u0107 Polsk\u0119 resztek suwerenno\u015bci", "url": "https://www.magnapolonia.org/komisja-europejska-chce-pozbawic-polske-resztek-suwerennosci/", "description": "Komisja Europejska wyst\u0119puje do Europejskiego Trybuna\u0142u Sprawiedliwo\u015bci o \u015brodki tymczasowe zamra\u017caj\u0105ce Izb\u0119 Dyscyplinarn\u0105 S\u0105du Najwy\u017cszego \u2013 informuje korespondentka RMF FM Katarzyna Szyma\u0144ska-Borginon. To oznacza, \u017ce wst\u0119pna decyzja TSUE mo\u017ce zapa\u015b\u0107 w ci\u0105gu tygodnia. KE wst\u0119puje do TSUE o \u015brodki tymczasowe zamra\u017caj\u0105ce Izb\u0119 Dyscyplinarn\u0105. @RMF24pl \u2014 Szyma\u0144ska-Borginon (@Sz_Borginon) January 14, 2020 Chodzi o mo\u017cliwo\u015b\u0107 zamro\u017cenia ustawy [\u2026]", "image": "https://www.magnapolonia.org/wp-content/uploads/2017/02/Komisja-Europejska.jpg"}, "onesignal": "wordpress-plugin"}, "canonical_link": "https://www.magnapolonia.org/komisja-europejska-chce-pozbawic-polske-resztek-suwerennosci/"}