{"source_url": "https://web.archive.org", "url": "https://web.archive.org/web/20210511020259id_/https://biznes.wprost.pl/technologie/10301529/polacy-wracajacy-z-zagranicy-dostana-sms-y-o-co-chodzi.html", "title": "Polacy wracaj\u0105cy z zagranicy dostan\u0105 SMS-y. O co chodzi?", "top_image": "https://img.wprost.pl/img/lotnisko-chopina/2c/8b/9c5322bb35e904405d2bb13a62da.jpeg", "meta_img": "https://img.wprost.pl/img/lotnisko-chopina/2c/8b/9c5322bb35e904405d2bb13a62da.jpeg", "images": ["https://web.archive.org/_i/pusty.png", "https://www.facebook.com/tr?id=534361764150757&ev=PageView&noscript=1", "https://img.wprost.pl/img/lotnisko-chopina/d4/c8/3d5d764d1455afc817590a0d38f8.jpeg", "https://img.wprost.pl/img/lotnisko-chopina/2c/8b/9c5322bb35e904405d2bb13a62da.jpeg"], "movies": [], "text": "\u2013 Dla wszystkich Polak\u00f3w wracaj\u0105cych z zagranicy: wakacji, misji dyplomatycznych czy gospodarczych, czy po prostu od znajomych, przygotowali\u015bmy komunikaty SMS-owe, w kt\u00f3rych przeka\u017cemy odpowiedni zas\u00f3b informacji, jak nale\u017cy si\u0119 zachowywa\u0107, jakie objawy mog\u0105 \u015bwiadczy\u0107 o tym, \u017ce koronawirus wyst\u0105pi\u0142 lub nie i czego nale\u017cy si\u0119 wystrzega\u0107 \u2013 wyja\u015bni\u0142 szef rz\u0105du. Premier doda\u0142, \u017ce osoby podr\u00f3\u017cuj\u0105ce do Polski samolotami b\u0119d\u0105 przechodzi\u0142y dodatkowe badania temperatury.\n\nW zwi\u0105zku z epidemi\u0105 koronawirusa we W\u0142oszech premier spotka\u0142 si\u0119 w poniedzia\u0142ek m.in. z ministrem zdrowia, G\u0142\u00f3wnym Inspektorem Sanitarnym, szefem MSWiA oraz z wojewodami i wojew\u00f3dzkimi inspektorami sanitarnymi.\n\nKoronawirus we W\u0142oszech\n\nP\u00f3\u0142noc W\u0142och jest najwi\u0119kszym w Europie ogniskiem epidemii. W zwi\u0105zku z tym 11 gmin w Lombardii i Wenecji Euganejskiej zosta\u0142o odizolowanych. W zwi\u0105zku z koronawirusem we W\u0142oszech odwo\u0142ano pi\u0142karskie mecze i masowe imprezy, zdecydowano si\u0119 tak\u017ce zako\u0144czy\u0107 przed czasem karnawa\u0142 w Wenecji. Wed\u0142ug stanu na poniedzia\u0142ek, we W\u0142oszech na koronawirus zachorowa\u0142o ponad 200 os\u00f3b, a 7 zmar\u0142o.\n\nCzytaj te\u017c:\n\nNaukowcy zarazili koronawirusem 18 makak\u00f3w. Chcieli sprawdzi\u0107 skuteczno\u015b\u0107 szczepionki", "keywords": [], "meta_keywords": ["smsy", "koronawirus", "Polska", "Technologie", "wprost"], "tags": ["Cyfrowy \u015bwiat", "Morawiecki", "Podr\u00f3\u017ce", "koronawirusa", "Start-Upy", "Smart City", "Technologie", "Zdrowie i medycyna", "WPROST.pl", "Urz\u0105dzenia", "Premier", "Kursy walut", "Internet", "Koronawirus", "FinTech", "Gry", "25 lutego 2020 , 06:32"], "authors": [], "publish_date": "Tue Feb 25 06:32:00 2020", "summary": "", "article_html": "", "meta_description": "Polacy wracaj\u0105cy do kraju z zagranicy otrzymaj\u0105 specjalne komunikaty SMS-owe zwi\u0105zane z profilaktyk\u0105 przeciwko zaka\u017ceniu koronawirusem \u2013 przekaza\u0142 w...", "meta_lang": "pl", "meta_favicon": "https://biznes.wprost.pl/wprost/_i/icons/wprost-favicon-02-128x128.png", "meta_data": {"description": "Polacy wracaj\u0105cy do kraju z zagranicy otrzymaj\u0105 specjalne komunikaty SMS-owe zwi\u0105zane z profilaktyk\u0105 przeciwko zaka\u017ceniu koronawirusem \u2013 przekaza\u0142 w...", "keywords": "smsy, koronawirus, Polska, Technologie, wprost", "robots": "index,follow,max-image-preview:large", "viewport": "width=device-width, initial-scale=1, minimum-scale=1, user-scalable=yes", "theme-color": "#16637F", "application-name": "Biznes Wprost", "msapplication-tooltip": "Biznes Wprost", "msapplication-TileColor": "#01AAAD", "msapplication-wide310x150logo": "https://biznes.wprost.pl/wprost/_i/icons/wprost-favicon-02-310x150.png", "msapplication-square70x70logo": "https://biznes.wprost.pl/wprost/_i/icons/wprost-favicon-02-70x70.png", "msapplication-square150x150logo": "https://biznes.wprost.pl/wprost/_i/icons/wprost-favicon-02-150x150.png", "msapplication-square310x310logo": "https://biznes.wprost.pl/wprost/_i/icons/wprost-favicon-02-310x310.png", "HandheldFriendly": "true", "apple-mobile-web-app-capable": "true", "apple-mobile-web-app-status-bar-style": "black", "DC.title": "Polacy wracaj\u0105cy z zagranicy dostan\u0105 SMS-y. O co chodzi?", "DC.subject": "Biznes Wprost", "DC.description": "Polacy wracaj\u0105cy do kraju z zagranicy otrzymaj\u0105 specjalne komunikaty SMS-owe zwi\u0105zane z profilaktyk\u0105 przeciwko zaka\u017ceniu koronawirusem \u2013 przekaza\u0142 w poniedzia\u0142ek premier Mateusz Morawiecki. W zwi\u0105zku z rozwojem epidemii w Europie, MSZ odradza podr\u00f3\u017cowanie do cz\u0119\u015bci region\u00f3w W\u0142och.", "DC.identifier": "https://biznes.wprost.pl/10301529", "DC.date": "2020-02-25", "DC.type": "Text", "DC.publisher": "Natalia Rzewi\u0144ska", "twitter": {"card": "summary_large_image", "site": "@TygodnikWPROST", "url": "https://biznes.wprost.pl/technologie/10301529/polacy-wracajacy-z-zagranicy-dostana-sms-y-o-co-chodzi.html", "title": "Polacy wracaj\u0105cy z zagranicy dostan\u0105 SMS-y. O co chodzi?", "description": "Polacy wracaj\u0105cy do kraju z zagranicy otrzymaj\u0105 specjalne komunikaty SMS-owe zwi\u0105zane z profilaktyk\u0105 przeciwko zaka\u017ceniu koronawirusem \u2013 przekaza\u0142 w poniedzia\u0142ek premier Mateusz Morawiecki. W zwi\u0105zku z rozwojem epidemii w Europie, MSZ odradza podr\u00f3\u017cowanie do cz\u0119\u015bci region\u00f3w W\u0142och.", "image": "https://img.wprost.pl/img/lotnisko-chopina/2c/8b/9c5322bb35e904405d2bb13a62da.jpeg"}, "article": {"published_time": "2020-02-25T06:32:00+01:00", "modified_time": "2020-02-25T06:34:45+01:00"}, "og": {"title": "Polacy wracaj\u0105cy z zagranicy dostan\u0105 SMS-y. O co chodzi?", "description": "Polacy wracaj\u0105cy do kraju z zagranicy otrzymaj\u0105 specjalne komunikaty SMS-owe zwi\u0105zane z profilaktyk\u0105 przeciwko zaka\u017ceniu koronawirusem \u2013 przekaza\u0142 w poniedzia\u0142ek premier Mateusz Morawiecki. W zwi\u0105zku z rozwojem epidemii w Europie, MSZ odradza podr\u00f3\u017cowanie do cz\u0119\u015bci region\u00f3w W\u0142och.", "url": "https://biznes.wprost.pl/technologie/10301529/polacy-wracajacy-z-zagranicy-dostana-sms-y-o-co-chodzi.html", "image": "https://img.wprost.pl/img/lotnisko-chopina/2c/8b/9c5322bb35e904405d2bb13a62da.jpeg", "type": "article", "site_name": "Biznes Wprost", "locale": "pl_PL", "updated_time": "2020-02-25T06:34:45+01:00"}, "fb": {"app_id": 119818731519670}}, "canonical_link": "https://biznes.wprost.pl/technologie/10301529/polacy-wracajacy-z-zagranicy-dostana-sms-y-o-co-chodzi.html"}