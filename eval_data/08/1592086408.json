{"source_url": "https://web.archive.org", "url": "https://web.archive.org/web/20200605181853id_/https://www.today.it/rassegna/coronavirus-pence-ospedale-senza-mascherina.html", "title": "Coronavirus, il vicepresidente Usa visita l'ospedale senza mascherina: \u00e8 polemica", "top_image": "https://www.today.it/~media/horizontal-hi/63846361716907/pence-3.jpg", "meta_img": "https://www.today.it/~media/horizontal-hi/63846361716907/pence-3.jpg", "images": ["https://citynews.stgy.ovh/~shared/images/v2015/avatars/citynews-today.png", "https://citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "https://www.today.it/~media/horizontal-hi/63846361716907/pence-3.jpg", "https://citynews.stgy.ovh/~shared/images/v2015/brands/today-logo.svg", "https://web.archive.org/~shared/do/~/count/?j7cf-D6fJmWRtlS30ocV2nv6MITusUm1eVZaokrkX32L8dxSTQRwSPcGQXMnvaj6D1JBrg5wlR8Sh9Ukqqv74ph7rYJhHuKVm_WlfUhz0P4sWvRsarnLXTFU7OPd-5BQvhw3CymSKcGLP0DV-RHr_ANLT-Lhb6", "https://citynews-citynews.stgy.ovh/images/cn-horizontal-simple-full-10years.png"], "movies": [], "text": "Polemiche negli Stati Uniti per l'ultima mossa del vicepresidente Mike Pence, che guida la task force della Casa Bianca per l'emergenza coronavirus. Ha visitato la Mayo Clinic del Minnesota senza indossare la mascherina protettiva, nonostante il protocollo della struttura sanitaria preveda chiaramente che tutti i visitatori debbano utilizzare i dispositivi di protezione individuale a causa dell'emergenza coronavirus.\n\nSecondo quanto riporta la Bbc, in un tweet poi cancellato, la clinica aveva dichiarato che il vicepresidente era stato avvisato in anticipo dell'obbligo di indossare la mascherina. Dai video che circolano Pence sembra essere l'unica persona senza una mascherina alla Mayo Clinic.\n\nPence non ci sta a finire nel tritacarne mediatico e secondo quanto riportato dalla NPR, la radio pubblica statunitense, ha detto di avere seguito le disposizioni CDC (i Centri per il controllo delle malattie e la prevenzione) e soprattutto di voler parlare con medici e infermieri e ringraziarli \"guardandoli negli occhi\". Ma la mascherina non impedisce di guardare qualcuno negli occhi. Il vicepresidente ha poi sostenuto di non potere trasmettere il virus in quanto viene regolarmente sottoposto a tutti i test del caso.\n\nIl tuo browser non pu\u00f2 riprodurre il video. Devi disattivare ad-block per riprodurre il video. Play Replay Play Replay Pausa Disattiva audio Disattiva audio Disattiva audio Attiva audio Indietro di 10 secondi Avanti di 10 secondi Spot Attiva schermo intero Disattiva schermo intero Skip Il video non pu\u00f2 essere riprodotto: riprova pi\u00f9 tardi. Attendi solo un istante , dopo che avrai attivato javascript . . . Forse potrebbe interessarti , dopo che avrai attivato javascript . . . Devi attivare javascript per riprodurre il video.\n\nGli Usa sono il Paese pi\u00f9 colpito al mondo. La visita di Pence avviene nello stesso giorno in cui i casi accertati di coronavirus negli Stati Uniti superano il milione e il numero dei morti sfonda quota 57mila. Il presidente Donald Trump ha gi\u00e0 affermato pi\u00f9 volte di non avere in programma di indossare una mascherina.", "keywords": [], "meta_keywords": ["coronavirus"], "tags": ["coronavirus"], "authors": [], "publish_date": null, "summary": "", "article_html": "", "meta_description": "Ha visitato la Mayo Clinic del Minnesota senza indossare la mascherina protettiva, ha detto di voler parlare con medici e infermieri e ringraziarli \"guardandoli negli occhi\"", "meta_lang": "it", "meta_favicon": "https://citynews-today.stgy.ovh/images/v2015/brand/favicon.png", "meta_data": {"title": "Coronavirus, il vicepresidente Usa visita l'ospedale senza mascherina: \u00e8 polemica", "description": "Ha visitato la Mayo Clinic del Minnesota senza indossare la mascherina protettiva, ha detto di voler parlare con medici e infermieri e ringraziarli \"guardandoli negli occhi\"", "keywords": "coronavirus", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "theme-color": "#2A9DDB", "msapplication-navbutton-color": "#2A9DDB", "msapplication-TileColor": "#2A9DDB", "og": {"title": "Coronavirus, il vicepresidente Usa visita l'ospedale senza mascherina: \u00e8 polemica", "description": "Pence ha visitato la Mayo Clinic del Minnesota senza indossare la mascherina protettiva, ha detto di voler parlare con medici e infermieri e ringraziarli \"guardandoli negli occhi\"", "image": {"identifier": "https://www.today.it/~media/horizontal-hi/63846361716907/pence-3.jpg", "width": 1000, "height": 563}, "url": "https://www.today.it/rassegna/coronavirus-pence-ospedale-senza-mascherina.html", "site_name": "Today", "type": "article"}, "fb": {"pages": 335145169857930}}, "canonical_link": "https://www.today.it/rassegna/coronavirus-pence-ospedale-senza-mascherina.html"}