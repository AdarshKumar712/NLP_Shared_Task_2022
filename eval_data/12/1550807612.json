{"source_url": "https://web.archive.org", "url": "https://web.archive.org/web/20210415061636id_/https://www.haberler.com/tbmm-saglik-komisyonu-baskani-yediyildiz-13024125-haberi/", "title": "TBMM Sa\u011fl\u0131k Komisyonu Ba\u015fkan\u0131 Yediy\u0131ld\u0131z Tokala\u015fm\u0131yorum, kucakla\u015fm\u0131yorum", "top_image": "https://foto.haberler.com/haber/2020/03/17/tbmm-saglik-komisyonu-baskani-yediyildiz-13024125_o.jpg", "meta_img": "https://foto.haberler.com/haber/2020/03/17/tbmm-saglik-komisyonu-baskani-yediyildiz-13024125_o.jpg", "images": ["https://web.archive.org/static/img/tasarim/bosluk.gif", "https://foto.haberler.com/haber/2020/03/17/tbmm-saglik-komisyonu-baskani-yediyildiz-13024125_o.jpg", "https://web.archive.org/static/img/tasarim/haberler-logo.svg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://b.scorecardresearch.com/p?c1=2&c2=11114222&cv=2.0&cj=1"], "movies": [], "text": "TBMM Sa\u011fl\u0131k Komisyonu Ba\u015fkan\u0131 Yediy\u0131ld\u0131z Tokala\u015fm\u0131yorum, kucakla\u015fm\u0131yorum TBMM Sa\u011fl\u0131k Komisyonu Ba\u015fkan\u0131 Yediy\u0131ld\u0131z: Tokala\u015fm\u0131yorum, kucakla\u015fm\u0131yorumTBMM Sa\u011fl\u0131k Komisyonu Ba\u015fkan\u0131 ve AK Parti Ordu Milletvekili \u015eenel Yediy\u0131ld\u0131z, koronavir\u00fcse \u00f6nlem olarak, \"Tokala\u015fm\u0131yorum, kucakla\u015fm\u0131yorum, mesafeli durmaya \u00e7al\u0131\u015f\u0131yorum.\n\nTBMM Sa\u011fl\u0131k Komisyonu Ba\u015fkan\u0131 Yediy\u0131ld\u0131z: Tokala\u015fm\u0131yorum, kucakla\u015fm\u0131yorum\n\nTBMM Sa\u011fl\u0131k Komisyonu Ba\u015fkan\u0131 ve AK Parti Ordu Milletvekili \u015eenel Yediy\u0131ld\u0131z, koronavir\u00fcse \u00f6nlem olarak, \"Tokala\u015fm\u0131yorum, kucakla\u015fm\u0131yorum, mesafeli durmaya \u00e7al\u0131\u015f\u0131yorum. M\u00fcmk\u00fcn oldu\u011fu kadar ellerimi sabunla y\u0131k\u0131yorum, bol su i\u00e7iyorum, iyi besleniyorum\" dedi.\n\nSa\u011fl\u0131k Bakanl\u0131\u011f\u0131, koronavir\u00fcs riskine kar\u015f\u0131 14 kural a\u00e7\u0131klayarak, \u00f6zellikle ellerin s\u0131k s\u0131k su ve sabun ile 20 saniye boyunca y\u0131kanmas\u0131, tokala\u015fma, sar\u0131lma gibi yak\u0131n temaslardan ka\u00e7\u0131n\u0131lmas\u0131 gerekti\u011fini belirtti. Toplumda halkla i\u00e7 i\u00e7e olan milletvekilleri de bu kapsamda kendi \u00f6nlemlerini ald\u0131. TBMM Sa\u011fl\u0131k Komisyonu Ba\u015fkan\u0131 ve AK Parti Ordu Milletvekili \u015eenel Yediy\u0131ld\u0131z, DHA'ya yapt\u0131\u011f\u0131 a\u00e7\u0131klamada, T\u00fcrkiye'de salg\u0131n\u0131n en aktif d\u00f6neminde oldu\u011funa dikkat \u00e7ekerek, halktan sakin olmalar\u0131n\u0131 istedi. Vatanda\u015flardan panik yapmadan a\u00e7\u0131klanan tedbirlere uymas\u0131n\u0131 isteyen Yediy\u0131ld\u0131z, kendi ald\u0131\u011f\u0131 \u00f6nlemlere ili\u015fkin, \"Panik yapmadan yap\u0131lmas\u0131 gereken neyse onu \u00f6neriyorum. Tokala\u015fm\u0131yorum, kucakla\u015fm\u0131yorum, mesafeli durmaya \u00e7al\u0131\u015f\u0131yorum, m\u00fcmk\u00fcn oldu\u011fu kadar ellerimi sabunla y\u0131k\u0131yorum. Maske, deterjan tavsiye etmiyoruz. Bol su i\u00e7iyorum, iyi besleniyorum. As\u0131l \u00f6nemli olan burada eller. Biz burada kendi kendimize tedbirlerimizi alaca\u011f\u0131z. Birbirimizden uzak duraca\u011f\u0131z. Yurt d\u0131\u015f\u0131ndan gelen vekillerimiz kendilerini karantinaya ald\u0131. Biz \u00f6nlemlerimizi al\u0131yoruz\" diye konu\u015ftu.\n\n'YAKIN TEMAS KURMAMAYA \u00c7ALI\u015eIYORUZ'\n\nAK Parti Ad\u0131yaman Milletvekili Yakup Ta\u015f ise, Sa\u011fl\u0131k Bakanl\u0131\u011f\u0131'n\u0131n \u00f6nerilerine dikkat ettiklerini kaydederek, \"Evde m\u00fcmk\u00fcn oldu\u011funca her zaman hijyene dikkat ediyoruz. Oldu\u011funca d\u0131\u015far\u0131da yak\u0131n temas kurmamaya \u00e7al\u0131\u015f\u0131yoruz. Toplumdan biraz uzak durulmas\u0131 gerekiyor. Devletimiz g\u00fc\u00e7l\u00fc, fazla da tela\u015fa gerek yok. Fazla toplum i\u00e7ine girmememiz laz\u0131m. Temizli\u011fine dikkat ettikten sonra; sa\u00e7 sakal kesmeye gerek yok\" ifadelerini kulland\u0131.\n\n'H\u0130JYEN\u0130K ORTAM SA\u011eLAMAYA \u00c7ALI\u015eIYORUZ'\n\n\u0130Y\u0130 Parti Bursa Milletvekili \u0130smail Tatl\u0131o\u011flu da, Sa\u011fl\u0131k Bakanl\u0131\u011f\u0131'n\u0131n a\u00e7\u0131klamas\u0131 \u00e7er\u00e7evesinde tedbir ald\u0131klar\u0131n\u0131 belirterek, \"Hijyenik bir ortam sa\u011flamaya \u00e7al\u0131\u015f\u0131yoruz ve temaslar\u0131 milimize ediyoruz. Bu \u015fekilde bir ya\u015fam tarz\u0131m\u0131z var. Bu sadece ki\u015fisel bir mesele de\u011fil. D\u00fcnyada bir karantina s\u00f6z konusu\" dedi.\n\nKaynak: DHA", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "TBMM Sa\u011fl\u0131k Komisyonu Ba\u015fkan\u0131 Yediy\u0131ld\u0131z: Tokala\u015fm\u0131yorum, kucakla\u015fm\u0131yorumTBMM Sa\u011fl\u0131k Komisyonu Ba\u015fkan\u0131 ve AK Parti Ordu Milletvekili \u015eenel Yediy\u0131ld\u0131z, koronavir\u00fcse \u00f6nlem olarak, 'Tokala\u015fm\u0131yorum, kucakla\u015fm\u0131yorum, mesafeli durmaya \u00e7al\u0131\u015f\u0131yorum.", "meta_lang": "tr", "meta_favicon": "/touch-icon-iphone.png", "meta_data": {"description": "TBMM Sa\u011fl\u0131k Komisyonu Ba\u015fkan\u0131 Yediy\u0131ld\u0131z: Tokala\u015fm\u0131yorum, kucakla\u015fm\u0131yorumTBMM Sa\u011fl\u0131k Komisyonu Ba\u015fkan\u0131 ve AK Parti Ordu Milletvekili \u015eenel Yediy\u0131ld\u0131z, koronavir\u00fcse \u00f6nlem olarak, 'Tokala\u015fm\u0131yorum, kucakla\u015fm\u0131yorum, mesafeli durmaya \u00e7al\u0131\u015f\u0131yorum.", "keywords": "Milletvekili, AK Parti, Ordu, G\u00fcncel", "image": "https://foto.haberler.com/haber/2020/03/17/tbmm-saglik-komisyonu-baskani-yediyildiz-13024125_o.jpg", "medium": "news", "dateCreated": "2020-03-17T17:56:26+03:00", "dateUpdated": "2020-03-17T18:01:50+03:00", "msapplication-starturl": "https://www.haberler.com", "article": {"id": 13024125, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Milletvekili, AK Parti, Ordu, G\u00fcncel"}, "og": {"url": "https://www.haberler.com/tbmm-saglik-komisyonu-baskani-yediyildiz-13024125-haberi/", "site_name": "Haberler.com", "locale": "tr_TR", "type": "article", "title": "TBMM Sa\u011fl\u0131k Komisyonu Ba\u015fkan\u0131 Yediy\u0131ld\u0131z Tokala\u015fm\u0131yorum, kucakla\u015fm\u0131yorum", "description": "TBMM Sa\u011fl\u0131k Komisyonu Ba\u015fkan\u0131 Yediy\u0131ld\u0131z: Tokala\u015fm\u0131yorum, kucakla\u015fm\u0131yorumTBMM Sa\u011fl\u0131k Komisyonu Ba\u015fkan\u0131 ve AK Parti Ordu Milletvekili \u015eenel Yediy\u0131ld\u0131z, koronavir\u00fcse \u00f6nlem olarak, 'Tokala\u015fm\u0131yorum, kucakla\u015fm\u0131yorum, mesafeli durmaya \u00e7al\u0131\u015f\u0131yorum.", "image": {"identifier": "https://foto.haberler.com/haber/2020/03/17/tbmm-saglik-komisyonu-baskani-yediyildiz-13024125_o.jpg", "secure_url": "https://foto.haberler.com/haber/2020/03/17/tbmm-saglik-komisyonu-baskani-yediyildiz-13024125_o.jpg", "width": 640, "height": 360}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/tbmm-saglik-komisyonu-baskani-yediyildiz-13024125-haberi/", "card": "summary_large_image", "site": "Haberler", "title": "TBMM Sa\u011fl\u0131k Komisyonu Ba\u015fkan\u0131 Yediy\u0131ld\u0131z Tokala\u015fm\u0131yorum, kucakla\u015fm\u0131yorum", "description": "TBMM Sa\u011fl\u0131k Komisyonu Ba\u015fkan\u0131 Yediy\u0131ld\u0131z: Tokala\u015fm\u0131yorum, kucakla\u015fm\u0131yorumTBMM Sa\u011fl\u0131k Komisyonu Ba\u015fkan\u0131 ve AK Parti Ordu Milletvekili \u015eenel Yediy\u0131ld\u0131z, koronavir\u00fcse \u00f6nlem olarak, 'Tokala\u015fm\u0131yorum, kucakla\u015fm\u0131yorum, mesafeli durmaya \u00e7al\u0131\u015f\u0131yorum.", "image": "https://foto.haberler.com/haber/2020/03/17/tbmm-saglik-komisyonu-baskani-yediyildiz-13024125_o.jpg"}, "viewport": "width=device-width, initial-scale=0, user-scalable=yes, shrink-to-fit=no, maximum-scale = 1", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/tbmm-saglik-komisyonu-baskani-yediyildiz-13024125-haberi/"}