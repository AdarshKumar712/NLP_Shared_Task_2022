{"source_url": "https://www.corrierenazionale.net", "url": "https://www.corrierenazionale.net/2020/05/19/il-potere-che-frena-il-potere/", "title": "Il potere che frena il potere \u2013 Corriere Nazionale", "top_image": "https://www.corrierenazionale.net/wp-content/uploads/2019/05/cn_italia_quadrato-150x150.gif", "meta_img": "https://www.corrierenazionale.net/wp-content/uploads/2019/05/cn_italia_quadrato-150x150.gif", "images": ["https://www.corrierenazionale.net/wp-content/uploads/2018/06/corrierepl-banner-300x96-300x96.jpg", "https://www.corrierenazionale.net/wp-content/uploads/2020/05/corriere_nazionale_logo_sito-e1589559446341.gif", "https://www.corrierenazionale.net/wp-content/plugins/ultimate-social-media-plus/images/close.png", "https://www.corrierenazionale.net/wp-content/plugins/ultimate-social-media-plus/images/icons_theme/default/default_rss.png", "https://www.corrierenazionale.net/wp-content/plugins/ultimate-social-media-plus/images/icons_theme/default/default_fb.png", "https://www.facebook.com/tr?id=1750700068347512&ev=PageView&noscript=1", "https://www.corrierenazionale.net/wp-content/plugins/ultimate-social-media-plus/images/icons_theme/default/default_youtube.png", "https://www.corrierenazionale.net/wp-content/uploads/2020/05/A35DCFB9-27DF-4DFB-BB00-35475E350B9D-150x150.jpeg", "https://www.corrierenazionale.net/wp-content/uploads/2019/05/cn_italia_quadrato-150x150.gif", "https://www.corrierenazionale.net/wp-content/uploads/2020/05/D90F306D-F300-4412-BE38-DE127300A85A-150x150.jpeg", "https://www.corrierenazionale.net/wp-content/uploads/2020/05/E42DCB37-0110-4468-A075-A35BCD486374.jpeg"], "movies": [], "text": "viziata dal paradosso per cui il controllato pone dei limiti al controllore (perch\u00e9 tali limiti sono in\n\nrealt\u00e0 connaturati e, se si vuole, \u201cpregiuridici\u201d), si sancisce che sottratta al sindacato della Consulta \u00e8\n\nogni valutazione di tipo politico ed ogni sindacato inerente all\u2019uso del potere discrezionale del\n\nParlamento (appunto perch\u00e9 \u00e8 nocciolo inviolabile, caratterizzante del potere legislativo in quanto tale e per ci\u00f2 stesso garantito dalla Costituzione).\n\nLa Corte Costituzionale \u00e8 sovente ligia al rispetto di tale principio (come si pu\u00f2 osservare nella\n\nsentenza 15/82 dove essa si astiene da qualunque valutazione inerente alla politica criminale),\n\nsituazione in cui quindi si avr\u00e0 un proficuo clima di collaborazione tra i due organi-poteri; in tal\n\nsenso inducono a ritenere la prudente giurisprudenza che caratterizza la gran parte dell\u2019attivit\u00e0 della Corte (la Corte infatti, proprio per la sua composizione che risulta da un sistema di reclutamento meritocratico, difficilmente si configura come contropotere); nondimeno in alcuni casi la Corte si \u00e8 soffermata a valutare la politicit\u00e0 degli atti legislativi, con un recupero di politicit\u00e0 in sede giurisdizionale patologico anche in un sistema ispirato all\u2019idea di stato costituzionale di diritto, cos\u00ec da scatenare (talvolta) la reazione del legislatore che \u00e8 intervenuto (anche) con modifiche di natura\n\ncostituzionale.\n\nIl bilanciamento degli interessi \u00e8 tecnica di giudizio di cui la Corte Costituzionale sovente si avvale in tutte quelle situazioni in cui, dati una pluralit\u00e0 di interessi (o beni) equiordinati, cio\u00e8 che godono dello stesso grado di tutela formale, ma che nella singola fattispecie concreta si pongono in una situazione di \u201cantinomia\u201d, cio\u00e8 ove la tutela dell\u2019uno necessariamente implichi la mancata tutela dell\u2019altro, nasce un problema di scelta (politica?) di quale posizione fare prevalere in concreto.\n\nIn tutte queste situazioni la corte viene a delineare una gerarchia materiale, cio\u00e8 non basata su dati formali (e ci\u00f2 pu\u00f2 essere indicatore della politicit\u00e0 della scelta), grazie alla quale pu\u00f2 fare prevalere un bene a discapito dell\u2019altro. Va sottolineato con forza che tale gerarchizzazione \u00e8 del tutto provvisoria, e attinente quindi solo alla singola fattispecie concreta esaminata, nella situazione contingente, dalla Corte, e non vale quindi a determinare una prevalenza perenne conforme alla scelta contingentemente operata; in altri termini l\u2019istituto si colloca certamente all\u2019interno della figura della rottura (puntuale e temporanea) e non della deroga (stabile e duratura, legata ad una scelta politica generale e astratta) non costituendo quindi precedente valido a suffragare una posizione a scapito dell\u2019altra.\n\nNella giurisprudenza esaminiamo tre casi significativi di bilanciamento degli interessi: nella sentenza 100/81, attinente alla pi\u00f9 ampia questione dell\u2019illecito disciplinare all\u2019interno della magistratura (art.18 r.d.l. 511/46, c.d. decreto Togliatti, dichiarato legittimo anche sotto il primo profilo, che qui non rileva, del contrasto con l\u2019art. 25 Cost., sotto il quale comunque l\u2019illecito disciplinare non pu\u00f2 essere ricondotto, nonostante la natura giurisdizionale che ha nell\u2019ambito della magistratura), la Corte rigetta la seconda questione sollevata, attinente alla limitazione alla libert\u00e0 di pensiero (art. 21\n\nCost.), sostenendo che tale diritto individuale del magistrato va ponderato comunque con altri beni,\n\ndi pari rango, cio\u00e8 l\u2019indipendenza e imparzialit\u00e0 del giudice e il prestigio dell\u2019ordine giudiziario (artt. 101ss. Cost.) che peraltro prevalgono solo nel caso l\u2019espressione intellettuale del magistrato (anche fuori dell\u2019ufficio) si configuri come anomalo esercizio e quindi abuso. Particolarit\u00e0 di questa sentenza \u00e8 l\u2019estrema ampiezza (e \u201cpermanenza\u201d) del bilanciamento", "keywords": [], "meta_keywords": [""], "tags": ["Poteri", "Consulta"], "authors": [], "publish_date": "Tue May 19 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "https://www.corrierenazionale.net/wp-content/uploads/2019/05/cn_italia_quadrato-150x150.gif", "meta_data": {"viewport": "width=device-width, initial-scale=1", "generator": "WordPress 5.4.1", "follow.it-verification-code-c3pNR0wvNXVJRmlYNmp4MjdMSzdITGFVUkFrbEJMblNmaWZKR3FUS0RaN1JLaUxEcHd6OXhIbU9ic2RiSGJxNG1rOXVxckkrOHVLMStveGdiQVdVV1p6UTBVSHQ5U2ZQc1NBQzBrYXA5UCtnQWZxSEdzb0VDUXhNUENvMWthME18Y1NJaWpoUTdFaDU0S2ZZdW93LzZrang5V0ZnM2lGM3BuUnpoTTB1c1A2bz0=": "QCdxAYqLhEhfCHG7mlTr", "msapplication-TileImage": "https://www.corrierenazionale.net/wp-content/uploads/2019/05/cn_italia_quadrato-300x300.gif"}, "canonical_link": "https://www.corrierenazionale.net/2020/05/19/il-potere-che-frena-il-potere/"}