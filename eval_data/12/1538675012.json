{"source_url": "https://web.archive.org", "url": "https://web.archive.org/web/20220226122848id_/https://www.haberler.com/icisler-bakani-suleyman-soylu-sinirdan-gecen-12981722-haberi/", "title": "\u0130\u00e7i\u015fleri Bakan\u0131 S\u00fcleyman Soylu, s\u0131n\u0131rdan ge\u00e7en g\u00f6\u00e7menleri nas\u0131l sayd\u0131klar\u0131n\u0131 a\u00e7\u0131klad\u0131", "top_image": "https://foto.haberler.com/haber/2020/03/04/icisler-bakani-suleyman-soylu-sinirdan-gecen-12981722_6543_amp.jpg", "meta_img": "https://foto.haberler.com/haber/2020/03/04/icisler-bakani-suleyman-soylu-sinirdan-gecen-12981722_6543_amp.jpg", "images": ["data:image/svg+xml;base64,PHN2ZyB3aWR0aD0iMjQiIGhlaWdodD0iMjQiIHhtbG5zPSJodHRwOi8vd3d3LnczLm9yZy8yMDAwL3N2ZyI+CiA8dGl0bGUvPgoKIDxnPgogIDx0aXRsZT5iYWNrZ3JvdW5kPC90aXRsZT4KICA8cmVjdCBmaWxsPSJub25lIiBpZD0iY2FudmFzX2JhY2tncm91bmQiIGhlaWdodD0iNDAyIiB3aWR0aD0iNTgyIiB5PSItMSIgeD0iLTEiLz4KIDwvZz4KIDxnPgogIDx0aXRsZT5MYXllciAxPC90aXRsZT4KICA8cGF0aCBzdHJva2U9Im51bGwiIGlkPSJzdmdfMSIgZmlsbD0iI2ZmZmZmZiIgZD0ibTIyLjQ1ODMzMywxOC45NzMyMTdhNC4wNjcxMyw0LjA2NzEzIDAgMCAxIC04LjEzNDI1OSwwYTMuNzg4MjQxLDMuNzg4MjQxIDAgMCAxIDAuMTI3ODI0LC0wLjk2NDQ5MWwtNi4wODkwNzQsLTMuMDMyOTE3YTQuMDIwNjQ4LDQuMDIwNjQ4IDAgMCAxIC0yLjc1NDAyOCwxLjA5MjMxNWE0LjA2NzEzLDQuMDY3MTMgMCAwIDEgMCwtOC4xMzQyNTlhNC4wMjA2NDgsNC4wMjA2NDggMCAwIDEgMi43NTQwMjgsMS4wOTIzMTVsNi4wODkwNzQsLTMuMDMyOTE3YTMuNzg4MjQxLDMuNzg4MjQxIDAgMCAxIC0wLjEyNzgyNCwtMC45NjQ0OTFhNC4wNjcxMyw0LjA2NzEzIDAgMSAxIDQuMDY3MTMsNC4wNjcxM2E0LjAyMDY0OCw0LjAyMDY0OCAwIDAgMSAtMi43NTQwMjgsLTEuMDkyMzE1bC02LjA4OTA3NCwzLjAzMjkxN2EzLjcwNjg5OCwzLjcwNjg5OCAwIDAgMSAwLDEuOTI4OTgxbDYuMDg5MDc0LDMuMDMyOTE3YTQuMDIwNjQ4LDQuMDIwNjQ4IDAgMCAxIDIuNzU0MDI4LC0xLjA5MjMxNWE0LjA2NzEzLDQuMDY3MTMgMCAwIDEgNC4wNjcxMyw0LjA2NzEzeiIvPgogPC9nPgo8L3N2Zz4=", "https://www.haberler.com/_blank.gif", "https://web.archive.org/static/reklam/advertisement.gif?ads=1", "https://www.haberler.com/static/img/tasarim/haberler-logo.svg", "data:image/gif;base64,R0lGODlhAQABAAD/ACwAAAAAAQABAAACADs=", "https://foto.haberler.com/haber/2020/03/04/icisler-bakani-suleyman-soylu-sinirdan-gecen-12981722_6543_amp.jpg", "https://www.haberler.com/mstatic/assets/img/haberler-logo.png"], "movies": [], "text": "\u0130\u00e7i\u015fleri Bakan\u0131 S\u00fcleyman Soylu, Ahmet Hakan'\u0131n sundu\u011fu Tarafs\u0131z B\u00f6lge program\u0131nda, gazeteciler \u00d6zlem G\u00fcrses, Abdulkadir Selvi ve Murat \u00c7elik'in g\u00fcndeme dair sorular\u0131n\u0131 cevaplad\u0131. T\u00fcrkiye'nin s\u0131n\u0131rlar\u0131n\u0131 a\u00e7mas\u0131n\u0131n ard\u0131ndan 135 bin 844 g\u00f6\u00e7menin Yunanistan'a ge\u00e7ti\u011fini belirten Soylu, bu g\u00f6\u00e7menlerin nas\u0131l say\u0131ld\u0131\u011f\u0131yla ilgili merak edilen soruya da yan\u0131t verdi.\n\n\u0130\u00e7i\u015fleri Bakan\u0131 S\u00fcleyman Soylu, T\u00fcrkiye topraklar\u0131ndan ayr\u0131l\u0131p Edirne'den Yunanistan'a ge\u00e7en g\u00f6\u00e7men say\u0131s\u0131 135 bin 844 olarak a\u00e7\u0131klad\u0131.\n\n\"SINIRDA G\u00dcVENL\u0130K ZAF\u0130YET\u0130M\u0130Z YOK\"\n\nS\u0131n\u0131rdan ge\u00e7en g\u00f6\u00e7menlerin nas\u0131l say\u0131ld\u0131\u011f\u0131yla ilgili soruya yan\u0131t veren Soylu s\u00f6zlerini \u015f\u00f6yle s\u00fcrd\u00fcrd\u00fc: \"Bizim orada bir g\u00fcvenlik zafiyetimiz yok. Biz meselenin i\u00e7inde ya\u015fayan insanlar\u0131z. Yar\u0131n Edirne'ye gidiyorum. Valimiz ile s\u00fcrekli irtibat halindeyiz. \u015eunu s\u00f6ylemek istiyorum. Bizim s\u0131n\u0131r\u0131m\u0131z olan b\u00f6lgede hi\u00e7bir problem yok. G\u00f6\u00e7 yolculu\u011fu \u00e7ok me\u015fakkatli. Kimi Kuzey Irak'\u0131 ge\u00e7iyor, bir \u00e7ok nokta var bunlar\u0131n hepsi me\u015fakkatli. K\u0131z\u0131lay'dan AFAD'a kadar hepsi Edirne'deler ve g\u00f6revlerini yapt\u0131lar. Edirne halk\u0131 da \u00f6yle. Edirne'den biz ge\u00e7en y\u0131l 140 bin ka\u00e7ak g\u00f6\u00e7men yakalad\u0131k. Biz hi\u00e7bir \u015feye dokunmasak 1 y\u0131lda 1 milyon ki\u015fi ge\u00e7er.\n\nSINIRDA 23 KARAKOLUMUZ VAR SINIRI GE\u00c7EN G\u00d6\u00c7MEN SAYISI ONLARDAN GEL\u0130YOR\n\n23 tane s\u0131n\u0131r karakolumuz var. 8 tanede b\u00f6l\u00fc\u011f\u00fcm\u00fcz var. Hepsinin kendine ait 5 km'lik alan\u0131 var. Eskiden m\u00fccadele ediyorlard\u0131. \u015eimdi seyrediyor ve yaz\u0131yorlar. Bize oradan geliyor rakamlar. Biz hangi ilden ka\u00e7 ki\u015fi \u00e7\u0131kt\u0131\u011f\u0131n\u0131 biliyoruz. Hangi ilden ka\u00e7 ki\u015fi geldi\u011fini de biliyoruz. Biz g\u00fcvenlik i\u00e7in hangi ilden ka\u00e7 ki\u015fi \u00e7\u0131kt\u0131\u011f\u0131n\u0131 biliriz. Bizim i\u015fimiz rakam.\"", "keywords": [], "meta_keywords": ["Ahmet Hakan Co\u015fkun", "ahmet-hakan-coskun", "\u0130\u00e7i\u015fleri Bakanl\u0131\u011f\u0131", "icisleri-bakanligi", "Abd\u00fclkadir Selvi", "abdulkadir-selvi", "\u0130\u00e7i\u015fleri Bakan\u0131", "icisleri-bakani", "S\u00fcleyman Soylu", "suleyman-soylu", "\u00d6zlem G\u00fcrses", "ozlem-gurses", "Murat \u00c7elik", "murat-celik", "Yunanistan", "yunanistan", "CNN T\u00fcrk", "cnn-turk", "K\u0131z\u0131lay", "kizilay", "T\u00fcrkiye", "turkiye", "nas\u0131l", "nasil", "AFAD", "afad", "Irak", "irak", "ka\u00e7", "kac", "Cnn", "G\u00fcncel", "Haber", "G\u00fcncel"], "tags": [], "authors": [], "publish_date": "Wed Mar  4 23:06:00 2020", "summary": "", "article_html": "", "meta_description": "CNN T\u00fcrk canl\u0131 yay\u0131n\u0131nda a\u00e7\u0131klamalarda bulunan \u0130\u00e7i\u015fleri Bakan\u0131 S\u00fcleyman Soylu, T\u00fcrkiye\u2019den Yunanistan\u2019a ge\u00e7en 135 bin 844 g\u00f6\u00e7meni nas\u0131l sayd\u0131klar\u0131n\u0131 a\u00e7\u0131klad\u0131. Soylu, quot23 tane s\u0131n\u0131r karakolumuz var. Hepsinin kendine ait 5 km\u2019lik alan\u0131 var. Eskiden m\u00fccadele ediyorlard\u0131. \u015eimdi seyrediyor ve yaz\u0131yorlar. Bize oradan geliyor rakamlarquot dedi.", "meta_lang": "tr", "meta_favicon": "https://www.haberler.com/mstatic/favicons/haberler_new_logo_2.ico?v=1", "meta_data": {"image": "https://foto.haberler.com/haber/2020/03/04/icisler-bakani-suleyman-soylu-sinirdan-gecen-12981722_6543_amp.jpg", "description": "CNN T\u00fcrk canl\u0131 yay\u0131n\u0131nda a\u00e7\u0131klamalarda bulunan \u0130\u00e7i\u015fleri Bakan\u0131 S\u00fcleyman Soylu, T\u00fcrkiye\u2019den Yunanistan\u2019a ge\u00e7en 135 bin 844 g\u00f6\u00e7meni nas\u0131l sayd\u0131klar\u0131n\u0131 a\u00e7\u0131klad\u0131. Soylu, quot23 tane s\u0131n\u0131r karakolumuz var. Hepsinin kendine ait 5 km\u2019lik alan\u0131 var. Eskiden m\u00fccadele ediyorlard\u0131. \u015eimdi seyrediyor ve yaz\u0131yorlar. Bize oradan geliyor rakamlarquot dedi.", "keywords": "Ahmet Hakan Co\u015fkun,ahmet-hakan-coskun,\u0130\u00e7i\u015fleri Bakanl\u0131\u011f\u0131,icisleri-bakanligi,Abd\u00fclkadir Selvi,abdulkadir-selvi,\u0130\u00e7i\u015fleri Bakan\u0131,icisleri-bakani,S\u00fcleyman Soylu,suleyman-soylu,\u00d6zlem G\u00fcrses,ozlem-gurses,Murat \u00c7elik,murat-celik,Yunanistan,yunanistan,CNN T\u00fcrk,cnn-turk,K\u0131z\u0131lay,kizilay,T\u00fcrkiye,turkiye,nas\u0131l,nasil,AFAD,afad,Irak,irak,ka\u00e7,kac,Cnn,G\u00fcncel,Haber,G\u00fcncel", "news_keywords": "Ahmet Hakan Co\u015fkun,ahmet-hakan-coskun,\u0130\u00e7i\u015fleri Bakanl\u0131\u011f\u0131,icisleri-bakanligi,Abd\u00fclkadir Selvi,abdulkadir-selvi,\u0130\u00e7i\u015fleri Bakan\u0131,icisleri-bakani,S\u00fcleyman Soylu,suleyman-soylu,\u00d6zlem G\u00fcrses,ozlem-gurses,Murat \u00c7elik,murat-celik,Yunanistan,yunanistan,CNN T\u00fcrk,cnn-turk,K\u0131z\u0131lay,kizilay,T\u00fcrkiye,turkiye,nas\u0131l,nasil,AFAD,afad,Irak,irak,ka\u00e7,kac,Cnn,G\u00fcncel,Haber,G\u00fcncel", "viewport": "width=device-width, initial-scale=1.0", "medium": "News", "dateCreated": "2020-03-04T23:06:00+03:00", "dateModified": "2020-03-05T10:03:00+03:00", "datePublished": "2020-03-04T23:06:00+03:00", "dateupdated": "2020-03-05T10:03:00+03:00", "og": {"url": "https://www.haberler.com/icisler-bakani-suleyman-soylu-sinirdan-gecen-12981722-haberi/", "site_name": "Haberler", "locale": "tr_TR", "type": "article", "title": "\u0130\u00e7i\u015fleri Bakan\u0131 S\u00fcleyman Soylu, s\u0131n\u0131rdan ge\u00e7en g\u00f6\u00e7menleri nas\u0131l sayd\u0131klar\u0131n\u0131 a\u00e7\u0131klad\u0131", "description": "CNN T\u00fcrk canl\u0131 yay\u0131n\u0131nda a\u00e7\u0131klamalarda bulunan \u0130\u00e7i\u015fleri Bakan\u0131 S\u00fcleyman Soylu, T\u00fcrkiye\u2019den Yunanistan\u2019a ge\u00e7en 135 bin 844 g\u00f6\u00e7meni nas\u0131l sayd\u0131klar\u0131n\u0131 a\u00e7\u0131klad\u0131. Soylu, quot23 tane s\u0131n\u0131r karakolumuz var. Hepsinin kendine ait 5 km\u2019lik alan\u0131 var. Eskiden m\u00fccadele ediyorlard\u0131. \u015eimdi seyrediyor ve yaz\u0131yorlar. Bize oradan geliyor rakamlarquot dedi.", "image": {"identifier": "https://foto.haberler.com/haber/2020/03/04/icisler-bakani-suleyman-soylu-sinirdan-gecen-12981722_6543_amp.jpg", "alt": "\u0130\u00e7i\u015fleri Bakan\u0131 S\u00fcleyman Soylu, s\u0131n\u0131rdan ge\u00e7en g\u00f6\u00e7menleri nas\u0131l sayd\u0131klar\u0131n\u0131 a\u00e7\u0131klad\u0131", "secure_url": "https://foto.haberler.com/haber/2020/03/04/icisler-bakani-suleyman-soylu-sinirdan-gecen-12981722_6543_amp.jpg", "width": 1275, "height": 675, "type": "image/jpeg"}, "video": {"identifier": "https://videolar.haberler.com/2020/03/04/icisler-bakani-suleyman-soylu-sinirdan-gecen-2535-12981722.mp4", "height": 360, "width": 640, "type": "video/mp4"}}, "article": {"content_tier": "free", "tag": "Ahmet Hakan Co\u015fkun,ahmet-hakan-coskun,\u0130\u00e7i\u015fleri Bakanl\u0131\u011f\u0131,icisleri-bakanligi,Abd\u00fclkadir Selvi,abdulkadir-selvi,\u0130\u00e7i\u015fleri Bakan\u0131,icisleri-bakani,S\u00fcleyman Soylu,suleyman-soylu,\u00d6zlem G\u00fcrses,ozlem-gurses,Murat \u00c7elik,murat-celik,Yunanistan,yunanistan,CNN T\u00fcrk,cnn-turk,K\u0131z\u0131lay,kizilay,T\u00fcrkiye,turkiye,nas\u0131l,nasil,AFAD,afad,Irak,irak,ka\u00e7,kac,Cnn,G\u00fcncel,Haber,G\u00fcncel", "section": "Guncel", "publisher": "https://www.facebook.com/Haberler", "author": "https://www.facebook.com/Haberler", "published_time": "2020-03-04T23:06:00+03:00", "modified_time": "2020-03-05T10:03:00+03:00"}, "fb": {"pages": 116642265047044, "page_id": 116642265047044, "app_id": 1094461860619988}, "twitter": {"card": "summary_large_image", "creator": "@Haberler", "site": "@Haberler", "title": "\u0130\u00e7i\u015fleri Bakan\u0131 S\u00fcleyman Soylu, s\u0131n\u0131rdan ge\u00e7en g\u00f6\u00e7menleri nas\u0131l sayd\u0131klar\u0131n\u0131 a\u00e7\u0131klad\u0131", "description": "CNN T\u00fcrk canl\u0131 yay\u0131n\u0131nda a\u00e7\u0131klamalarda bulunan \u0130\u00e7i\u015fleri Bakan\u0131 S\u00fcleyman Soylu, T\u00fcrkiye\u2019den Yunanistan\u2019a ge\u00e7en 135 bin 844 g\u00f6\u00e7meni nas\u0131l sayd\u0131klar\u0131n\u0131 a\u00e7\u0131klad\u0131. Soylu, \"23 tane s\u0131n\u0131r karakolumuz var. Hepsinin kendine ait 5 km\u2019lik alan\u0131 var. Eskiden m\u00fccadele ediyorlard\u0131. \u015eimdi seyrediyor ve yaz\u0131yorlar. Bize oradan geliyor rakamlar\" dedi.", "image": "https://foto.haberler.com/haber/2020/03/04/icisler-bakani-suleyman-soylu-sinirdan-gecen-12981722_6543_amp.jpg", "url": "https://www.haberler.com/icisler-bakani-suleyman-soylu-sinirdan-gecen-12981722-haberi/"}, "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler", "robots": "max-image-preview:large", "apple-mobile-web-app-status-bar-style": "black", "apple-mobile-web-app-title": "Haberler", "msapplication-TileColor": "#ffffff", "msapplication-TileImage": "/mstatic/favicons/apple-icon-152x152.png", "theme-color": "#ffffff"}, "canonical_link": "https://www.haberler.com/icisler-bakani-suleyman-soylu-sinirdan-gecen-12981722-haberi/"}