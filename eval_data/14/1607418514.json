{"source_url": "https://web.archive.org", "url": "https://web.archive.org/web/20200628034014id_/https://www.mynet.com/tff-den-liglerle-ilgili-flas-aciklama-280861-myspor", "title": "TFF'den liglerle ilgili fla\u015f a\u00e7\u0131klama", "top_image": "https://imgrosetta.mynet.com.tr/file/11994936/11994936-700x400.jpg", "meta_img": "https://imgrosetta.mynet.com.tr/file/11994936/11994936-700x400.jpg", "images": ["data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw==", "https://img7.mynet.com/mynet-logo.png", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://imgrosetta.mynet.com.tr/file/11994936/11994936-700x400.jpg", "https://img7.mynet.com/rosetta/services/static/google-news.svg", "data:image/gif;base64,R0lGODlhAQABAIABAM7Ozv///yH5BAEKAAEALAAAAAABAAEAAAICRAEAOw==", "https://imgrosetta.mynet.com.tr/file/11994936/11994936-728xauto.jpg"], "movies": [], "text": "T\u00fcrkiye Futbol Federasyonu (TFF), federasyonun en \u00f6nemli \u00f6nceli\u011finin sa\u011fl\u0131k oldu\u011funu, federasyon ve ki\u015fileri y\u0131pratmaya y\u00f6nelik g\u00fcndeme getirilen iddialar\u0131n da art niyetli oldu\u011funu belirterek, \"Bir kez daha \u00fcst\u00fcne basarak s\u00f6ylemek isteriz ki, TFF'nin ekonomik durumu da ba\u015fta olmak \u00fczere yaz\u0131da yer alan t\u00fcm iddialar, belirtilen tutarlar ve konular ger\u00e7ek d\u0131\u015f\u0131d\u0131r\" denildi.\n\nT\u00fcrkiye Futbol Federasyonu, bir gazete yer alan haberlerle ilgili a\u00e7\u0131klama yay\u0131mlad\u0131. TFF'nin en \u00f6nemli \u00f6nceli\u011finin sa\u011fl\u0131kt\u0131r oldu\u011funu belirtilen a\u00e7\u0131klamada \u015fu ifadelere yer verildi:\n\n\"12 Haziran karar\u0131 \u015fimdilik kayd\u0131yla ve UEFA'n\u0131n Avrupa Kupalar\u0131 takvimi nedeniyle al\u0131nm\u0131\u015ft\u0131r. Kald\u0131 ki m\u00fcsabakalara d\u00f6n\u00fc\u015f i\u00e7in alternatifli 7 plan\u0131m\u0131z oldu\u011fu defalarca kamuoyuna duyurulmu\u015ftur. Buna ra\u011fmen; s\u00f6z konusu ki\u015finin, bu karar\u0131n sanki tek tarafl\u0131 olarak al\u0131nd\u0131\u011f\u0131, T\u00fcrkiye'deki yasal bahis \u015firketi ve yay\u0131nc\u0131 \u015firketin \u015fantaj yapt\u0131\u011f\u0131 ve TFF'nin buna boyun e\u011fdi\u011fine ili\u015fkin, hi\u00e7bir somut kan\u0131t ve bilgiye dayanmadan ortaya att\u0131\u011f\u0131 iddialar tamam\u0131yla hayal \u00fcr\u00fcn\u00fcd\u00fcr.\n\nAyr\u0131ca hi\u00e7bir somut kan\u0131ta dayanmadan, ki\u015filerin konum ve g\u00f6revleri ile ilgili yorum yap\u0131larak federasyon ve ki\u015fileri y\u0131pratmaya y\u00f6nelik g\u00fcndeme getirilen iddialar\u0131n art niyetli oldu\u011fu da a\u015fikard\u0131r. Bir kez daha \u00fcst\u00fcne basarak s\u00f6ylemek isteriz ki, TFF'nin ekonomik durumu da ba\u015fta olmak \u00fczere yaz\u0131da yer alan t\u00fcm iddialar, belirtilen tutarlar ve konular ger\u00e7ek d\u0131\u015f\u0131d\u0131r.\"\n\nKAYNAK: \u0130HA\n\nFOTO\u011eRAF: AA", "keywords": [], "meta_keywords": ["tff", "Spor Toto S\u00fcper Lig", "koronavir\u00fcs"], "tags": [], "authors": ["Futbol Haberleri\u0307"], "publish_date": null, "summary": "", "article_html": "", "meta_description": "T\u00fcrkiye Futbol Federasyonu (TFF), liglerin 12 Haziran'da ba\u015flamas\u0131yla ilgili karar\u0131n \u015fimdilik kayd\u0131yla al\u0131nd\u0131\u011f\u0131n\u0131 ve kendileri i\u00e7in \u00f6nceli\u011fin sa\u011fl\u0131k oldu\u011funu belirtti.", "meta_lang": "tr", "meta_favicon": "//s.mynet.com.tr/rosetta/services/spor/production/apple-touch-icon-57x57.png", "meta_data": {"fb": {"pages": "122117651178256,143217525724589", "app_id": 141232139244860}, "description": "T\u00fcrkiye Futbol Federasyonu (TFF), liglerin 12 Haziran'da ba\u015flamas\u0131yla ilgili karar\u0131n \u015fimdilik kayd\u0131yla al\u0131nd\u0131\u011f\u0131n\u0131 ve kendileri i\u00e7in \u00f6nceli\u011fin sa\u011fl\u0131k oldu\u011funu belirtti.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1", "image": "https://imgrosetta.mynet.com/file/1242898/500xauto.jpg", "google-site-verification": "mjbqapwIvS7_xrHMBwiWSUas8fJQxP-NaYnPFVJQKwg", "keywords": "tff, Spor Toto S\u00fcper Lig, koronavir\u00fcs", "news_keywords": "tff, Spor Toto S\u00fcper Lig, koronavir\u00fcs, TFF'den liglerle ilgili fla\u015f a\u00e7\u0131klama", "og": {"site_name": "Mynet Spor", "locale": "tr_TR", "url": "https://www.mynet.com/tff-den-liglerle-ilgili-flas-aciklama-280861-myspor", "type": "article", "title": "TFF'den liglerle ilgili fla\u015f a\u00e7\u0131klama", "description": "T\u00fcrkiye Futbol Federasyonu (TFF), liglerin 12 Haziran'da ba\u015flamas\u0131yla ilgili karar\u0131n \u015fimdilik kayd\u0131yla al\u0131nd\u0131\u011f\u0131n\u0131 ve kendileri i\u00e7in \u00f6nceli\u011fin sa\u011fl\u0131k oldu\u011funu belirtti.", "image": "https://imgrosetta.mynet.com.tr/file/11994936/11994936-700x400.jpg"}, "twitter": {"card": "summary_large_image", "site": "@mmynetspor", "title": "TFF'den liglerle ilgili fla\u015f a\u00e7\u0131klama", "description": "T\u00fcrkiye Futbol Federasyonu (TFF), liglerin 12 Haziran'da ba\u015flamas\u0131yla ilgili karar\u0131n \u015fimdilik kayd\u0131yla al\u0131nd\u0131\u011f\u0131n\u0131 ve kendileri i\u00e7in \u00f6nceli\u011fin sa\u011fl\u0131k oldu\u011funu belirtti.", "image": "https://imgrosetta.mynet.com.tr/file/11994936/11994936-700x400.jpg"}}, "canonical_link": "https://www.mynet.com/tff-den-liglerle-ilgili-flas-aciklama-280861-myspor"}