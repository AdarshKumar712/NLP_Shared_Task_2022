{"source_url": "https://web.archive.org", "url": "https://web.archive.org/web/20210613230535id_/https://pl.sputniknews.com/polityka/2020042712319347-media-pompeo-planuje-przedluzenie-embarga-na-dostawy-broni-do-iranu-sputnik/", "title": "Media: Pompeo planuje przed\u0142u\u017cenie embarga na dostawy broni do Iranu", "top_image": "https://cdnpl1.img.sputniknews.com/images/1231/93/12319308.jpg", "meta_img": "https://cdnpl1.img.sputniknews.com/images/1231/93/12319308.jpg", "images": ["data:image/svg+xml,%3Csvg%20xmlns='http://www.w3.org/2000/svg'%20width='705'%20height='375'%3E%3C/svg%3E", "https://web.archive.org/services/counter/?project=&obj_id=12319347&obj_type=article&action_type=&ts=1623625534", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdnpl1.img.sputniknews.com/i/avatar-default.png", "https://cdnpl1.img.sputniknews.com/img/1231/93/12319332_0:187:3061:1843_1000x541_80_0_0_3273e2ed166c1f6ca0f430df6e5c956f.jpg", "https://cdnpl1.img.sputniknews.com/images/1231/93/12319308.jpg", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E"], "movies": [], "text": "Stany Zjednoczone spr\u00f3buj\u0105 nak\u0142oni\u0107 Rad\u0119 Bezpiecze\u0144stwa ONZ do przyj\u0119cia projektu rezolucji przewiduj\u0105cej utrzymanie embarga na bro\u0144 dla Iranu na podstawie porozumienia nuklearnego, z kt\u00f3rego Waszyngton wycofa\u0142 si\u0119 w 2018 roku.\n\nPoinformowa\u0142a o tym ameryka\u0144ska gazeta The New York Times, powo\u0142uj\u0105c si\u0119 na \u017ar\u00f3d\u0142a w administracji Stan\u00f3w Zjednoczonych.\n\nWed\u0142ug ameryka\u0144skich urz\u0119dnik\u00f3w sekretarz stanu planuje p\u00f3j\u015b\u0107 t\u0105 drog\u0105, je\u015bli Rada Bezpiecze\u0144stwa ONZ odm\u00f3wi przed\u0142u\u017cenia embarga na dostawy broni Teheranowi. Gazeta pisze, \u017ce Rosja prawie na pewno zawetuje pr\u00f3b\u0119 odnowienia embarga, Chiny mog\u0105 zrobi\u0107 to samo. W odpowiedzi USA spr\u00f3buj\u0105 stwierdzi\u0107, \u017ce formalnie pozostaj\u0105 pa\u0144stwem uczestnicz\u0105cym w porozumieniu nuklearnym, pomimo o\u015bwiadczenia ameryka\u0144skiego prezydenta. Stany Zjednoczone jako formalny uczestnik porozumienia powiedz\u0105, \u017ce Iran narusza je, poniewa\u017c produkuje paliwo j\u0105drowe w ilo\u015bciach przekraczaj\u0105cych ilo\u015bci okre\u015blone w umowie. Zak\u0142ada si\u0119, \u017ce po tym Stany Zjednoczone powinny wznowi\u0107 surowsze sankcje przeciwko Iranowi.\n\nNie mo\u017cemy dopu\u015bci\u0107, aby za sze\u015b\u0107 miesi\u0119cy Islamska Republika Iranu kupowa\u0142a bro\u0144 konwencjonaln\u0105. (Poprzedni \u2013 red.) prezydent (Barak \u2013 red.) Obama nigdy nie powinien zgodzi\u0107 si\u0119 na zniesienie embarga ONZ. Jeste\u015bmy gotowi wykorzysta\u0107 wszystkie nasze mo\u017cliwo\u015bci dyplomatyczne, aby zapewni\u0107 utrzymanie embarga na bro\u0144 w Radzie Bezpiecze\u0144stwa ONZ \u2013 powiedzia\u0142 Pompeo gazecie.\n\nProjekt ameryka\u0144skiej rezolucji o przed\u0142u\u017ceniu embarga na czas nieokre\u015blony zosta\u0142 przedstawiony niekt\u00f3rym cz\u0142onkom Rady Bezpiecze\u0144stwa przez specjalnego przedstawiciela USA ds. Iranu Briana Hooka. Zauwa\u017cy\u0142 on, \u017ce Teheran nigdy nie otrzyma broni konwencjonalnej, a tym bardziej pocisk\u00f3w.\n\nIran reaguje\n\nBardziej rygorystyczne sankcje nie zostan\u0105 wprowadzone do jesieni, kiedy powinna przej\u015b\u0107 pierwsza faza pandemii koronawirusa. Wst\u0119pn\u0105 tre\u015b\u0107 rezolucji zobaczyli przedstawiciele kraj\u00f3w Europy, Zjednoczonych Emirat\u00f3w Arabskich i Arabii Saudyjskiej. Kopi\u0119 dokumentu otrzyma\u0142 r\u00f3wnie\u017c New York Times.\n\nMinister spraw zagranicznych Iranu Mohammad D\u017cawad Zarif wezwa\u0142 Waszyngton, aby \u201eprzesta\u0142 marzy\u0107\u201d na tle artyku\u0142u, kt\u00f3ry ukaza\u0142 si\u0119 w \u201eNew York Timesie\u201d o tym, \u017ce USA pracuj\u0105 nad planem, zgodnie z kt\u00f3rym mog\u0142yby skorzysta\u0107 z porozumienia nuklearnego z Iranem, z kt\u00f3rego ameryka\u0144ski lider Donald Trump oficjalnie wycofa\u0142 si\u0119 w 2018 roku, w celu przed\u0142u\u017cenia embarga na bro\u0144 wobec Teheranu lub wznowienia surowszych sankcji.\n\n\u201eDwa lata temu (sekretarz stanu USA) Pompeo i jego szef poinformowali o \u00abwycofaniu si\u0119 USA\u00bb z porozumienia nuklearnego, marz\u0105c o tym, \u017ce ich \u201emaksymalna presja\u201d rzuci Iran na kolana. Bior\u0105c pod uwag\u0119 ca\u0142kowit\u0105 pora\u017ck\u0119 tej polityki, teraz chce by\u0107 cz\u0142onkiem porozumienia nuklearnego. Przesta\u0144cie marzy\u0107: nar\u00f3d Iranu zawsze decyduje o swoim losie\u201d \u2013 napisa\u0142 Zarif w Twitterze.\n\n2 yrs ago, @SecPompeo and his boss declared \"CEASING US participation\" in JCPOA, dreaming that their \"max pressure\" would bring Iran to its knees.\n\n\n\nGiven that policy's abject failure, he now wants to be JCPOA participant.\n\n\n\nStop dreaming: Iranian Nation always decides its destiny. pic.twitter.com/FZORsen2oa \u2014 Javad Zarif (@JZarif) April 27, 2020\n\n20 lipca 2015 roku Rada Bezpiecze\u0144stwa ONZ jednog\u0142o\u015bnie przyj\u0119\u0142a rezolucj\u0119 2231 na poparcie porozumienia nuklearnego w kwestii uregulowania ira\u0144skiego programu j\u0105drowego, kt\u00f3re ograniczy\u0142o rozw\u00f3j nuklearny Teheranu wy\u0142\u0105cznie do cel\u00f3w cywilnych. Rezolucja przewiduje pi\u0119cioletnie utrzymanie embarga na bro\u0144 i zakaz dostarczania Iranowi technologii rakiet balistycznych przez osiem lat.\n\nStosunki mi\u0119dzy USA a Iranem gwa\u0142townie si\u0119 pogorszy\u0142y po tym, jak Waszyngton jednostronnie wycofa\u0142 si\u0119 z porozumienia nuklearnego 8 maja 2018 roku i przywr\u00f3ci\u0142 sankcje gospodarcze przeciwko Teheranowi, w tym w sferze eksportu ropy.\n\nJednocze\u015bnie prezydent USA Donald Trump wielokrotnie m\u00f3wi\u0142, \u017ce jest gotowy wznowi\u0107 dialog z ira\u0144skimi w\u0142adzami. Wed\u0142ug niego Waszyngton jest zainteresowany zast\u0105pieniem porozumienia nuklearnego innym traktatem, kt\u00f3ry obejmie nie tylko program nuklearny Iranu, ale tak\u017ce szereg innych kwestii, w tym program rakietowy Teheranu i jego polityk\u0119 regionaln\u0105.", "keywords": [], "meta_keywords": ["przed\u0142u\u017cenie embarga na dostawy broni", "usa przed\u0142u\u017caj\u0105 embargo", "stosunki ameryka\u0144sko-ira\u0144skie"], "tags": ["porozumienie nuklearne", "program nuklearny", "Koronawirus Liczba zaka\u017conych: Liczba os\u00f3b, kt\u00f3re wyzdrowia\u0142y: Liczba ofiar \u015bmiertelnych:", "Iran", "embargo", "Rada Bezpiecze\u0144stwa ONZ", "USA", "sankcje", "bro\u0144"], "authors": [], "publish_date": null, "summary": "", "article_html": "", "meta_description": "Stany Zjednoczone spr\u00f3buj\u0105 nak\u0142oni\u0107 Rad\u0119 Bezpiecze\u0144stwa ONZ do przyj\u0119cia projektu rezolucji przewiduj\u0105cej utrzymanie embarga na bro\u0144 dla Iranu na podstawie porozumienia...", "meta_lang": "pl", "meta_favicon": "https://cdnpl2.img.sputniknews.com/i/sputnik.png", "meta_data": {"description": "Stany Zjednoczone spr\u00f3buj\u0105 nak\u0142oni\u0107 Rad\u0119 Bezpiecze\u0144stwa ONZ do przyj\u0119cia projektu rezolucji przewiduj\u0105cej utrzymanie embarga na bro\u0144 dla Iranu na podstawie porozumienia...", "keywords": "przed\u0142u\u017cenie embarga na dostawy broni, usa przed\u0142u\u017caj\u0105 embargo, stosunki ameryka\u0144sko-ira\u0144skie", "news_keywords": "przed\u0142u\u017cenie embarga na dostawy broni, usa przed\u0142u\u017caj\u0105 embargo, stosunki ameryka\u0144sko-ira\u0144skie", "robots": "all", "format-detection": "telephone=no", "analytics": {"site_domain": "pl.sputniknews.com", "article_id": 12319347, "p_ts": 1587997560, "rubric": "polityka", "tags": "sankcje, program nuklearny, Rada Bezpiecze\u0144stwa ONZ, porozumienie nuklearne, bro\u0144, embargo, USA, Iran"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://pl.sputniknews.com/polityka/2020042712319347-media-pompeo-planuje-przedluzenie-embarga-na-dostawy-broni-do-iranu-sputnik/", "title": "Media: Pompeo planuje przed\u0142u\u017cenie embarga na dostawy broni do Iranu", "description": "Stany Zjednoczone spr\u00f3buj\u0105 nak\u0142oni\u0107 Rad\u0119 Bezpiecze\u0144stwa ONZ do przyj\u0119cia projektu rezolucji przewiduj\u0105cej utrzymanie embarga na bro\u0144 dla Iranu na podstawie porozumienia...", "image": "https://pl.sputniknews.com/sharing_snippet/12319347.png?1587997560"}, "fb": {"app_id": 102846830059534, "pages": 998778393644558}, "apple-itunes-app": "app-id=969452947, app-argument=com.sputniknews://article?issuer_id=36&issuer_article_id=12319347", "google-play-app": "app-id=com.sputniknews.sputnik", "og": {"title": "Media: Pompeo planuje przed\u0142u\u017cenie embarga na dostawy broni do Iranu", "url": "https://pl.sputniknews.com/polityka/2020042712319347-media-pompeo-planuje-przedluzenie-embarga-na-dostawy-broni-do-iranu-sputnik/", "type": "website", "description": "Stany Zjednoczone spr\u00f3buj\u0105 nak\u0142oni\u0107 Rad\u0119 Bezpiecze\u0144stwa ONZ do przyj\u0119cia projektu rezolucji przewiduj\u0105cej utrzymanie embarga na bro\u0144 dla Iranu na podstawie porozumienia...", "image": {"identifier": "https://cdnpl1.img.sputniknews.com/images/1231/93/12319308.jpg", "width": 705, "height": 375}}, "lastmod": "2020-04-27T15:06:47Z", "pubdate": "2020-04-27T16:26:00Z", "url_type": "usual"}, "canonical_link": "https://pl.sputniknews.com/polityka/2020042712319347-media-pompeo-planuje-przedluzenie-embarga-na-dostawy-broni-do-iranu-sputnik/"}