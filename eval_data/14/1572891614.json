{"source_url": "https://web.archive.org", "url": "https://web.archive.org/web/20200828213008id_/https://www.haberler.com/tbmm-baskani-sentop-tan-roman-vekillere-romanlar-13101809-haberi/", "title": "TBMM Ba\u015fkan\u0131 \u015eentop'tan Roman Vekillere \"Romanlar G\u00fcn\u00fc\" kutlamas\u0131", "top_image": "https://foto.haberler.com/haber/2020/04/08/tbmm-baskani-sentop-tan-roman-vekillere-roman-13101809_local.jpg", "meta_img": "https://foto.haberler.com/haber/2020/04/08/tbmm-baskani-sentop-tan-roman-vekillere-roman-13101809_local.jpg", "images": ["https://web.archive.org/static/img/tasarim/bosluk.gif", "https://foto.haberler.com/haber/2020/04/08/tbmm-baskani-sentop-tan-roman-vekillere-roman-13101809_local.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://www.facebook.com/tr?id=287433439304759&ev=PageView&noscript=1"], "movies": [], "text": "TBMM Ba\u015fkan\u0131 \u015eentop'tan Roman Vekillere \"Romanlar G\u00fcn\u00fc\" kutlamas\u0131 T\u00fcrkiye B\u00fcy\u00fck Millet Meclisi Ba\u015fkan\u0131 Mustafa \u015eentop, 8 Nisan D\u00fcnya Romanlar G\u00fcn\u00fc dolay\u0131s\u0131yla Meclis'te bulunan iki Roman milletvekilini ve Tekirda\u011f'daki Roman STK'lar\u0131n temsilcilerini arayarak g\u00fcnlerini kutlad\u0131.\n\nT\u00fcrkiye B\u00fcy\u00fck Millet Meclisi Ba\u015fkan\u0131 Mustafa \u015eentop, 8 Nisan D\u00fcnya Romanlar G\u00fcn\u00fc dolay\u0131s\u0131yla Meclis'te bulunan iki Roman milletvekilini ve Tekirda\u011f'daki Roman STK'lar\u0131n temsilcilerini arayarak g\u00fcnlerini kutlad\u0131.\n\n\u015eentop, AK Parti \u0130zmir Milletvekili Cemal Bekle ve CHP \u0130zmir Milletvekili \u00d6zcan Pur\u00e7u'yla ger\u00e7ekle\u015ftirdi\u011fi telefon g\u00f6r\u00fc\u015fmesinde, kendilerinin ve onlar\u0131n \u015fahs\u0131nda b\u00fct\u00fcn Roman vatanda\u015flar\u0131n\u0131n D\u00fcnya Romanlar G\u00fcn\u00fcn\u00fc kutlad\u0131. \u015eentop vekillerin yan\u0131 s\u0131ra, se\u00e7im b\u00f6lgesi Tekirda\u011f'da bulunan Roman STK'lar\u0131n temsilcileriyle de telefonla g\u00f6r\u00fc\u015ferek Romanlar G\u00fcn\u00fcne ili\u015fkin tebriklerini iletti.\n\nTBMM Ba\u015fkan\u0131 \u015eentop sosyal medya hesab\u0131ndan payla\u015f\u0131mda bulunarak, \"Hayata bak\u0131\u015flar\u0131ndaki sevin\u00e7le her daim bu topraklar\u0131n m\u00fctebessim ruhu olan, kadim medeniyetimizin asli unsurlar\u0131 roman vatanda\u015flar\u0131m\u0131z\u0131n D\u00fcnya Romanlar G\u00fcn\u00fcn\u00fc kutlar\u0131m\" dedi. - ANKARA\n\nKaynak: \u0130HA", "keywords": [], "meta_keywords": ["Tekirda\u011f", "Politika", "Tekirda\u011f"], "tags": [], "authors": [], "publish_date": null, "summary": "", "article_html": "", "meta_description": "T\u00fcrkiye B\u00fcy\u00fck Millet Meclisi Ba\u015fkan\u0131 Mustafa \u015eentop, 8 Nisan D\u00fcnya Romanlar G\u00fcn\u00fc dolay\u0131s\u0131yla Meclis'te bulunan iki Roman milletvekilini ve Tekirda\u011f'daki Roman STK'lar\u0131n temsilcilerini arayarak g\u00fcnlerini kutlad\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "T\u00fcrkiye B\u00fcy\u00fck Millet Meclisi Ba\u015fkan\u0131 Mustafa \u015eentop, 8 Nisan D\u00fcnya Romanlar G\u00fcn\u00fc dolay\u0131s\u0131yla Meclis'te bulunan iki Roman milletvekilini ve Tekirda\u011f'daki Roman STK'lar\u0131n temsilcilerini arayarak g\u00fcnlerini kutlad\u0131.", "keywords": "Tekirda\u011f, Politika, Tekirda\u011f", "image": "https://foto.haberler.com/haber/2020/04/08/tbmm-baskani-sentop-tan-roman-vekillere-roman-13101809_local.jpg", "medium": "news", "dateCreated": "2020-04-08T17:35:31+03:00", "dateUpdated": "2020-04-08T17:35:31+03:00", "msapplication-starturl": "https://www.haberler.com", "article": {"id": 13101809, "author": "Haberler.com", "section": {"identifier": "politika", "type": "Detail Page", "list": "politika"}, "tag": "Tekirda\u011f, Politika"}, "og": {"url": "https://www.haberler.com/tbmm-baskani-sentop-tan-roman-vekillere-romanlar-13101809-haberi/", "site_name": "Haberler.com", "locale": "tr_TR", "type": "article", "title": "TBMM Ba\u015fkan\u0131 \u015eentop'tan Roman Vekillere 'Romanlar G\u00fcn\u00fc' kutlamas\u0131", "description": "T\u00fcrkiye B\u00fcy\u00fck Millet Meclisi Ba\u015fkan\u0131 Mustafa \u015eentop, 8 Nisan D\u00fcnya Romanlar G\u00fcn\u00fc dolay\u0131s\u0131yla Meclis'te bulunan iki Roman milletvekilini ve Tekirda\u011f'daki Roman STK'lar\u0131n temsilcilerini arayarak g\u00fcnlerini kutlad\u0131.", "image": {"identifier": "https://foto.haberler.com/haber/2020/04/08/tbmm-baskani-sentop-tan-roman-vekillere-roman-13101809_local.jpg", "secure_url": "https://foto.haberler.com/haber/2020/04/08/tbmm-baskani-sentop-tan-roman-vekillere-roman-13101809_local.jpg", "width": 1200, "height": 675}}, "fb": {"pages": 130833686950210, "app_id": 1094461860619988}, "twitter": {"url": "https://www.haberler.com/tbmm-baskani-sentop-tan-roman-vekillere-romanlar-13101809-haberi/", "card": "summary_large_image", "site": "Haberler", "title": "TBMM Ba\u015fkan\u0131 \u015eentop'tan Roman Vekillere 'Romanlar G\u00fcn\u00fc' kutlamas\u0131", "description": "T\u00fcrkiye B\u00fcy\u00fck Millet Meclisi Ba\u015fkan\u0131 Mustafa \u015eentop, 8 Nisan D\u00fcnya Romanlar G\u00fcn\u00fc dolay\u0131s\u0131yla Meclis'te bulunan iki Roman milletvekilini ve Tekirda\u011f'daki Roman STK'lar\u0131n temsilcilerini arayarak g\u00fcnlerini kutlad\u0131.", "image": "https://foto.haberler.com/haber/2020/04/08/tbmm-baskani-sentop-tan-roman-vekillere-roman-13101809_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/tbmm-baskani-sentop-tan-roman-vekillere-romanlar-13101809-haberi/"}