{"source_url": "https://web.archive.org", "url": "https://web.archive.org/web/20200420144750id_/https://gazetabilgoraj.pl/apeluja-i-upominaja-w-swieta-zostanwdomu/", "title": "Apeluj\u0105 i upominaj\u0105 \u2013 w \u015bwi\u0119ta #ZOSTA\u0143WDOMU", "top_image": "https://gazetabilgoraj.pl/wp-content/uploads/2020/04/68-166054_g-1024x683.jpg", "meta_img": "https://gazetabilgoraj.pl/wp-content/uploads/2020/04/68-166054_g-1024x683.jpg", "images": ["https://gazetabilgoraj.pl/wp-content/uploads/2018/05/logo.jpg", "https://gazetabilgoraj.pl/wp-content/uploads/2020/03/santa-galla.jpg", "https://gazetabilgoraj.pl/wp-content/uploads/2020/04/68-166054_g-1024x683.jpg"], "movies": [], "text": "Wszyscy mamy jeden cel, a jest nim bezpiecze\u0144stwo i ochrona przed rozprzestrzenianiem si\u0119 wirusa Covid-19. Dlatego liczymy na zrozumienie i na to, \u017ce zostaniecie w domu. Podczas s\u0142u\u017cby b\u0119dziemy reagowa\u0107, rozmawia\u0107, poucza\u0107 i odwo\u0142ywa\u0107 si\u0119 do rozs\u0105dku \u2013 pisz\u0105 policjanci.\n\nWsp\u00f3lnie zr\u00f3bmy wszystko, aby tegoroczne \u015awi\u0119ta Wielkanocne nie sta\u0142y si\u0119 pretekstem do zaniechania przestrzegania zasad bezpiecze\u0144stwa! To nie czas na \u015bwi\u0105teczne wyjazdy i spotkania ze znajomymi. To co powinni\u015bmy teraz zrobi\u0107, to zosta\u0107 domu, w gronie najbli\u017cszych i w ten spos\u00f3b ograniczy\u0107 rozprzestrzenianie si\u0119 choroby.\n\n- Reklama -\n\nPami\u0119tajmy, \u017ce limity ilo\u015bci wiernych w ko\u015bcio\u0142ach obowi\u0105zuj\u0105 r\u00f3wnie\u017c w okresie wielkanocnym. Na \u015bmigusa pozosta\u0144my w domach, pami\u0119tajmy, \u017ce osoby poni\u017cej 18. roku \u017cycia nie mog\u0105 przebywa\u0107 poza miejscem zamieszkania bez opieki osoby doros\u0142ej.\n\nDla policjant\u00f3w te \u015bwi\u0119ta b\u0119d\u0105 czasem wyt\u0119\u017conej s\u0142u\u017cby, dla wszystkich mieszka\u0144c\u00f3w Lubelszczyzny b\u0119dzie to kolejny egzamin z odpowiedzialno\u015bci, rozs\u0105dku, dba\u0142o\u015bci o zdrowie i \u017cycie swoje i innych ludzi. #Zosta\u0144wdomu.\n\nlubelska policja", "keywords": [], "meta_keywords": [""], "tags": ["KOronawirus", "2020", "\u015awi\u0119ta", "policja", "bezpiecze\u0144stwo"], "authors": ["Rycho Rysi\u0144ski"], "publish_date": "Sun Apr 12 19:28:15 2020", "summary": "", "article_html": "", "meta_description": "Wszyscy mamy jeden cel, a jest nim bezpiecze\u0144stwo i ochrona przed rozprzestrzenianiem si\u0119 wirusa Covid-19. Dlatego liczymy na zrozumienie i na to, \u017ce", "meta_lang": "pl", "meta_favicon": "https://gazetabilgoraj.pl/wp-content/uploads/2018/05/fav16.jpg", "meta_data": {"viewport": "width=device-width, initial-scale=1.0", "description": "Wszyscy mamy jeden cel, a jest nim bezpiecze\u0144stwo i ochrona przed rozprzestrzenianiem si\u0119 wirusa Covid-19. Dlatego liczymy na zrozumienie i na to, \u017ce", "og": {"title": "Apeluj\u0105 i upominaj\u0105 \u2013 w \u015bwi\u0119ta #ZOSTA\u0143WDOMU | Nowa Gazeta Bi\u0142gorajska", "type": "article", "url": "https://gazetabilgoraj.pl/apeluja-i-upominaja-w-swieta-zostanwdomu/", "image": {"identifier": "https://gazetabilgoraj.pl/wp-content/uploads/2020/04/68-166054_g-1024x683.jpg", "secure_url": "https://gazetabilgoraj.pl/wp-content/uploads/2020/04/68-166054_g-1024x683.jpg"}, "site_name": "Nowa Gazeta Bi\u0142gorajska", "description": "Wszyscy mamy jeden cel, a jest nim bezpiecze\u0144stwo i ochrona przed rozprzestrzenianiem si\u0119 wirusa Covid-19. Dlatego liczymy na zrozumienie i na to, \u017ce zostaniecie w domu. Podczas s\u0142u\u017cby b\u0119dziemy reagow"}, "article": {"published_time": "2020-04-12T19:28:15Z", "modified_time": "2020-04-14T07:27:52Z"}, "twitter": {"card": "summary", "title": "Apeluj\u0105 i upominaj\u0105 \u2013 w \u015bwi\u0119ta #ZOSTA\u0143WDOMU | Nowa Gazeta Bi\u0142gorajska", "description": "Wszyscy mamy jeden cel, a jest nim bezpiecze\u0144stwo i ochrona przed rozprzestrzenianiem si\u0119 wirusa Covid-19. Dlatego liczymy na zrozumienie i na to, \u017ce zostaniecie w domu. Podczas s\u0142u\u017cby b\u0119dziemy reagow", "image": "https://gazetabilgoraj.pl/wp-content/uploads/2020/04/68-166054_g-1024x683.jpg"}, "generator": "Powered by WPBakery Page Builder - drag and drop page builder for WordPress.", "numberOfItems": 4, "itemListOrder": "Ascending"}, "canonical_link": "https://gazetabilgoraj.pl/apeluja-i-upominaja-w-swieta-zostanwdomu/"}