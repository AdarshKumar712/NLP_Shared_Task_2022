{"source_url": "https://web.archive.org", "url": "https://web.archive.org/web/20200306193117id_/https://www.tvp.info/46979653/koronawirus-zle-wiesci-z-dalekiego-wschodu", "title": "Koronawirus: z\u0142e wie\u015bci z Dalekiego Wschodu", "top_image": "https://s4.tvp.pl/images2/4/9/a/uid_49a7a47c6f3b67f6db93ae5e1cbb66321583382883034_width_960_play_0_pos_0_gs_0_height_540.jpg", "meta_img": "https://s4.tvp.pl/images2/4/9/a/uid_49a7a47c6f3b67f6db93ae5e1cbb66321583382883034_width_960_play_0_pos_0_gs_0_height_540.jpg", "images": ["https://web.archive.org/templates/xhtml/www.tvp.info/resources/images/logo/tvp-info.svg", "https://s2.tvp.pl/images2/b/2/4/uid_b24cbbb7522784fa84f77e0a87c79a0f1583288858563_width_190_play_0_pos_0_gs_0_height_107.jpg", "https://s10.tvp.pl/images2/0/9/e/uid_09e8a303280d1bdf74af3de2ea8d2f1f1583356340882_width_1373_play_0_pos_0_gs_0_height_779.jpg", "http://s.tvp.pl/repository/attachment/4/4/6/446ae7032ad7145311025c27ebb077441541685773263.jpg", "https://s4.tvp.pl/images2/4/9/a/uid_49a7a47c6f3b67f6db93ae5e1cbb66321583382883034_width_907_play_0_pos_0_gs_0_height_515.jpg", "https://web.archive.org/templates/xhtml/www.tvp.info/resources/images/logo/pap.png", "https://s2.tvp.pl/images2/b/6/e/uid_b6ed128b75236e835bdd5b050189cf6f1583345834765_width_1373_play_0_pos_0_gs_0_height_779.jpg", "https://web.archive.org/templates/xhtml/www.tvp.info/resources/images/icon/close-search.svg", "https://s4.tvp.pl/images2/d/d/6/uid_dd6db3dff188e0193c7d1e81acce410b1583380183170_width_1373_play_0_pos_0_gs_0_height_779.jpg", "https://s4.tvp.pl/images2/4/9/a/uid_49a7a47c6f3b67f6db93ae5e1cbb66321583382883034_width_960_play_0_pos_0_gs_0_height_540.jpg", "https://web.archive.org/pub/sess/viewrequest?object_id=46979653", "https://s1.tvp.pl/images2/a/3/0/uid_a305d496e4cfbcacb5f81e1940c858731583348499524_width_1373_play_0_pos_0_gs_0_height_779.jpg", "https://web.archive.org/pub/sess/initsession", "https://s10.tvp.pl/images2/0/a/9/uid_0a9ffdbb1c5230cfaa05b7f6955a8c691583353199876_width_1373_play_0_pos_0_gs_0_height_779.jpg"], "movies": [], "text": "W\u0142adze sanitarne Korei Po\u0142udniowej poinformowa\u0142y o lawinowym wzro\u015bcie zaka\u017ce\u0144 koronawirusem SARS-CoV-2. W ci\u0105gu ostatniej doby zarejestrowano 438 nowych przypadk\u00f3w, co podnosi og\u00f3lny bilans do 5766 os\u00f3b, u kt\u00f3rych stwierdzono obecno\u015b\u0107 koronawirusa. Komisja Zdrowia Chin poda\u0142a, \u017ce po trzech spadkowych dniach dobowa liczba zaka\u017ce\u0144 w Chinach znowu zacz\u0119\u0142a rosn\u0105\u0107. W \u015brod\u0119 potwierdzono 139 nowych przypadk\u00f3w zaka\u017ce\u0144, w stosunku do 114 przypadk\u00f3w zarejestrowanych we wtorek.\n\n#wieszwiecej Polub nas\n\n\u017ar\u00f3d\u0142o: pap\n\nCa\u0142kowita liczba zaka\u017conych koronawirusem w Chinach kontynentalnych wynosi obecnie 80 409. Poinformowano o 31 zgonach z powodu koronawirusa w ci\u0105gu ostatniej doby, o siedem mniej ni\u017c we wtorek.Tendencja wzrostowa zaka\u017ce\u0144 wi\u0105\u017ce si\u0119 z ich nag\u0142ym wzrostem w mie\u015bcie Wuhan, gdzie w ci\u0105gu ostatnich siedmiu dni notowano dwucyfrowy wynik, co dzie\u0144 to ni\u017cszy. W mie\u015bcie zarejestrowano w \u015brod\u0119 131 zaka\u017ce\u0144 w stosunku do 114 zaka\u017ce\u0144 we wtorek.Dla por\u00f3wnania w ca\u0142ej ponad 60-milionowej prowincji Hubei, bez miasta Wuhan, wykryto w \u015brod\u0119 tylko trzy przypadki zaka\u017ce\u0144. W innych cz\u0119\u015bciach Chin do czwartku rano potwierdzono pi\u0119\u0107 nowych zaka\u017ce\u0144.Liczba wszystkich zarejestrowanych zaka\u017ce\u0144 w ChRL wynosi teraze 80 409, a bilans ofiar \u015bmiertelnych si\u0119ga 3012. Wyzdrowia\u0142o \u0142\u0105cznie 52 tys. os\u00f3b.Chiny poinformowa\u0142y o 31 zgonach z powodu koronawirusa w ci\u0105gu ostatniej doby. Wszystkie mia\u0142y miejsce w Hubei. W przeddzie\u0144 zmar\u0142o \u0142\u0105cznie 38 os\u00f3b, z czego tylko jeden zgon nast\u0105pi\u0142 w innej cz\u0119\u015bci kraju. Od pocz\u0105tku epidemii w prowincji Hubei zmar\u0142o 2902 osoby.W Korei Po\u0142udniowej z powodu powik\u0142a\u0144 wywo\u0142anych ostr\u0105 niewydolno\u015bci\u0105 oddechow\u0105 zmar\u0142o dot\u0105d 35 os\u00f3b.Wywo\u0142uj\u0105cy gro\u017ane zapalenie p\u0142uc koronawirus SARS-CoV-2 pojawi\u0142 si\u0119 w grudniu w mie\u015bcie Wuhan w \u015brodkowych Chinach i do tej pory rozprzestrzeni\u0142 si\u0119 na ok. 80 kraj\u00f3w. Koronawirus zabi\u0142 dot\u0105d ponad 3,2 tys. os\u00f3b, w zdecydowanej wi\u0119kszo\u015bci w Chinach.Liczba potwierdzonych przypadk\u00f3w zaka\u017cenia w ponad 80 krajach wzros\u0142a do prawie 94 tys. W Europie najwi\u0119ksza epidemia ma miejsce we W\u0142oszech, zw\u0142aszcza w p\u00f3\u0142nocnych regionach Lombardia i Wenecja Euganejska, gdzie odnotowano 107 zgon\u00f3w.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "//s.tvp.pl/files/portale-v4/tvp-info/images/favicon/favicon-16-x-16.png", "meta_data": {"viewport": "width=device-width, initial-scale=1.0, maximum-scale=1.0", "format-detection": "telephone=no", "twitter": {"card": "summary_large_image", "site": "@tvp_info", "image": "https://s4.tvp.pl/images2/4/9/a/uid_49a7a47c6f3b67f6db93ae5e1cbb66321583382883034_width_960_play_0_pos_0_gs_0_height_540.jpg"}, "og": {"title": "Koronawirus: z\u0142e wie\u015bci z Dalekiego Wschodu", "description": "Lawinowy wzrost zaka\u017ce\u0144 koronawirusem SARS-CoV-2.", "image": "https://s4.tvp.pl/images2/4/9/a/uid_49a7a47c6f3b67f6db93ae5e1cbb66321583382883034_width_960_play_0_pos_0_gs_0_height_540.jpg", "type": "article", "url": "http://www.tvp.info/46979653/koronawirus-zle-wiesci-z-dalekiego-wschodu"}, "fb": {"app_id": 825992797416546}}, "canonical_link": "https://www.tvp.info/46979653/koronawirus-zle-wiesci-z-dalekiego-wschodu"}