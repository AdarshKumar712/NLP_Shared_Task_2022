{"source_url": "https://web.archive.org", "url": "https://web.archive.org/web/20200310005517id_/https://www.birgun.net/haber/selcuklu-cocuklar-yerli-tohumla-tanisiyor-288231", "title": "Sel\u00e7uklu \u00e7ocuklar yerli tohumla tan\u0131\u015f\u0131yor", "top_image": "https://static.birgun.net/resim/haber-detay-resim/2020/02/16/selcuklu-cocuklar-yerli-tohumla-tanisiyor-689013-5.jpg", "meta_img": "https://static.birgun.net/resim/haber-detay-resim/2020/02/16/selcuklu-cocuklar-yerli-tohumla-tanisiyor-689013-5.jpg", "images": ["https://static.birgun.net/static/images/birgun-logo.png", "https://static.birgun.net/resim/video-snapshot-resim/2020/03/09/8-mart-ta-gozaltina-alinan-kadin-siddet-koridoru-nda-575-8.jpg", "https://static.birgun.net/resim/haber-liste-resim/2020/03/08/sorunlarin-cozumu-orgutlu-kadin-mucadelesinde-698231-6.jpg", "https://static.birgun.net/resim/haber-liste-resim/2020/03/08/yasamak-istiyoruz-ozgur-ve-korkusuz-698244-6.jpg", "https://static.birgun.net/belge/2020/02/04/cagri-czgfxv.jpg", "https://static.birgun.net/resim/haber-detay-resim/2020/02/16/selcuklu-cocuklar-yerli-tohumla-tanisiyor-689013-5.jpg", "https://static.birgun.net/resim/haber-liste-resim/2020/03/09/cesme-de-alternatif-cesme-projesi-konusuldu-cesme-yi-betonlastirmayacagiz-698687-6.jpg", "https://static.birgun.net/resim/haber-liste-resim/2020/03/08/bayrakli-da-cocuk-meclisi-kuruluyor-698228-6.jpg", "https://static.birgun.net/belge/2020/02/04/alt-pdivur.jpg"], "movies": [], "text": "Sel\u00e7uklu \u00e7ocuklar yerli tohumla tan\u0131\u015f\u0131yor\n\nEfes Tarlas\u0131 Tohum Merkezi ve Toprak Okulu, Efes Sel\u00e7uk\u2019un \u00e7ocuklar\u0131n\u0131 tar\u0131mla, toprakla, yerli tohumla bulu\u015fturuyor\n\n\n\nB\u0130RG\u00dcN \u0130ZM\u0130R\n\nSel\u00e7uk Belediyesi, \u00f6\u011frencileri sa\u011fl\u0131kl\u0131 tar\u0131mla, yerli tohumla tan\u0131\u015ft\u0131r\u0131yor. Sekiz Eyl\u00fcl \u0130lkokulu \u00f6\u011frencileri, Sel\u00e7uk Belediyesi b\u00fcnyesinde faaliyete ge\u00e7ecek olan Efes Tarlas\u0131 Tohum Merkezi ve Toprak Okulu i\u015fbirli\u011fiyle Efes Sel\u00e7uk\u2019a \u00f6zg\u00fc Osmanc\u0131k (Osmanca) \u00fcz\u00fcm\u00fcnden \u00e7elik ald\u0131lar. K\u00f6klendirme a\u015famas\u0131ndan sonra Efes Sel\u00e7uk ve \u00e7evresine \u00f6zg\u00fc bu \u00fcr\u00fcn\u00fc okullar\u0131nda toprakla bulu\u015fturman\u0131n heyecan\u0131n\u0131 ya\u015fayan \u00f6\u011frenciler, Osmanc\u0131k (Osmanca) \u00fcz\u00fcm\u00fcn\u00fc okullar\u0131n\u0131n bah\u00e7esinde k\u00f6klendikten sonra meyve verdi\u011fi d\u00f6neme kadar g\u00f6zlemleyecekler.\n\nSel\u00e7uk Belediye Ba\u015fkan\u0131 Filiz Cerito\u011flu Sengel\u2019in projesi olan Efes Tarlas\u0131 Tohum Merkezi ve Toprak Okulu, Efes Sel\u00e7uk\u2019un \u00e7ocuklar\u0131n\u0131 tar\u0131mla, toprakla, yerli tohumla bulu\u015fturuyor.\n\n\"DO\u011eRU B\u0130R ADIM ATIYORUZ\"\n\nSekiz Eyl\u00fcl \u0130lkokulu M\u00fcd\u00fcr\u00fc Kaz\u0131m Merakl\u0131\u2019n\u0131n deste\u011fi ve okul \u00f6\u011fretmeni Zehra Keser\u2019in koordinat\u00f6rl\u00fc\u011f\u00fcnde y\u00fcr\u00fct\u00fclen projeyle yerli tohum kullanman\u0131n bilincini k\u00fc\u00e7\u00fck ya\u015fta \u00f6\u011frencilere vermeyi ama\u00e7lan\u0131yor. \u201cYerli Tohumu Ya\u015fat \u0130nsanl\u0131k Ya\u015fas\u0131n Projesi\u201d kapsam\u0131nda Sel\u00e7uk Belediyesi Tar\u0131msal Hizmetler M\u00fcd\u00fcrl\u00fc\u011f\u00fc ile koordinasyon kuran Sekiz Eyl\u00fcl \u0130lkokulu\u2019nun \u00f6\u011frencileri G\u00f6k\u00e7ealan K\u00f6y\u00fc\u2019ne giderek; k\u00f6y muhtar\u0131 Nazmi Tabak ve Osmanc\u0131k (Osmanca) \u00dcz\u00fcm\u00fc \u00fcreticisi, \u00e7ift\u00e7i Bekir Harmanc\u0131o\u011flu\u2019nun katk\u0131lar\u0131yla ba\u011flardan \u00e7elik alarak; okullar\u0131n\u0131n bah\u00e7esine diktiler.\n\nSekiz Eyl\u00fcl \u0130lkokulu\u2019nun giri\u015fimiyle Toprak Okulu\u2019nun fiili olarak i\u015flevini ger\u00e7ekle\u015ftirmeye ba\u015flad\u0131\u011f\u0131n\u0131 belirten Sel\u00e7uk Belediye Ba\u015fkan\u0131 Filiz Cerito\u011flu Sengel; \u201cBiz ata tohumlar\u0131yla birlikte daha ya\u015fanabilir, daha sa\u011fl\u0131kl\u0131, daha do\u011fal bir d\u00fcnyaya katk\u0131 koymak umuduyla yola \u00e7\u0131kt\u0131k. Hen\u00fcz yolun \u00e7ok ba\u015f\u0131ndayken; Sel\u00e7uk\u2019un \u00e7ocuklar\u0131n\u0131n toprakla tan\u0131\u015ft\u0131\u011f\u0131n\u0131 g\u00f6rmek, \u00fcst\u00fcne yerli tohumla i\u00e7 i\u00e7e oldu\u011fu bir projeye destek vermek bizi \u00e7ok mutlu etmekle birlikte ne kadar do\u011fru ve \u00f6nemli bir ad\u0131m att\u0131\u011f\u0131m\u0131z\u0131 bize g\u00f6sterdi\u201d dedi.\n\n\n\nAz \u00f6nce okudu\u011funuz haber, ba\u011f\u0131ms\u0131z bir medya organ\u0131 taraf\u0131ndan size sunuldu.\n\nBa\u011f\u0131ms\u0131z gazetecilik; sermayeye kar\u015f\u0131 halk\u0131, s\u00f6m\u00fcr\u00fcye kar\u015f\u0131 eme\u011fi, e\u015fitsizli\u011fe kar\u015f\u0131 adaleti, sava\u015flara kar\u015f\u0131 bar\u0131\u015f\u0131, piyasac\u0131l\u0131\u011fa kar\u015f\u0131 temel haklar\u0131, talana kar\u015f\u0131 do\u011fay\u0131, erkek \u015fiddetine kar\u015f\u0131 kad\u0131nlar\u0131, istismara kar\u015f\u0131 \u00e7ocuklar\u0131 savunman\u0131n olmazsa olmaz ko\u015fuludur.\n\nSiz de ger\u00e7e\u011fin sesini y\u00fckseltmek ad\u0131na sorumluluk almak istiyorsan\u0131z, sadece birka\u00e7 dakikan\u0131z\u0131 ay\u0131rarak BirG\u00fcn\u2019e abone olabilir ve \u2018#BirG\u00fcnBenim\u2019 diyebilirsiniz.\n\n\u015eimdiden sonsuz te\u015fekk\u00fcrler\u2026\n\nBirG\u00fcn bizim; hepimizin.\n\n", "keywords": [], "meta_keywords": ["tohum", "belediye", "birg\u00fcn", "\u00e7ift\u00e7i", "\u0130zmir", "kuran", "k\u00f6y", "okul"], "tags": [], "authors": [], "publish_date": null, "summary": "", "article_html": "", "meta_description": "Efes Tarlas\u0131 Tohum Merkezi ve Toprak Okulu,  Efes Sel\u00e7uk\u2019un \u00e7ocuklar\u0131n\u0131 tar\u0131mla, toprakla, yerli tohumla bulu\u015fturuyor", "meta_lang": "", "meta_favicon": "https://static.birgun.net/static/images/apple-touch-icon.png?1", "meta_data": {"og": {"description": "Efes Tarlas\u0131 Tohum Merkezi ve Toprak Okulu,  Efes Sel\u00e7uk\u2019un \u00e7ocuklar\u0131n\u0131 tar\u0131mla, toprakla, yerli tohumla bulu\u015fturuyor", "title": "Sel\u00e7uklu \u00e7ocuklar yerli tohumla tan\u0131\u015f\u0131yor", "url": "https://www.birgun.net/haber/selcuklu-cocuklar-yerli-tohumla-tanisiyor-288231", "image": "https://static.birgun.net/resim/haber-detay-resim/2020/02/16/selcuklu-cocuklar-yerli-tohumla-tanisiyor-689013-5.jpg", "type": "website", "site_name": "birgun.net"}, "keywords": "tohum, belediye, birg\u00fcn, \u00e7ift\u00e7i, \u0130zmir, kuran, k\u00f6y, okul", "articleid": 288231, "article": {"published": "2020-02-16"}, "twitter": {"url": "https://www.birgun.net/haber/selcuklu-cocuklar-yerli-tohumla-tanisiyor-288231", "title": "Sel\u00e7uklu \u00e7ocuklar yerli tohumla tan\u0131\u015f\u0131yor", "description": "Efes Tarlas\u0131 Tohum Merkezi ve Toprak Okulu,  Efes Sel\u00e7uk\u2019un \u00e7ocuklar\u0131n\u0131 tar\u0131mla, toprakla, yerli tohumla bulu\u015fturuyor", "site": "@BirGun_Gazetesi"}, "pdate": 20200216, "utime": 20200216163000, "ptime": 20200216163000, "msapplication-starturl": "https://www.birgun.net", "viewport": "width=device-width, initial-scale=1", "content-language": "tr-TR", "language": "Turkish", "robots": "all", "rating": "General", "distribution": "global", "resource-type": "document", "doc-type": "white paper", "doc-class": "living document", "doc-rights": "public", "classification": "Consumers", "medium": "news", "audience": "all", "application-name": "birgun.net", "revisit-after": "1 days"}, "canonical_link": "https://www.birgun.net/haber/selcuklu-cocuklar-yerli-tohumla-tanisiyor-288231"}