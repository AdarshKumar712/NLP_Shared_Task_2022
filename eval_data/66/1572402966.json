{"source_url": "https://web.archive.org", "url": "https://web.archive.org/web/20200828111533id_/https://www.haberler.com/tbmm-baskani-sentop-dunya-romanlar-gunu-nu-kutladi-13101430-haberi/", "title": "TBMM Ba\u015fkan\u0131 \u015eentop, D\u00fcnya Romanlar G\u00fcn\u00fc'n\u00fc kutlad\u0131", "top_image": "https://foto.haberler.com/haber/2020/04/08/tbmm-baskani-sentop-dunya-romanlar-gunu-nu-ku-13101430_local.jpg", "meta_img": "https://foto.haberler.com/haber/2020/04/08/tbmm-baskani-sentop-dunya-romanlar-gunu-nu-ku-13101430_local.jpg", "images": ["https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://www.facebook.com/tr?id=287433439304759&ev=PageView&noscript=1", "https://foto.haberler.com/haber/2020/04/08/tbmm-baskani-sentop-dunya-romanlar-gunu-nu-ku-13101430_local.jpg"], "movies": [], "text": "TBMM Ba\u015fkan\u0131 \u015eentop, D\u00fcnya Romanlar G\u00fcn\u00fc'n\u00fc kutlad\u0131 TBMM Ba\u015fkan\u0131 Mustafa \u015eentop, iki Roman milletvekilini ve Tekirda\u011f'daki Roman sivil toplum kurulu\u015flar\u0131n\u0131n temsilcilerini arayarak D\u00fcnya Romanlar G\u00fcn\u00fc'n\u00fc kutlad\u0131.\n\nTBMM Ba\u015fkan\u0131 Mustafa \u015eentop, iki Roman milletvekilini ve Tekirda\u011f'daki Roman sivil toplum kurulu\u015flar\u0131n\u0131n temsilcilerini arayarak D\u00fcnya Romanlar G\u00fcn\u00fc'n\u00fc kutlad\u0131.\n\nMeclis Ba\u015fkanl\u0131\u011f\u0131ndan yap\u0131lan bilgilendirmeye g\u00f6re, \u015eentop, AK Parti \u0130zmir Milletvekili Cemal Bekle ve CHP \u0130zmir Milletvekili \u00d6zcan Pur\u00e7u ile ger\u00e7ekle\u015ftirdi\u011fi telefon g\u00f6r\u00fc\u015fmesinde, kendilerinin ve b\u00fct\u00fcn Roman vatanda\u015flar\u0131n\u0131n D\u00fcnya Romanlar G\u00fcn\u00fc'n\u00fc kutlad\u0131.\n\n\u015eentop, milletvekillerinin yan\u0131 s\u0131ra se\u00e7im b\u00f6lgesi Tekirda\u011f'da bulunan Roman sivil toplum kurulu\u015flar\u0131n\u0131n temsilcileriyle de telefonla g\u00f6r\u00fc\u015ferek Romanlar G\u00fcn\u00fc i\u00e7in tebriklerini iletti.\n\nMeclis Ba\u015fkan\u0131 \u015eentop, Twitter hebas\u0131ndaki payla\u015f\u0131m\u0131nda ise \"Hayata bak\u0131\u015flar\u0131ndaki sevin\u00e7le her daim bu topraklar\u0131n m\u00fctebessim ruhu olan, kadim medeniyetimizin asli unsurlar\u0131 Roman vatanda\u015flar\u0131m\u0131z\u0131n D\u00fcnya Romanlar G\u00fcn\u00fc'n\u00fc kutlar\u0131m.\" ifadesini kulland\u0131.\n\nKaynak: AA", "keywords": [], "meta_keywords": ["Tekirda\u011f", "Politika", "Tekirda\u011f"], "tags": [], "authors": [], "publish_date": null, "summary": "", "article_html": "", "meta_description": "TBMM Ba\u015fkan\u0131 Mustafa \u015eentop, iki Roman milletvekilini ve Tekirda\u011f'daki Roman sivil toplum kurulu\u015flar\u0131n\u0131n temsilcilerini arayarak D\u00fcnya Romanlar G\u00fcn\u00fc'n\u00fc kutlad\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "TBMM Ba\u015fkan\u0131 Mustafa \u015eentop, iki Roman milletvekilini ve Tekirda\u011f'daki Roman sivil toplum kurulu\u015flar\u0131n\u0131n temsilcilerini arayarak D\u00fcnya Romanlar G\u00fcn\u00fc'n\u00fc kutlad\u0131.", "keywords": "Tekirda\u011f, Politika, Tekirda\u011f", "image": "https://foto.haberler.com/haber/2020/04/08/tbmm-baskani-sentop-dunya-romanlar-gunu-nu-ku-13101430_local.jpg", "medium": "news", "dateCreated": "2020-04-08T16:18:28+03:00", "dateUpdated": "2020-04-08T16:18:28+03:00", "msapplication-starturl": "https://www.haberler.com", "article": {"id": 13101430, "author": "Haberler.com", "section": {"identifier": "politika", "type": "Detail Page", "list": "politika"}, "tag": "Tekirda\u011f, Politika"}, "og": {"url": "https://www.haberler.com/tbmm-baskani-sentop-dunya-romanlar-gunu-nu-kutladi-13101430-haberi/", "site_name": "Haberler.com", "locale": "tr_TR", "type": "article", "title": "TBMM Ba\u015fkan\u0131 \u015eentop, D\u00fcnya Romanlar G\u00fcn\u00fc'n\u00fc kutlad\u0131", "description": "TBMM Ba\u015fkan\u0131 Mustafa \u015eentop, iki Roman milletvekilini ve Tekirda\u011f'daki Roman sivil toplum kurulu\u015flar\u0131n\u0131n temsilcilerini arayarak D\u00fcnya Romanlar G\u00fcn\u00fc'n\u00fc kutlad\u0131.", "image": {"identifier": "https://foto.haberler.com/haber/2020/04/08/tbmm-baskani-sentop-dunya-romanlar-gunu-nu-ku-13101430_local.jpg", "secure_url": "https://foto.haberler.com/haber/2020/04/08/tbmm-baskani-sentop-dunya-romanlar-gunu-nu-ku-13101430_local.jpg", "width": 1200, "height": 675}}, "fb": {"pages": 130833686950210, "app_id": 1094461860619988}, "twitter": {"url": "https://www.haberler.com/tbmm-baskani-sentop-dunya-romanlar-gunu-nu-kutladi-13101430-haberi/", "card": "summary_large_image", "site": "Haberler", "title": "TBMM Ba\u015fkan\u0131 \u015eentop, D\u00fcnya Romanlar G\u00fcn\u00fc'n\u00fc kutlad\u0131", "description": "TBMM Ba\u015fkan\u0131 Mustafa \u015eentop, iki Roman milletvekilini ve Tekirda\u011f'daki Roman sivil toplum kurulu\u015flar\u0131n\u0131n temsilcilerini arayarak D\u00fcnya Romanlar G\u00fcn\u00fc'n\u00fc kutlad\u0131.", "image": "https://foto.haberler.com/haber/2020/04/08/tbmm-baskani-sentop-dunya-romanlar-gunu-nu-ku-13101430_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/tbmm-baskani-sentop-dunya-romanlar-gunu-nu-kutladi-13101430-haberi/"}