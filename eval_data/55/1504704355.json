{"source_url": "https://www.open.online", "url": "https://www.open.online/2020/01/25/virus-cina-nel-trevigiano-un-consigliere-di-fdi-definisce-i-cinesi-untori/", "title": "Virus Cina, nel trevigiano un consigliere di FdI definisce i cinesi \u201cuntori\u201d", "top_image": "https://www.open.online/wp-content/uploads/2020/01/Casier.png?w=1200&min-h=630&fit=crop&crop=center", "meta_img": "https://www.open.online/wp-content/uploads/2020/01/Casier.png?w=1200&min-h=630&fit=crop&crop=center", "images": ["https://www.open.online/wp-content/uploads/2020/01/GOLF_20200126113319341-340x206.jpg", "https://www.open.online/wp-content/uploads/2020/01/Casier.png?w=1024&max-h=680&fit=crop&crop=center", "https://www.open.online/wp-content/uploads/2020/01/lanzi-selfie-salvini-340x206.jpg", "https://www.open.online/wp-content/uploads/2020/01/GOLF_20200125170115662-340x206.jpg", "https://mc.yandex.ru/watch/56833234", "https://www.open.online/wp-content/uploads/2019/06/GOLF_20190619123625851.jpg", "https://www.open.online/wp-content/uploads/2020/01/coronavirus-fiumicino-340x206.jpg", "https://www.open.online/wp-content/uploads/2020/01/Casier.png?w=1200&min-h=630&fit=crop&crop=center", "https://www.open.online/wp-content/uploads/2020/01/GOLF_20200126115551798-340x206.jpg"], "movies": [], "text": "Un post su Facebook dal messaggio inequivocabile: \u00abMancavano gli \u2018onti\u2019 cinesi per impestarci\u00bb. L\u2019autore \u00e8 Niclo Scomparin, consigliere comunale del gruppo di maggioranza CiviCasier di Casier (in provincia di Treviso), in quota Fratelli d\u2019Italia (Fdi), che, gioved\u00ec sera, ha voluto cos\u00ec commentare le notizie relative alla diffusione del Coronavirus. L\u2019espressione \u00abonti\u00bb, in dialetto veneto \u00abunti\u00bb, sembra voler attribuire ai cinesi in Italia un ruolo di \u201cuntori\u201d del virus.\n\nLa frase, cancellata successivamente, ha fatto scoppiare una polemica con l\u2019opposizione municipale della lista Civica PerCasier, per la quale, come riportano i giornali locali, \u00abla dichiarazione si inserisce nel contesto di atteggiamenti xenofobi sempre pi\u00f9 preoccupanti\u00bb.\n\nGrazie a La Tribuna e al Gazzetino di Treviso.Entrambi oggi parlano di un post social scritto da un consigliere dell'\u2026 Gepostet von Per Casier \u2013 Gruppo consiliare am Samstag, 25. Januar 2020\n\n\u00ab\u00c8 una frase pesantissima che offende un popolo intero e fomenta una caccia alle streghe, o meglio, all\u2019untore\u00bb, si sostiene. \u00abIn questo contesto l\u2019odio sociale nei confronti delle minoranze etniche non pu\u00f2 che aumentare. \u00c8 auspicabile una presa di distanza del partito di Giorgia Meloni e da parte del sindaco Renzo Carraretto la richiesta di scuse ufficiali alla comunit\u00e0 cinese\u00bb.\n\nDopo aver rimosso la frase, Scomparin ha voluto chiarire il suo pensiero. \u00abMi dissocio da qualsiasi forma di incitamento all\u2019odio razziale riferita alla comunit\u00e0 cinese \u2013 ha affermato \u2013 Il mio era era un post riferito esclusivamente al virus cinese causato da condizioni igieniche non sempre controllate dalle autorit\u00e0\u00bb.\n\nImmagine \u2013 Facebook @percasierHome\n\nLeggi anche:", "keywords": [], "meta_keywords": [""], "tags": ["Razzismo", "Fratelli d'Italia", "Social media", "Coronavirus", "Treviso"], "authors": [], "publish_date": "Sat Jan 25 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "/favicon/apple-touch-icon.png", "meta_data": {"viewport": "width=device-width, initial-scale=1.0", "msapplication-TileColor": "#da532c", "theme-color": "#ffffff", "og": {"image": {"identifier": "https://www.open.online/wp-content/uploads/2020/01/Casier.png?w=1200&min-h=630&fit=crop&crop=center", "secure_url": "https://www.open.online/wp-content/uploads/2020/01/Casier.png?w=1200&min-h=630&fit=crop&crop=center"}, "locale": "it_IT", "type": "article", "title": "Virus Cina, nel trevigiano un consigliere di FdI definisce i cinesi \"untori\" - Open", "description": "La frase, cancellata successivamente, ha fatto scoppiare una polemica con l'opposizione: \u00abLa dichiarazione si inserisce nel contesto di atteggiamenti xenofobi sempre pi\u00f9 preoccupanti\u00bb", "url": "https://www.open.online/2020/01/25/virus-cina-nel-trevigiano-un-consigliere-di-fdi-definisce-i-cinesi-untori/", "site_name": "Open", "updated_time": "2020-01-26T00:24:45+00:00"}, "robots": "max-snippet:-1, max-image-preview:large, max-video-preview:-1", "article": {"publisher": "https://www.facebook.com/Opengiornaleonline/", "author": "https://www.facebook.com/Opengiornaleonline/", "tag": "Treviso", "section": "ATTUALIT\u00c0", "published_time": "2020-01-25T18:47:50+00:00", "modified_time": "2020-01-26T00:24:45+00:00"}, "fb": {"app_id": 574466270041833}, "twitter": {"card": "summary_large_image", "description": "La frase, cancellata successivamente, ha fatto scoppiare una polemica con l'opposizione: \u00abLa dichiarazione si inserisce nel contesto di atteggiamenti xenofobi sempre pi\u00f9 preoccupanti\u00bb", "title": "Virus Cina, nel trevigiano un consigliere di FdI definisce i cinesi \"untori\" - Open", "site": "@Open_gol", "image": "https://www.open.online/wp-content/uploads/2020/01/Casier.png", "creator": "@open_gol"}}, "canonical_link": "https://www.open.online/2020/01/25/virus-cina-nel-trevigiano-un-consigliere-di-fdi-definisce-i-cinesi-untori/"}