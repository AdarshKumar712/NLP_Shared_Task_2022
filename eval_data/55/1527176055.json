{"source_url": "https://web.archive.org", "url": "https://web.archive.org/web/20200222162037id_/https://www.milliyet.com.tr/ekonomi/cay-ureticisi-rize-ithalatta-1-oldu-6149567", "title": "\u00c7ay \u00fcreticisi Rize ithalatta 1. oldu!", "top_image": "https://i2.milimaj.com/i/milliyet/75/0x0/5e4ef2e65542801f74d4b6d1.jpg", "meta_img": "https://i2.milimaj.com/i/milliyet/75/0x0/5e4ef2e65542801f74d4b6d1.jpg", "images": ["data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://i2.milimaj.com/i/milliyet/75/0x410/5e4ef2e65542801f74d4b6d1.jpg", "https://i2.milimaj.com/i/milliyet/75/0x0/5e4ef2e65542801f74d4b6d1.jpg", "https://s.milimaj.com/images/milliyet/milliyettv-logo-white.png", "https://s.milimaj.com/images/milliyet/milliyet_logo.png"], "movies": [], "text": "D\u00fcnya \u00e7ay \u00fcretiminde, 2.2 milyon ton ile \u00c7in birinci, 1.2 milyon ton ile Hindistan ikinci, 475 bin ton ile Kenya \u00fc\u00e7\u00fcnc\u00fc, 329 bin ton ile Sri Lanka d\u00f6rd\u00fcnc\u00fc, 260 bin ton ile T\u00fcrkiye be\u015finci s\u0131rada yer al\u0131yor. T\u00fcrkiye\u2019de Do\u011fu Karadeniz B\u00f6lgesi\u2019ndeki Rize, Trabzon, Giresun ve Artvin illerinde \u00e7ay \u00fcretimi yap\u0131l\u0131yor.\n\n\n\nB\u00f6lgede \u00fcretiminin y\u00fczde 65\u2019lik k\u0131sm\u0131n\u0131n yap\u0131ld\u0131\u011f\u0131 ve \u00e7ay ile \u00f6zde\u015fle\u015fen Rize\u2019de ise \u00c7ay \u0130htisas G\u00fcmr\u00fc\u011f\u00fc\u2019n\u00fcn verilerine g\u00f6re, ge\u00e7en y\u0131l 17 bin 260 ton kuru \u00e7ay ithalat\u0131 yap\u0131ld\u0131. Rize, bu say\u0131yla en \u00e7ok \u00e7ay ithal eden il s\u0131ralamas\u0131nda ilk s\u0131rada yer ald\u0131. 47 milyon dolar\u0131n yurt d\u0131\u015f\u0131na gitti\u011fi kuru \u00e7ay ithalat\u0131 rakamlar\u0131n\u0131n y\u00fcksek olmas\u0131 da \u00e7ay \u00fcreticilerini endi\u015felendirdi. \u00dcreticilerden Nuriye Terzi, \u201cBizim \u00e7ay\u0131m\u0131z bize yeter, neden ithal \u00e7ay geliyor? \u00c7ok \u00f6zel, organik \u00e7ay\u0131m\u0131z var, bu \u00e7ay bize fazla fazla yeter. Bizim binbir emekle \u00fcretti\u011fimiz, toplad\u0131\u011f\u0131m\u0131z \u00e7ay\u0131m\u0131z\u0131 niye i\u00e7irmiyorlar da d\u0131\u015far\u0131dan \u00e7ay getiriyorlar?\u201d diye sordu.\n\n\n\nMehmet \u00c7elik ise, \u201cBiz d\u0131\u015far\u0131dan \u00e7ay gelmesini istemiyoruz. Biz kendi \u00e7ay\u0131m\u0131z\u0131 tan\u0131tmaya, ihra\u00e7 etmeye \u00e7al\u0131\u015f\u0131rken \u00e7ay ithalat\u0131 yap\u0131lmas\u0131n\u0131 anlayam\u0131yoruz\u201d dedi.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Son Haberler - \u00c7ay \u00fcretiminin b\u00fcy\u00fck \u00e7o\u011funlu\u011funun yap\u0131ld\u0131\u011f\u0131 Rize, ge\u00e7en y\u0131l 17 bin 260 ton kuru \u00e7ay ithalat\u0131 ile en \u00e7ok \u00e7ay ithal eden il oldu. 47 milyon dolar\u0131n yurt d\u0131\u015f\u0131na gitti\u011fi kuru \u00e7ay ithalat\u0131 rakamlar\u0131n\u0131n y\u00fcksek olmas\u0131, \u00e7ay \u00fcreticilerini endi\u015felendirdi. Rize Ticaret ve Sanayi Odas\u0131 (RTSO) Ba\u015fkan\u0131 \u015eaban Aziz Karamehmeto\u011flu, \u201cRize olarak \u00e7ay ihra\u00e7 etmenin pe\u015fine d\u00fc\u015fm\u00fc\u015fken, d\u0131\u015far\u0131dan \u00e7ay ithal ediyor olmam\u0131z pek ho\u015f de\u011fil\u201d dedi.", "meta_lang": "tr", "meta_favicon": "https://s.milimaj.com/favicon/apple-touch-icon.png?v=octo-4.0.38.283", "meta_data": {"viewport": "width=device-width, initial-scale=1, maximum-scale=1, user-scalable=no", "og": {"url": "https://www.milliyet.com.tr/ekonomi/cay-ureticisi-rize-ithalatta-1-oldu-6149567", "title": "\u00c7ay \u00fcreticisi Rize ithalatta 1. oldu!", "type": "article", "image": "https://i2.milimaj.com/i/milliyet/75/0x0/5e4ef2e65542801f74d4b6d1.jpg", "site_name": "Milliyet", "description": "\u00c7ay \u00fcretiminin b\u00fcy\u00fck \u00e7o\u011funlu\u011funun yap\u0131ld\u0131\u011f\u0131 Rize, ge\u00e7en y\u0131l 17 bin 260 ton kuru \u00e7ay ithalat\u0131 ile en \u00e7ok \u00e7ay ithal eden il oldu. 47 milyon dolar\u0131n yurt d\u0131\u015f\u0131na gitti\u011fi kuru \u00e7ay ithalat\u0131 rakamlar\u0131n\u0131n y\u00fcksek olmas\u0131, \u00e7ay \u00fcreticilerini endi\u015felendirdi. Rize Ticaret ve Sanayi Odas\u0131 (RTSO) Ba\u015fkan\u0131 \u015eaban Aziz Karamehmeto\u011flu, \u201cRize olarak \u00e7ay ihra\u00e7 etmenin pe\u015fine d\u00fc\u015fm\u00fc\u015fken, d\u0131\u015far\u0131dan \u00e7ay ithal ediyor olmam\u0131z pek ho\u015f de\u011fil\u201d dedi."}, "description": "Son Haberler - \u00c7ay \u00fcretiminin b\u00fcy\u00fck \u00e7o\u011funlu\u011funun yap\u0131ld\u0131\u011f\u0131 Rize, ge\u00e7en y\u0131l 17 bin 260 ton kuru \u00e7ay ithalat\u0131 ile en \u00e7ok \u00e7ay ithal eden il oldu. 47 milyon dolar\u0131n yurt d\u0131\u015f\u0131na gitti\u011fi kuru \u00e7ay ithalat\u0131 rakamlar\u0131n\u0131n y\u00fcksek olmas\u0131, \u00e7ay \u00fcreticilerini endi\u015felendirdi. Rize Ticaret ve Sanayi Odas\u0131 (RTSO) Ba\u015fkan\u0131 \u015eaban Aziz Karamehmeto\u011flu, \u201cRize olarak \u00e7ay ihra\u00e7 etmenin pe\u015fine d\u00fc\u015fm\u00fc\u015fken, d\u0131\u015far\u0131dan \u00e7ay ithal ediyor olmam\u0131z pek ho\u015f de\u011fil\u201d dedi.", "twitter": {"card": "summary_large_image", "site": "@Milliyet", "creator": "@Milliyet", "url": "https://www.milliyet.com.tr/ekonomi/cay-ureticisi-rize-ithalatta-1-oldu-6149567", "title": "\u00c7ay \u00fcreticisi Rize ithalatta 1. oldu!", "description": "\u00c7ay \u00fcretiminin b\u00fcy\u00fck \u00e7o\u011funlu\u011funun yap\u0131ld\u0131\u011f\u0131 Riz...", "image": "https://i2.milimaj.com/i/milliyet/75/0x0/5e4ef2e65542801f74d4b6d1.jpg"}, "msapplication-TileColor": "#ffffff", "msapplication-config": "https://s.milimaj.com/favicon/browserconfig.xml?v=octo-4.0.38.283", "theme-color": "#ffffff", "robots": "index,follow", "Classification": "News"}, "canonical_link": "https://www.milliyet.com.tr/ekonomi/cay-ureticisi-rize-ithalatta-1-oldu-6149567"}