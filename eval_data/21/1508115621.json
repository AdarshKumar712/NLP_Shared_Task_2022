{"source_url": "https://web.archive.org", "url": "https://web.archive.org/web/20200129162042id_/https://www.haberler.com/mhp-kayseri-il-baskanligi-ndan-deprem-bolgelerine-12861345-haberi/", "title": "MHP Kayseri \u0130l Ba\u015fkanl\u0131\u011f\u0131'ndan deprem b\u00f6lgelerine yard\u0131m eli", "top_image": "https://foto.haberler.com/haber/2020/01/28/mhp-kayseri-il-baskanligi-ndan-deprem-bolgele-12861345_amp.jpg", "meta_img": "https://foto.haberler.com/haber/2020/01/28/mhp-kayseri-il-baskanligi-ndan-deprem-bolgele-12861345_amp.jpg", "images": ["https://foto.haberler.com/haber/2020/01/28/mhp-kayseri-il-baskanligi-ndan-deprem-bolgele-12861345_o.jpg", "https://web.archive.org/static/images/haberler_logo_vektor.svg", "https://web.archive.org/static/images/blank.gif", "https://web.archive.org/static/images/sosyal/icons/instagram.png", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://foto.haberler.com/haber/2020/01/28/mhp-kayseri-il-baskanligi-ndan-deprem-bolgele-12861345_amp.jpg", "https://web.archive.org/static/images/sosyal/icons/whatsapp.png", "https://www.haberler.com/static/images/blank.gif", "https://web.archive.org/static/images/footer-logo.png", "https://web.archive.org/static/images/sosyal/icons/facebook.png", "https://b.scorecardresearch.com/p?c1=2&c2=11114222&cv=2.0&cj=1", "https://web.archive.org/static/images/sosyal/icons/google-news-icon-white.png", "https://web.archive.org/static/images/sosyal/icons/twitter.png"], "movies": [], "text": "28.01.2020 15:48 | Son G\u00fcncelleme: 28.01.2020 15:53\n\nMilliyet\u00e7i Hareket Partisi (MHP) Kayseri \u0130l Ba\u015fkanl\u0131\u011f\u0131 taraf\u0131ndan ba\u015flat\u0131lan kampanya kapsam\u0131nda toplanan ihtiya\u00e7 malzemeleri, deprem b\u00f6lgesine u\u011furland\u0131.\n\n\n\nMHP Kayseri \u0130l Ba\u015fkanl\u0131\u011f\u0131 taraf\u0131ndan ba\u015flayan yar\u0131m kampanyas\u0131 \u00e7er\u00e7evesinde MHP'li 4 belediye ve il\u00e7e te\u015fkilatlar\u0131n\u0131n g\u00f6nderdi\u011fi yard\u0131m malzemeleri, il ba\u015fkanl\u0131\u011f\u0131nda topland\u0131. Buradan toplanan malzemelerin y\u00fcklendi\u011fi kamyonlar, depremden etkilenen Malatya ve Elaz\u0131\u011f'a ula\u015ft\u0131r\u0131lmak \u00fczere u\u011furland\u0131.\n\n\n\nMHP \u0130l Ba\u015fkan\u0131 Serkan Tok, yapt\u0131\u011f\u0131 a\u00e7\u0131klamada, \"6.8'lik Elaz\u0131\u011f ve Malatya depreminden sonra t\u00fcm milletimiz devletimizin yan\u0131nda orada depremzedelerin yan\u0131na yard\u0131m i\u00e7in seferberli\u011fe gitmi\u015ftir. Bu T\u00fcrk milletinin vefas\u0131n\u0131n bir \u00f6rne\u011fidir. B\u00f6yle bir milleti tarihte ba\u015fka bir isimle nitelendirecek ba\u015fka bir millette yoktur, bir tarifi de yoktur. T\u00fcrk'\u00fcn vefas\u0131na ve birlikteli\u011fine, dinine ve kimli\u011fine sahip \u00e7\u0131kmas\u0131, k\u00f6t\u00fc zamanlarda g\u00f6sterilmesi bizi \u00fcz\u00fcyor da olsa bu bir birliktelik ve ruhtur. Bu ruhun devam\u0131nda bizimde MHP Kayseri \u0130l Te\u015fkilat\u0131 olarak k\u0131ymetli genel ba\u015fkan\u0131m\u0131z\u0131n izni ve m\u00fcsaadesi ile bug\u00fcn 4 belediye ba\u015fkan\u0131m\u0131z\u0131n ve 16 il\u00e7e te\u015fkilat\u0131m\u0131z\u0131n g\u00f6nderdi\u011fi b\u00fct\u00fcn yard\u0131m malzemelerini 1 saat i\u00e7erisinde koordine edip \u00f6nce Malatya ard\u0131ndan da Elaz\u0131\u011f'a g\u00f6nderece\u011fiz. Oradaki yetkili arkada\u015flar\u0131m\u0131za teslim edece\u011fiz. Bu noktada bize destek veren k\u0131ymetli belediye ba\u015fkanlar\u0131m\u0131za \u00e7ok te\u015fekk\u00fcr ederim. Rabbim bir daha bizlere b\u00f6yle g\u00fcnler ya\u015fatmas\u0131n. G\u00f6sterdi\u011fi zamanda say\u0131n\u0131n \u00f6nemi yok. 1'i de ayn\u0131, bini de ayn\u0131. Bu saatten sonra hi\u00e7bir yaral\u0131n\u0131n vefat etmemesi i\u00e7in deprem y\u00f6netmeli\u011fine uygun evlerin yap\u0131lmas\u0131 ve bug\u00fcn bu noktada s\u0131k\u0131nt\u0131 ya\u015fataca\u011f\u0131n\u0131 d\u00fc\u015f\u00fcnd\u00fc\u011f\u00fcn\u00fcz \u015fehirlerde hangi yap\u0131lar varsa bunlar\u0131nda biran \u00f6nce Valiliklerimize bildirilmesi ve bir koordinasyon merkezi taraf\u0131ndan bunlara bir \u00f6ncelik tan\u0131nmas\u0131n\u0131 belediyeler arac\u0131l\u0131\u011f\u0131 ile bir \u00f6nlem al\u0131nmas\u0131n\u0131 istiyoruz\" ifadelerini kulland\u0131. - KAYSER\u0130\n\nKaynak: \u0130HA", "keywords": [], "meta_keywords": [""], "tags": ["MHP", "deprem", "Kayseri", "Milliyet\u00e7i Hareket Partisi"], "authors": [], "publish_date": null, "summary": "", "article_html": "", "meta_description": "Milliyet\u00e7i Hareket Partisi (MHP) Kayseri \u0130l Ba\u015fkanl\u0131\u011f\u0131 taraf\u0131ndan ba\u015flat\u0131lan kampanya kapsam\u0131nda toplanan ihtiya\u00e7 malzemeleri, deprem b\u00f6lgesine u\u011furland\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Milliyet\u00e7i Hareket Partisi (MHP) Kayseri \u0130l Ba\u015fkanl\u0131\u011f\u0131 taraf\u0131ndan ba\u015flat\u0131lan kampanya kapsam\u0131nda toplanan ihtiya\u00e7 malzemeleri, deprem b\u00f6lgesine u\u011furland\u0131.", "image": "https://foto.haberler.com/haber/2020/01/28/mhp-kayseri-il-baskanligi-ndan-deprem-bolgele-12861345_amp.jpg", "medium": "news", "dateCreated": "2020-01-28T15:48:00+03:00", "dateUpdated": "2020-01-28T15:53:52+03:00", "msapplication-starturl": "https://www.haberler.com", "og": {"site_name": "Haberler.com", "locale": "tr_TR", "type": "article", "title": "MHP Kayseri \u0130l Ba\u015fkanl\u0131\u011f\u0131'ndan deprem b\u00f6lgelerine yard\u0131m eli", "description": "Milliyet\u00e7i Hareket Partisi (MHP) Kayseri \u0130l Ba\u015fkanl\u0131\u011f\u0131 taraf\u0131ndan ba\u015flat\u0131lan kampanya kapsam\u0131nda toplanan ihtiya\u00e7 malzemeleri, deprem b\u00f6lgesine u\u011furland\u0131.", "url": "https://www.haberler.com/mhp-kayseri-il-baskanligi-ndan-deprem-bolgelerine-12861345-haberi/", "image": {"identifier": "https://foto.haberler.com/haber/2020/01/28/mhp-kayseri-il-baskanligi-ndan-deprem-bolgele-12861345_amp.jpg", "secure_url": "https://foto.haberler.com/haber/2020/01/28/mhp-kayseri-il-baskanligi-ndan-deprem-bolgele-12861345_amp.jpg", "width": 1200, "height": 799}}, "fb": {"pages": 130833686950210, "app_id": 117199741665760}, "twitter": {"card": "summary", "creator": "@Haberler", "site": "@Haberler"}, "viewport": "width=device-width, initial-scale=0, user-scalable=no, shrink-to-fit=no, maximum-scale = 1", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/mhp-kayseri-il-baskanligi-ndan-deprem-bolgelerine-12861345-haberi/"}