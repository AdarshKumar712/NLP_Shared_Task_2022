{"source_url": "https://web.archive.org", "url": "https://web.archive.org/web/20200604140335id_/https://www.haberler.com/kar-voleybolu-turkiye-sampiyonasi-heyecani-12841425-haberi/", "title": "Kar Voleybolu T\u00fcrkiye \u015eampiyonas\u0131 heyecan\u0131 Toroslar'da", "top_image": "https://foto.haberler.com/haber/2020/01/22/kar-voleybolu-turkiye-sampiyonasi-heyecani-12841425_o.jpg", "meta_img": "https://foto.haberler.com/haber/2020/01/22/kar-voleybolu-turkiye-sampiyonasi-heyecani-12841425_o.jpg", "images": ["https://web.archive.org/static/img/tasarim/bosluk.gif", "https://foto.haberler.com/haber/2020/01/22/kar-voleybolu-turkiye-sampiyonasi-heyecani-12841425_o.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://www.haberler.com/static/img/tasarim/logo-spor.svg", "https://www.facebook.com/tr?id=287433439304759&ev=PageView&noscript=1"], "movies": [], "text": "Kar Voleybolu T\u00fcrkiye \u015eampiyonas\u0131 heyecan\u0131 Toroslar'da Ulusal ve Uluslararas\u0131 sportif organizasyonlar\u0131n merkezi haline gelen Toroslar Belediyesi, bu kez de Mersin'de ilk kez Arslank\u00f6y yaylas\u0131nda ger\u00e7ekle\u015ftirece\u011fi Kar Festivali ve Kar Voleybolu T\u00fcrkiye \u015eampiyonas\u0131na ev sahipli\u011fi yapacak.\n\nUlusal ve Uluslararas\u0131 sportif organizasyonlar\u0131n merkezi haline gelen Toroslar Belediyesi, bu kez de Mersin'de ilk kez Arslank\u00f6y yaylas\u0131nda ger\u00e7ekle\u015ftirece\u011fi Kar Festivali ve Kar Voleybolu T\u00fcrkiye \u015eampiyonas\u0131na ev sahipli\u011fi yapacak.\n\nToroslar Belediyesi'nden yap\u0131lan a\u00e7\u0131klamaya g\u00f6re, Arslank\u00f6y'de d\u00fczenlenecek Kar Festivali ile \u00e7ocuk, gen\u00e7, ya\u015fl\u0131 herkes k\u0131\u015f sporlar\u0131n\u0131n, e\u011flencenin, a\u00e7\u0131k hava etkinliklerinin ve e\u015fsiz do\u011fa manzaras\u0131n\u0131n tad\u0131n\u0131 \u00e7\u0131karacak. 25 Ocak Cumartesi ve 26 Ocak Pazar g\u00fcn\u00fc olmak \u00fczere 2 g\u00fcn boyunca s\u00fcrecek festivale, Kar Voleybolu T\u00fcrkiye \u015eampiyonas\u0131 da damga vuracak. T\u00fcrkiye'de ikinci, Akdeniz'de ise ilk kez Mersin'de Toroslar'da yap\u0131lacak olan \u015fampiyona, ayn\u0131 zamanda 2020 y\u0131l\u0131 Kar Voleybolu sezonunun da a\u00e7\u0131l\u0131\u015f\u0131n\u0131 yapacak.\n\n\"T\u00fcrkiye'nin her yerinden sporcular kat\u0131lacak\"\n\nToroslar Belediyesi ve T\u00fcrkiye Voleybol Federasyonu (TVF) i\u015fbirli\u011fiyle d\u00fczenlenecek \u015fampiyonada, 6 erkek ve 5 kad\u0131n tak\u0131m\u0131 olmak \u00fczere toplam 44 sporcu k\u0131yas\u0131ya m\u00fccadele edecek. \u015eampiyon tak\u0131mlar, 2020 y\u0131l\u0131 Nisan ay\u0131nda Avusturya'da yap\u0131lacak Avrupa \u015eampiyonas\u0131na kat\u0131l\u0131m hakk\u0131 da kazanacak.\n\n\"20 bin lira para \u00f6d\u00fcl\u00fc verilecek\"\n\nArslank\u00f6y yaylas\u0131ndaki festival alan\u0131nda yap\u0131lacak \u015fampiyona, 25 Ocak Cumartesi g\u00fcn\u00fc sabah saat 11.00'de grup ma\u00e7lar\u0131 ile ba\u015flayacak. 26 Ocak Pazar G\u00fcn\u00fc saat 09.30'da final grubu play off m\u00fcsabakalar\u0131 ile devam edecek \u015fampiyonan\u0131n final ma\u00e7lar\u0131 ise yine ayn\u0131 g\u00fcn 13.00 ve 16.00 saatleri aras\u0131nda oynanacak. Toroslar Belediyesi'nce derece alan ilk d\u00f6rt tak\u0131ma toplamda 20 bin TL para \u00f6d\u00fcl\u00fc verilecek.\n\n\"Harkesi Arslank\u00f6y'e bekliyoruz\"\n\nToroslar Belediye Ba\u015fkan\u0131 Ats\u0131z Af\u015f\u0131n Y\u0131lmaz, Toroslar'da yine ulusal bir organizasyona ev sahipli\u011fi yapman\u0131n mutlulu\u011funu ya\u015fad\u0131klar\u0131n\u0131 belirterek, \"T\u00fcm Mersinlileri festivalimize ve bu heyecanl\u0131 ma\u00e7lar\u0131 izlemeye davet ediyoruz\" dedi.\n\nKar festivalinin, iki g\u00fcn boyunca birbirinden farkl\u0131 etkinliklerle g\u00fczel bir organizasyon olaca\u011f\u0131n\u0131 kaydeden Y\u0131lmaz, \"Festival kapsam\u0131nda Kar Voleybolu T\u00fcrkiye \u015eampiyonas\u0131na da ev sahipli\u011fi yapaca\u011f\u0131z. \u0130n\u015fallah Toroslar\u0131m\u0131z\u0131n yaylalar\u0131 kar voleybolu ile de \u015fahlanacak. Bu spor m\u00fcsabakas\u0131 ile hem il\u00e7emizin tan\u0131t\u0131m\u0131na katk\u0131 sa\u011flayaca\u011f\u0131z hem de sportif aktivitelerimizi artt\u0131raca\u011f\u0131z. Bizim hedefimiz bu festivali geleneksel hale getirmektir\" ifadelerini kulland\u0131.\n\nEtkinli\u011fe kat\u0131lmak isteyenlerin, Toroslar Belediyesi'nin servislerinden \u00fccretsiz yararlanabilecekleri ifade edilirken, servis saat ve g\u00fczergahlar\u0131 ise \u015f\u00f6yle belirtildi; \"\n\n\u00c7ukurova Mahallesi Arslank\u00f6yl\u00fcler kahvesi \u00f6n\u00fc saat 09.00, Mezitli Eski Belediye Binas\u0131 saat 09.00, Forum AVM saat 09.30, Toroslar Belediyesi saat 09.30, \u015eamut Petrol saat 10.00, Yunus Emre K\u00fclt\u00fcr Merkezi saat 10.00, Ay\u0131\u015f\u0131\u011f\u0131 D\u00fc\u011f\u00fcn Salonu saat 10.00, G\u00fcneykent Merkez Camii saat 10.00, Atat\u00fcrk evi \u00f6n\u00fc saat 10.00 (bas\u0131n mensuplar\u0131 i\u00e7in), MHP Toroslar \u0130l\u00e7e Ba\u015fkanl\u0131\u011f\u0131 binas\u0131 \u00f6n\u00fc saat 10.00, \u00dclk\u00fc Ocaklar\u0131 Mersin \u0130l Ba\u015fkanl\u0131\u011f\u0131 binas\u0131 \u00f6n\u00fc saat 10.00, \u00dclk\u00fc Ocaklar\u0131 Toroslar \u0130l\u00e7e Ba\u015fkanl\u0131\u011f\u0131 binas\u0131 \u00f6n\u00fc saat 10.00.\" - MERS\u0130N\n\nKaynak: \u0130HA", "keywords": [], "meta_keywords": ["Arslank\u00f6y", "Toroslar", "T\u00fcrkiye", "Mersin", "Spor"], "tags": [], "authors": [], "publish_date": null, "summary": "", "article_html": "", "meta_description": "Ulusal ve Uluslararas\u0131 sportif organizasyonlar\u0131n merkezi haline gelen Toroslar Belediyesi, bu kez de Mersin'de ilk kez Arslank\u00f6y yaylas\u0131nda ger\u00e7ekle\u015ftirece\u011fi Kar Festivali ve Kar Voleybolu T\u00fcrkiye \u015eampiyonas\u0131na ev sahipli\u011fi yapacak.", "meta_lang": "tr", "meta_favicon": "/touch-icon-iphone.png", "meta_data": {"description": "Ulusal ve Uluslararas\u0131 sportif organizasyonlar\u0131n merkezi haline gelen Toroslar Belediyesi, bu kez de Mersin'de ilk kez Arslank\u00f6y yaylas\u0131nda ger\u00e7ekle\u015ftirece\u011fi Kar Festivali ve Kar Voleybolu T\u00fcrkiye \u015eampiyonas\u0131na ev sahipli\u011fi yapacak.", "keywords": "Arslank\u00f6y, Toroslar, T\u00fcrkiye, Mersin, Spor", "image": "https://foto.haberler.com/haber/2020/01/22/kar-voleybolu-turkiye-sampiyonasi-heyecani-12841425_o.jpg", "medium": "news", "dateCreated": "2020-01-22T14:16:00+03:00", "dateUpdated": "2020-01-22T14:21:36+03:00", "msapplication-starturl": "https://www.haberler.com", "article": {"id": 12841425, "author": "Haberler.com", "section": {"identifier": "spor", "type": "Detail Page", "list": "spor"}, "tag": "Arslank\u00f6y, Toroslar, T\u00fcrkiye, Mersin, Spor"}, "og": {"url": "https://www.haberler.com/kar-voleybolu-turkiye-sampiyonasi-heyecani-12841425-haberi/", "site_name": "Haberler.com", "locale": "tr_TR", "type": "article", "title": "Kar Voleybolu T\u00fcrkiye \u015eampiyonas\u0131 heyecan\u0131 Toroslar'da", "description": "Ulusal ve Uluslararas\u0131 sportif organizasyonlar\u0131n merkezi haline gelen Toroslar Belediyesi, bu kez de Mersin'de ilk kez Arslank\u00f6y yaylas\u0131nda ger\u00e7ekle\u015ftirece\u011fi Kar Festivali ve Kar Voleybolu T\u00fcrkiye \u015eampiyonas\u0131na ev sahipli\u011fi yapacak.", "image": {"identifier": "https://foto.haberler.com/haber/2020/01/22/kar-voleybolu-turkiye-sampiyonasi-heyecani-12841425_o.jpg", "secure_url": "https://foto.haberler.com/haber/2020/01/22/kar-voleybolu-turkiye-sampiyonasi-heyecani-12841425_o.jpg", "width": 1200, "height": 798}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/kar-voleybolu-turkiye-sampiyonasi-heyecani-12841425-haberi/", "card": "summary_large_image", "site": "Haberler", "title": "Kar Voleybolu T\u00fcrkiye \u015eampiyonas\u0131 heyecan\u0131 Toroslar'da", "description": "Ulusal ve Uluslararas\u0131 sportif organizasyonlar\u0131n merkezi haline gelen Toroslar Belediyesi, bu kez de Mersin'de ilk kez Arslank\u00f6y yaylas\u0131nda ger\u00e7ekle\u015ftirece\u011fi Kar Festivali ve Kar Voleybolu T\u00fcrkiye \u015eampiyonas\u0131na ev sahipli\u011fi yapacak.", "image": "https://foto.haberler.com/haber/2020/01/22/kar-voleybolu-turkiye-sampiyonasi-heyecani-12841425_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/kar-voleybolu-turkiye-sampiyonasi-heyecani-12841425-haberi/"}