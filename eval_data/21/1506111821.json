{"source_url": "https://web.archive.org", "url": "https://web.archive.org/web/20200128122355id_/https://gazzettadimodena.gelocal.it/modena/cronaca/2020/01/26/news/los-angeles-tragedia-cade-elicottero-muore-la-star-del-basket-kobe-bryant-1.38385580", "title": "Los Angeles. Cade elicottero muore Kobe Bryant. Tra le vittime anche la figlia Gianna", "top_image": "https://gazzettadimodena.gelocal.it/image/contentid/policy:1.38385584:1580068236/Kobe_Bryant_Dec_2014.jpg?f=detail_558&h=720&w=1280&$p$f$h$w=c4203e2", "meta_img": "https://gazzettadimodena.gelocal.it/image/contentid/policy:1.38385584:1580068236/Kobe_Bryant_Dec_2014.jpg?f=detail_558&h=720&w=1280&$p$f$h$w=c4203e2", "images": ["https://www.gelestatic.it/thimg/v3h45GpFNYshqoqXXVuB_joUMgA=/960x540/smart/https%3A//gazzettadimodena.gelocal.it/image/contentid/policy%3A1.38385584%3A1580068236/Kobe_Bryant_Dec_2014.jpg%3Ff%3Ddetail_558%26h%3D720%26w%3D1280%26%24p%24f%24h%24w%3Dc4203e2", "https://www.gelestatic.it/thimg/unsafe/fit-in/390x220/https://gazzettadimodena.gelocal.it/image/contentid/policy:1.38393032:1580203127/image.jpg?f=detail_558&h=720&w=1280&$p$f$h$w=a952e14", "https://www.gelestatic.it/cless/common/2013-v1/img/meteo/2_giorno.png", "https://gazzettadimodena.gelocal.it/image/contentid/policy:1.38385584:1580068236/Kobe_Bryant_Dec_2014.jpg?f=detail_558&h=720&w=1280&$p$f$h$w=c4203e2", "https://www.gelestatic.it/cless/common/2018-v1/img/lazy.png", "https://secure-it.imrworldwide.com/cgi-bin/m?ci=kataweb-it&cg=0&cc=0&ts=noscript"], "movies": [], "text": "Tragedia nel mondo dell\u2019Nba e dello sport. La leggenda del basket, Kobe Bryant, \u00e8 morto in un incidente di elicottero in California, nella contea di Los Angeles. Il 41enne, mitica guardia dei Lakers, era a bordo del suo elicottero privato con almeno altre tre persone tra cui la figlia Gianna, pi\u00f9 il pilota.\n\nLOS ANGELES Tragedia nel mondo dell\u2019Nba e dello sport. La leggenda del basket, Kobe Bryant, \u00e8 morto in un incidente di elicottero in California, nella contea di Los Angeles. Il 41enne, mitica guardia dei Lakers, era a bordo del suo elicottero privato con almeno altre tre persone, pi\u00f9 il pilota. Tra le cinque vittime dello schianto dell'elicottero in cui ha perso la vita Kobe Bryant c'\u00e8 anche la figlia della leggenda del basket Gianna Maria.\n\nLo riporta il sito Tmz, che per primo ha dato notizia dell'incidente. Il velivolo ha preso fuoco dopo lo schianto a terra. Secondo Tmz, il sito che ha dato la notizia, a bordo non c\u2019era la moglie, Vanessa, n\u00e8 alcuno dei suoi figli. Considerato uno dei migliori giocatori della storia del basket, Kobe Bryant \u00e8 uno dei sette giocatori ad aver segnato oltre 30.000 punti carriera.\n\nL\u2019incidente \u00e8 avvenuto attorno intorno alle 10 del mattino, sulle colline di Calabasas, nella contea di los Angeles, nel sud della California. Oltre alla moglie, Bryant lascia tre figlie, tutte femmine: Gianna, Natalia, Bianca e la piccola Capri, nata a giugno. Gianna sta seguendo le orme del padre ed \u00e8 considerata una promettente cestista. Kobe Bryan aveva fatto la sua intera carriera con i Lakers, vincendo cinque campionati Nba e 18 titoli All-Star prima di ritirarsi nel 2016.\n\nEra stato anche due volte oro olimpico, aiutando l\u2019equipe statunitense delle star Nba a ottenere il titolo nel 2008 a Pechino e nel 2012 a Londra. Nel 2018 aveva anche vinto un Oscar per il film breve, \u2019Dear Basketball\u2019. Kobe Bryant aveva sempre amato gli spostamenti in elicottero e quando giocava per i Lakers usava il suo Sikorsky S-76 per trasferirsi dalla sua villa di Newport Beach fino allo Staples Center di Los Angeles.\n\nDopo il suo ritiro, nel 2016, i Lakers avevano ritirato entrambe le maglie usate da Kobe Bryant, la 8 e ala 24, un onore mai riservato ad altri giocatori della franchigia californiana. Poche ore prima della tragedia, Bryant si era congratulato con LeBron James che a Philadelphia lo aveva superato nella classifica dei migliori realizzatori di tutti i tempi della storia Lakers issandosi al terzo posto assoluto della stoprioa dell\u2019Nba. \u00abGrande rispetto per mio fratello King James\u00bb, aveva twittato Kobe. Le cause dell\u2019incidente non sono chiare.", "keywords": [], "meta_keywords": [""], "tags": [], "authors": [], "publish_date": "Sun Jan 26 00:00:00 2020", "summary": "", "article_html": "", "meta_description": "Tragedia nel mondo dell\u2019Nba e dello sport. La leggenda del basket, Kobe Bryant, \u00e8 morto in un incidente di elicottero in California, nella contea di Los Angeles. Il 41enne, mitica guardia dei Lakers, era a bordo del suo elicottero privato con almeno altre tre persone tra cui la figlia Gianna, pi\u00f9 il pilota.", "meta_lang": "it", "meta_favicon": "https://www.gelestatic.it/cless/mobile/gazzettadimodena/2015-v1/img/favicon.ico", "meta_data": {"robots": "index", "description": "Tragedia nel mondo dell\u2019Nba e dello sport. La leggenda del basket, Kobe Bryant, \u00e8 morto in un incidente di elicottero in California, nella contea di Los Angeles. Il 41enne, mitica guardia dei Lakers, era a bordo del suo elicottero privato con almeno altre tre persone tra cui la figlia Gianna, pi\u00f9 il pilota.", "viewport": "width=device-width, initial-scale=1.0", "title": "Los Angeles. Cade elicottero muore Kobe Bryant. Tra le vittime anche la figlia Gianna - cronaca - Gazzetta di Modena", "thumb": "https://gazzettadimodena.gelocal.it/image/contentid/policy:1.38385584:1580068236/Kobe_Bryant_Dec_2014.jpg?f=detail_558&h=720&w=1280&$p$f$h$w=c4203e2", "edition": "modena", "article": {"published_time": "2020-01-26", "modified_time": "2020-01-26", "section": "gazzettadimodena cronaca", "publisher": "https://www.facebook.com/gazzettadimodena", "content_tier": "metered"}, "twitter": {"card": "summary_large_image", "site": "@gazzettamodena", "title": "Los Angeles. Cade elicottero muore Kobe Bryant. Tra le vittime anche la figlia Gianna", "description": "Tragedia nel mondo dell\u2019Nba e dello sport. La leggenda del basket, Kobe Bryant, \u00e8 morto in un incidente di elicottero in California, nella contea di Los Angeles. Il 41enne, mitica guardia dei Lakers, era a bordo del suo elicottero privato con almeno altre tre persone tra cui la figlia Gianna, pi\u00f9 il pilota.", "image": "https://gazzettadimodena.gelocal.it/image/contentid/policy:1.38385584:1580068236/Kobe_Bryant_Dec_2014.jpg?f=detail_558&h=720&w=1280&$p$f$h$w=c4203e2", "url": "https://gazzettadimodena.gelocal.it/modena/cronaca/2020/01/26/news/los-angeles-tragedia-cade-elicottero-muore-la-star-del-basket-kobe-bryant-1.38385580"}, "fb": {"app_id": 185543871509596}, "og": {"site_name": "Gazzetta di Modena", "type": "article", "title": "Los Angeles. Cade elicottero muore Kobe Bryant. Tra le vittime anche la figlia Gianna", "description": "Tragedia nel mondo dell\u2019Nba e dello sport. La leggenda del basket, Kobe Bryant, \u00e8 morto in un incidente di elicottero in California, nella contea di Los Angeles. Il 41enne, mitica guardia dei Lakers, era a bordo del suo elicottero privato con almeno altre tre persone tra cui la figlia Gianna, pi\u00f9 il pilota.", "image": "https://gazzettadimodena.gelocal.it/image/contentid/policy:1.38385584:1580068236/Kobe_Bryant_Dec_2014.jpg?f=detail_558&h=720&w=1280&$p$f$h$w=c4203e2", "url": "https://gazzettadimodena.gelocal.it/modena/cronaca/2020/01/26/news/los-angeles-tragedia-cade-elicottero-muore-la-star-del-basket-kobe-bryant-1.38385580"}, "format-detection": "telephone=no"}, "canonical_link": "https://gazzettadimodena.gelocal.it/modena/cronaca/2020/01/26/news/los-angeles-tragedia-cade-elicottero-muore-la-star-del-basket-kobe-bryant-1.38385580"}