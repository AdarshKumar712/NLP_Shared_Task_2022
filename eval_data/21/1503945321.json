{"source_url": "https://web.archive.org", "url": "https://web.archive.org/web/20200126005151id_/https://wiadomosci.wp.pl/tajemniczy-wirus-z-chin-wstrzasajace-relacje-z-wuhan-miasto-buduje-nowy-szpital-dla-1000-pacjentow-6471185440139393a", "title": "Tajemniczy wirus z Chin. Wstrz\u0105saj\u0105ce relacje z Wuhan. Miasto buduje nowy szpital dla 1000 pacjent\u00f3w", "top_image": "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmIBYWZ1AX48fAV_ZmpVYDM9WCMza0Eia3QDfGV0B350eBxjYnUJd3R0BH9lakY7LCxfYD41Vmw5", "meta_img": "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmIBYWZ1AX48fAV_ZmpVYDM9WCMza0Eia3QDfGV0B350eBxjYnUJd3R0BH9lakY7LCxfYD41Vmw5", "images": ["https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWBwSXpxYlVgIzVYIyNjQSJ7dwF9fXoJeGZ8B2N1fQd7YXEEfXN7Hn9td0l_fX8fPjoiEzM=", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWF1SXt0YlVgIzVYIyNjQSJ7cAJ9dnkJf2Z8HGN2fQB8YHICfXV8Hn9td0l_fX8fPjoiEzM=", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWF1SXt0YlVgIzVYIyNjQSJ7cAV4cH8CeGRxHGN8fQJ6bHYJenNiAHdmPQB3dmNBIDNnTA==", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWF1SXt0YlVgIzVYIyNjQSJ7cgd5c34Je2N8HGN2fAB9YnEHdnB1Hn9td0l_fX8fPjoiEzM=", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWBwSXpxYlVgIzVYIyNjQSJ7cAV4cH8CeGRxHGN8fQJ6bHYJenNiAHdmPQB3dmNBIDNnTA==", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWF1SXt0YlVgIzVYIyNjQSJ7dAh_cHgGeWN8A2NpfgZ4ZXYJdnR9Hn9td0l_fX8fPjoiEzM=", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWBwSXpxYlVgIzVYIyNjQSJ7cgd5c34Je2N8HGN2fAB9YnEHdnB1Hn9td0l_fX8fPjoiEzM=", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWF1SXt0YlVgIzVYIyNjQSJ7dAJ-dXoHfWFzCGNpfAN4ZX0EeHN5BmEkKVAtISVeIjAgQ2A0I1ZsKQ==", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWBwSXpxYlVgIzVYIyNjQSJ7cAJ9dnkJf2Z8HGN2fQB8YHICfXV8Hn9td0l_fX8fPjoiEzM=", "data:image/png;base64,iVBORw0KGgoAAAANSUhEUgAAAAoAAAAKCAMAAAC67D+PAAAAA1BMVEX86eg6yZWBAAAAC0lEQVR4AWOgKwAAAG4AAfBdB/0AAAAASUVORK5CYII=", "https://wiadomosci.wp.pl/NTE1NDM1YTUkUzh3YkpsIGcLbCAiE2J2MBN0ZmJDemB2A3twewR_YWpCJis6Hyk9Iw49NjsMOT0kVSEpIkItPWNQLTAkXiBpL0IhIisXPjh4QS8vIhc4aXAfemYw", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWBwSXpxYlVgIzVYIyNjQSJ7cwh9dXkCfmV3HHxzdAZ5bXcJf2t8CHwsdAh8aj1fKXY4", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWBwSXpxYlVgIzVYIyNjQSJ7dwh9fHUFd2F3HH1zfQR7ZHQIYXV0AzZlfANgNCNWbCk=", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWF1SXt0YlVgIzVYIyNjQSJ7dAV9cXQCd21xBWNpfAF2bX0CfnJ1AWFlfAM2dXQDYCQrVmw5", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWJxBTZweARhMGtGPi0gVmAkKR53dn8Af2J1AXtpYAd-bHwBd3F8AGEjMFkvKmNbPjNnTA==", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWBwSXpxYlVgIzVYIyNjQSJ7dAh_cHgGeWN8A2NpfgZ4ZXYJdnR9Hn9td0l_fX8fPjoiEzM=", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWF1SXt0YlVgIzVYIyNjQSJ7fAB9cXQEf2B8HGN1dQh8ZXMBe3Z8Hn9td0l_fX8fPjoiEzM=", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWFzSXpxYlhgIzUfPihiUGE9akI6I2JBJTJqUylqPV8pdjg=", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWBwSXpxYlVgIzVYIyNjQSJ7dAJ-dXoHfWFzCGNpfAN4ZX0EeHN5BmEkKVAtISVeIjAgQ2A0I1ZsKQ==", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmIBYWZ1AX48fAV_ZmpVYDM9WCMza0Eia3QDfGV0B350eBxjYnUJd3R0BH9lakY7LCxfYD41Vmw5", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWF1SXt0YlVgIzVYIyNjQSJ7dwh9fHUFd2F3HH1zfQR7ZHQIYXV0AzZlfANgNCNWbCk=", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWF1SXt0YlVgIzVYIyNjQSJ7dwF9fXoJeGZ8B2N1fQd7YXEEfXN7Hn9td0l_fX8fPjoiEzM=", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWF1SXt0YlVgIzVYIyNjQSJ7cwh9dXkCfmV3HHxzdAZ5bXcJf2t8CHwsdAh8aj1fKXY4", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWBwSXpxYlVgIzVYIyNjQSJ7dAV9cXQCd21xBWNpfAF2bX0CfnJ1AWFlfAM2dXQDYCQrVmw5", "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWBwSXpxYlVgIzVYIyNjQSJ7fAB9cXQEf2B8HGN1dQh8ZXMBe3Z8Hn9td0l_fX8fPjoiEzM="], "movies": [], "text": "WP Wiadomo\u015bci Poczta WP Pilot Program TV Menu Polska\n\nPolska \u015awiat\n\n\u015awiat Spo\u0142ecze\u0144stwo\n\nSpo\u0142ecze\u0144stwo Polityka\n\nPolityka Bezpiecze\u0144stwo\n\nBezpiecze\u0144stwo Edukacja\n\nEdukacja Tylko w WP\n\nTylko w WP Innowacje\n\nInnowacje #Dzie\u0144dobryWP\n\n#Dzie\u0144dobryWP Wideo\n\nWideo Najnowsze Polska \u015awiat Spo\u0142ecze\u0144stwo Polityka Bezpiecze\u0144stwo Edukacja Tylko w WP Innowacje #Dzie\u0144dobryWP Wideo Najnowsze koronawirus + 4 2019-nCoVchinywuhanusa oprac. Violetta Baran 24-01-2020 (18:02) Tajemniczy wirus z Chin. Wstrz\u0105saj\u0105ce relacje z Wuhan. Miasto buduje nowy szpital dla 1000 pacjent\u00f3w 26 os\u00f3b nie \u017cyje, ponad 840 jest zaka\u017conych. To najnowszy bilans ofiar koronawirusa 2019-nCoV, kt\u00f3ry pojawi\u0142 si\u0119 w Wuhan w Chinach. W\u0142adze obj\u0119\u0142y ju\u017c kwarantann\u0105 13 miast, nie zapobieg\u0142o to jednak rozprzestrzenianiu si\u0119 wirusa. W USA odnotowano ju\u017c drugi potwierdzony przypadek zara\u017cenia wirusem, 63 osoby znajduj\u0105 si\u0119 pod obserwacj\u0105. G\u0142osuj G\u0142osuj Podziel si\u0119 Opinie Wuhan. Wci\u0105\u017c przybywa zaka\u017conych nowym koronawirusem (East News, Fot: CHINE NOUVELLE/SIPA) Wirus, kt\u00f3ry zaatakowa\u0142 po raz pierwszy pod koniec grudnia w Wuhan w prowincji Hubei \u015brodkowych Chinach, rozprzestrzenia si\u0119 w szybkim tempie. To sprawi\u0142o, \u017ce chi\u0144skie w\u0142adze \"zamykaj\u0105\" kolejne miasta w tej prowincji. Wstrzymany w nich jest transport publiczny, zamkni\u0119te s\u0105 stacje kolejowe i lotniska, nie kursuj\u0105 promy. Na drogach wyjazdowych ustawiono policyjne posterunki. Policja kontroluje wszystkie samochody, ale na razie nie blokuje wyjazdu z miasta. W wielu miastach odwo\u0142ano imprezy zwi\u0105zane z chi\u0144skim Nowym Rokiem. Od soboty ma by\u0107 tak\u017ce zamkni\u0119ta cz\u0119\u015b\u0107 Wielkiego Muru znajduj\u0105ca si\u0119 w pobli\u017cu Pekinu. Dyrekcja kompleksu Zakazanego Miasta, gdzie znajduje si\u0119 dawny pa\u0142ac cesarski dynastii Ming i Qing og\u0142osi\u0142a w pi\u0105tek, \u017ce w sobot\u0119 i w niedziel\u0119 obiekt b\u0119dzie zamkni\u0119ty dla zwiedzaj\u0105cych. Zamkni\u0119to tak\u017ce kilka \u015bwi\u0105ty\u0144, w kt\u00f3rych wierni sk\u0142adaj\u0105 ofiary z okazji Nowego Roku. Tymczasem w sieci pojawiaj\u0105 si\u0119 zdj\u0119cia i filmy, kt\u00f3re maj\u0105 rzekomo pochodzi\u0107 z Wuhan. Wida\u0107 na nich ludzi mdlej\u0105cych na ulicy, le\u017c\u0105ce na szpitalnych korytarzach cia\u0142a, kt\u00f3rymi nie ma si\u0119 kto zaj\u0105\u0107. O tym, \u017ce sytuacja jest bardzo powa\u017cna, a liczba chorych mo\u017ce by\u0107 znacznie wy\u017csza, ni\u017c podaj\u0105 oficjalnie chi\u0144skie w\u0142adze, mo\u017ce \u015bwiadczy\u0107 fakt, \u017ce zdecydowano si\u0119 na budow\u0119 nowego szpitala w Wuhan. Ma on powsta\u0107 w 10 dni i pomie\u015bci\u0107 1000 chorych. Po epidemii ma zosta\u0107 zburzony. Podobny szpital zbudowano w Chinach podczas epidemii SARS. Wyleczono w nim oko\u0142o 700 z blisko 5 tys. zara\u017conych w ca\u0142ym kraju pacjent\u00f3w. Chi\u0144ska armia wys\u0142a\u0142a do Wuhan 40 lekarzy i sanitariuszy, kt\u00f3rzy maj\u0105 pom\u00f3c personelowi medycznemu w tym mie\u015bcie. To informacja przekazana przez oficjalne chi\u0144skie media. W sieciach spo\u0142eczno\u015bciowych pojawiaj\u0105 si\u0119 jednak nagrania z \u017co\u0142nierzami pilnuj\u0105cymi dworca kolejowego w mie\u015bcie czy te\u017c wysiadaj\u0105cymi z samolotu na lotnisku w Wuhan. Autentyczno\u015b\u0107 tych nagra\u0144 nie zosta\u0142a jednak potwierdzona. \u015awiatowa Organizacja Zdrowia nie og\u0142osi\u0142a wczoraj stanu globalnego zagro\u017cenia koronawirusem 2019-nCoV. Przyzna\u0142a jednak, \u017ce sytuacja jest dynamiczna i bacznie obserwowana przez ekspert\u00f3w tej organizacji. Wiadomo ju\u017c, jak wygl\u0105da nowy wirus. Chi\u0144skie Centrum Zapobiegania i Kontroli Chor\u00f3b opublikowa\u0142o \"portret\" koronawirusa wykonany przy pomocy mikroskopu elektronowego. Chinese Center for Disease Control and Prevention Podziel si\u0119 Tymczasem wirus rozprzestrzenia si\u0119 po \u015bwiecie. Poza Chinami koronawirusa wykryto te\u017c w Tajlandii, Korei Po\u0142udniowej, Singapurze i Arabii Saudyjskiej (po jednej osobie zaka\u017conej w ka\u017cdym kraju), a tak\u017ce w Wietnamie oraz Japonii (po dwa przypadki). Drugi przypadek zaka\u017cenia tym wirusem odnotowano tak\u017ce w USA. 63 inne osoby obj\u0119te s\u0105 obserwacj\u0105. Naukowcy z ameryka\u0144skich Narodowych Instytut\u00f3w Zdrowia przekonuj\u0105, analizuj\u0105c do\u015bwiadczenia zwi\u0105zane z wybuchem epidemii SARS i MERS, \u017ce szczepionka przeciwko nowemu koronawirusowi mo\u017ce powsta\u0107 najwcze\u015bniej za trzy miesi\u0105ce. \u0179r\u00f3d\u0142o: tass.ru, reuters.com, bbc.com Podziel si\u0119 opini\u0105 Share WP wiadomo\u015bci wiadomo\u015bci B\u0105d\u017a z nami na bie\u017c\u0105co tick Lubi\u0119 to na Facebooku Komentarze :\n\n\n\n", "keywords": [], "meta_keywords": ["koronawirus", "2019-nCoV", "chiny", "wuhan", "usa"], "tags": ["Klaudia Jachira", "wuhan", "Wiosna Roberta Biedronia", "chiny", "Chiny", "Wojciech Cejrowski", "USA", "Adolf Hitler", "W\u0142odzimierz Lenin", "J\u00f3zef Pi\u0142sudski", "PRL", "Olga Tokarczuk", "Wyniki Lotto", "Hiszpania", "Rosja", "Jerozolima", "Wypadki samochodowe", "Promocje", "2019-nCoV", "Niemcy", "Francja", "Gazetki Rossmann", "usa", "Wiadomo\u015bci o smogu", "koronawirus", "Turcja", "Szymon Ho\u0142ownia"], "authors": ["Oprac. Violetta Baran"], "publish_date": "Fri Jan 24 17:02:00 2020", "summary": "", "article_html": "", "meta_description": "26 os\u00f3b nie \u017cyje, ponad 840 jest zaka\u017conych. To najnowszy bilans ofiar koronawirusa 2019-nCoV, kt\u00f3ry pojawi\u0142 si\u0119 w Wuhan w Chinach.  W\u0142adze obj\u0119\u0142y ju\u017c kwarantann\u0105 13 miast, nie zapobieg\u0142o to jednak rozprzestrzenianiu", "meta_lang": "pl", "meta_favicon": "https://wiadomosci.wp.pl/NTE1NDM1YTUkUzh3YkpsC2cLbBsSbhELGm4RGxJuEQsabhEbEm4RCxpuERsSbhELGm4RGxJuEQsabhEbEm4RCxpuERsSbhELGm4RGxJuEQsabhEbEm4RCxpuERsSbhELGm4RGxJuEQsabhEbEm4RCxpuERsSbhELGm4RGxJuEQsabhEbEm4RCxpuERsSbhELGm4RGxJuEQsabhEbEm4RCxpuERsSbhELGm4RGxJuEQsabhEbEm4RCxpuERsSbhELGm4RGxJuEQsabhEbEm4RCxpuERsSbhELGm4RGxJuEQsabhEbEm4RCxpuERsSbhELGm4RGxJuEQsabhEbEm4RCxpuERsSbhELGm4RGxJuEQsabhEbEm4RCxpuERsSbhELGm4RGxJuEXZpEztmdxNhJzFQOi0uHn16ch98cHgefmV1CH8ldQd4N3cHKHV6BS1lcQV8fXUCKmV3Ay0iKAFgPSZebDk=", "meta_data": {"gaf": "brocsbpn", "og": {"site_name": "wiadomosci.wp.pl", "locale": "pl_PL", "url": "https://wiadomosci.wp.pl/tajemniczy-wirus-z-chin-wstrzasajace-relacje-z-wuhan-miasto-buduje-nowy-szpital-dla-1000-pacjentow-6471185440139393a", "type": "article", "title": "Tajemniczy wirus z Chin. Wstrz\u0105saj\u0105ce relacje z Wuhan. Miasto buduje nowy szpital dla 1000 pacjent\u00f3w", "description": "26 os\u00f3b nie \u017cyje, ponad 840 jest zaka\u017conych. To najnowszy bilans ofiar koronawirusa 2019-nCoV, kt\u00f3ry pojawi\u0142 si\u0119 w Wuhan w Chinach.  W\u0142adze obj\u0119\u0142y ju\u017c kwarantann\u0105 13 miast, nie zapobieg\u0142o to jednak rozprzestrzenianiu", "image": "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmIBYWZ1AX48fAV_ZmpVYDM9WCMza0Eia3QDfGV0B350eBxjYnUJd3R0BH9lakY7LCxfYD41Vmw5"}, "fb": {"app_id": 196956980412461, "pages": 881296251984605}, "twitter": {"site": "@wirtualnapolska", "domain": "wiadomosci.wp.pl", "card": "summary_large_image", "url": "https://wiadomosci.wp.pl/tajemniczy-wirus-z-chin-wstrzasajace-relacje-z-wuhan-miasto-buduje-nowy-szpital-dla-1000-pacjentow-6471185440139393a", "description": "26 os\u00f3b nie \u017cyje, ponad 840 jest zaka\u017conych. To najnowszy bilans ofiar koronawirusa 2019-nCoV, kt\u00f3ry pojawi\u0142 si\u0119 w Wuhan w Chinach.  W\u0142adze obj\u0119\u0142y ju\u017c kwarantann\u0105 13 miast, nie zapobieg\u0142o to jednak rozprzestrzenianiu", "image": "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmIBYWZ1AX48fAV_ZmpVYDM9WCMza0Eia3QDfGV0B350eBxjYnUJd3R0BH9lakY7LCxfYD41Vmw5"}, "google-site-verification": "RCgsopChr4I-gwsar6utLms3HxO6lrgw6GO3SfzHsQg", "keywords": "koronawirus, 2019-nCoV, chiny, wuhan, usa", "article": {"publisher": "https://www.facebook.com/wiadomosciwppl", "published_time": "2020-01-24T17:02:00.000Z", "modified_time": "2020-01-24T18:07:10.000Z"}, "artice": {"tag": "koronawirus, 2019-nCoV, chiny, wuhan, usa"}, "news_keywords": "koronawirus, 2019-nCoV, chiny, wuhan, usa", "author": "oprac. Violetta Baran", "description": "26 os\u00f3b nie \u017cyje, ponad 840 jest zaka\u017conych. To najnowszy bilans ofiar koronawirusa 2019-nCoV, kt\u00f3ry pojawi\u0142 si\u0119 w Wuhan w Chinach.  W\u0142adze obj\u0119\u0142y ju\u017c kwarantann\u0105 13 miast, nie zapobieg\u0142o to jednak rozprzestrzenianiu", "msapplication-TileImage": "https://v.wpimg.pl/NTE1NDM1YTUkUzh3YkpsIGcLbC0kE2J2MBN0ZmJ-YWVxBTZ1eQVhMGtGPi0gVmAkKR5_dX8HfWdxB3lzYAh6bHcBeHN4CWEyJEcnJyJfESA3UCA3PVA8MStFEXV0AzZlfANgNCNWbCk=", "theme-color": "#e1261c"}, "canonical_link": "https://wiadomosci.wp.pl/tajemniczy-wirus-z-chin-wstrzasajace-relacje-z-wuhan-miasto-buduje-nowy-szpital-dla-1000-pacjentow-6471185440139393a"}