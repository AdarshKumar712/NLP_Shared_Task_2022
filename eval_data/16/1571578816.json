{"source_url": "https://www.ilsussidiario.net", "url": "https://www.ilsussidiario.net/news/taekwondowon-corea-del-sud-la-patria-del-taekwondo-pechino-express/2006872/", "title": "Taekwondowon, Corea del Sud/ La patria del taekwondo (Pechino Express)", "top_image": "https://cdnx.ilsussidiario.net/wp-content/uploads/2020/04/07/taekwondowon_pechino_express_2020_facebook.jpg", "meta_img": "https://cdnx.ilsussidiario.net/wp-content/uploads/2020/04/07/taekwondowon_pechino_express_2020_facebook.jpg", "images": ["https://cdnx.ilsussidiario.net/wp-content/themes/ilsussidiario_theme/assets/images/logo.png", "https://cdnx.ilsussidiario.net/wp-content/uploads/2020/04/07/taekwondowon_pechino_express_2020_facebook.jpg", "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"], "movies": [], "text": "Taekwondowon \u00e8 la tappa finale di \u201cPechino Express 2020 \u2013 Le stagioni dell\u2019Oriente\u201c, il programma di successo condotto da Costantino della Gherardesca e trasmesso marted\u00ec 7 aprile 2020 alle ore 21.20 su Rai2. Tutto pronto per il gran finale che decreter\u00e0 la coppia vincitrice dell\u2019ottava edizione dell\u2019adventure game, prodotto da Rai2 in collaborazione con Banijay Italia. Chi vincer\u00e0 tra le quattro coppie di finalisti rimasti in gara. Ricordiamo che a giocarsi la vittoria finale saranno: le Collegiali (Nicole Rossi e Jennifer Poni), i Gladiatori (Max Giusti e Marco Mazzocchi), le Top (Ema Kovac e Dayane Mello) e i Wedding Planner (Enzo Miccio e Carolina Gianuzzi). Per il gran finale le quattro coppie di finalisti dovranno lasciare la Cina per arrivare in Corea del Sud; ad attenderli un percorso di 352 chilometri che inizier\u00e0 da Busan con una sosta intermedia a Namwon. La tappa da raggiungere \u00e8 Taekwondowon dove ad attenderli ci sar\u00e0 Costantino della Gherardesca pronto a proclamare la coppia vincitrice. I finalisti, infatti, sono attesi a Taekwondowon, un\u2019attrazione turistica nella Contea di Muju, Corea del Sud. Considerata come la patria del taekwondo, Taekwondowon \u00e8 un luogo e un parco di taekwondo che ha ospitato i Campionati mondiali di Taekwondo 2017.\n\nTaekwondowon, parco di taekwondo\n\nTaekwondowon \u00e8 un luogo davvero unico dove \u00e8 possibile praticare un vero e proprio cambiamento personale. Qui, infatti, \u00e8 possibile cercare di coltivare lo spirito del taekwondo tramite l\u2019allenamento fisico e la ricerca infinita di padronanza di questa forma di arti marziali. All\u2019interno di questa struttura che ha ospitato i Campionati mondiali di Taekwondo 2017, \u00e8 possibile seguire una serie di corsi e programmi aperti a tutti quelli che vogliono formare il proprio corpo e la propria mente tramite il taekewondo, un\u2019arte marziale coreana e uno sport da combattimento nato fra gli anni \u201940 e \u201950 del \u2018900 e basato principalmente sull\u2019uso di tecniche di calcio. Un\u2019esperienza unica nel suo genero che attira ogni anno tantissime persone da ogni parte del mondo.\n\n\n\n\u00a9 RIPRODUZIONE RISERVATA", "keywords": [], "meta_keywords": [""], "tags": ["Tags"], "authors": ["Https", "Www.Ilsussidiario.Net Autori Emanuele-Ambrosio"], "publish_date": "Tue Apr  7 17:00:58 2020", "summary": "", "article_html": "", "meta_description": "Taekwondowon park in Corea del Sud \u00e8 la tappa finale di Pechino Express 2020, il reality game condotto da Costantino della Gherardesca su Rai2", "meta_lang": "it", "meta_favicon": "https://cdnx.ilsussidiario.net/wp-content/themes/ilsussidiario_theme/assets/images/favicons/apple-icon-57x57.png", "meta_data": {"google-site-verification": "-jXQSc-cW700pGu1_4TMi1htwMbbe9Af-qY1gEIjiYQ", "viewport": "width=device-width, initial-scale=1.0", "referrer": "unsafe-url", "msapplication-TileColor": "#ef8517", "msapplication-TileImage": "https://cdnx.ilsussidiario.net/wp-content/themes/ilsussidiario_theme/assets/images/favicons/ms-icon-144x144.png", "theme-color": "#ef8517", "author": "https://www.ilsussidiario.net/autori/emanuele-ambrosio/", "publisher": "https://www.ilsussidiario.net", "description": "Taekwondowon park in Corea del Sud \u00e8 la tappa finale di Pechino Express 2020, il reality game condotto da Costantino della Gherardesca su Rai2", "robots": "index, follow", "og": {"locale": "it_IT", "type": "article", "title": "Taekwondowon, Corea del Sud/ La\u00a0patria del taekwondo (Pechino Express)", "description": "Taekwondowon park in Corea del Sud \u00e8 la tappa finale di Pechino Express 2020, il reality game condotto da Costantino della Gherardesca su Rai2", "url": "https://www.ilsussidiario.net/news/taekwondowon-corea-del-sud-la-patria-del-taekwondo-pechino-express/2006872/", "site_name": "IlSussidiario.net", "updated_time": "2020-04-07T14:05:44+00:00", "image": {"identifier": "https://cdnx.ilsussidiario.net/wp-content/uploads/2020/04/07/taekwondowon_pechino_express_2020_facebook.jpg", "secure_url": "https://cdnx.ilsussidiario.net/wp-content/uploads/2020/04/07/taekwondowon_pechino_express_2020_facebook.jpg", "width": 1280, "height": 600, "alt": "Taekwondowon Pechino Express 2020"}}, "article": {"publisher": "https://www.facebook.com/ilSussidiarionet/", "section": "Cinema Televisione e Media", "published_time": "2020-04-07T17:00:58+00:00", "modified_time": "2020-04-07T14:05:44+00:00"}, "twitter": {"card": "summary", "description": "Taekwondowon park in Corea del Sud \u00e8 la tappa finale di Pechino Express 2020, il reality game condotto da Costantino della Gherardesca su Rai2", "title": "Taekwondowon, Corea del Sud/ La\u00a0patria del taekwondo (Pechino Express)", "site": "@ilsussidiario", "image": "https://cdnx.ilsussidiario.net/wp-content/uploads/2020/04/07/taekwondowon_pechino_express_2020_facebook.jpg", "creator": "@ilsussidiario"}}, "canonical_link": "https://www.ilsussidiario.net/news/taekwondowon-corea-del-sud-la-patria-del-taekwondo-pechino-express/2006872/"}