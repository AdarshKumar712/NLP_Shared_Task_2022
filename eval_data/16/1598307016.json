{"source_url": "https://web.archive.org", "url": "https://web.archive.org/web/20210203232901id_/https://www.haberler.com/tir-otomobile-carpti-2-arkadas-yasamini-yitirdi-13193410-haberi/", "title": "TIR, otomobile \u00e7arpt\u0131; 2 arkada\u015f ya\u015fam\u0131n\u0131 yitirdi", "top_image": "https://foto.haberler.com/haber/2020/05/06/tir-otomobile-carpti-2-arkadas-yasamini-yitir-13193410_amp.jpg", "meta_img": "https://foto.haberler.com/haber/2020/05/06/tir-otomobile-carpti-2-arkadas-yasamini-yitir-13193410_amp.jpg", "images": ["https://foto.haberler.com/haber/2020/05/06/tir-otomobile-carpti-2-arkadas-yasamini-yitir-13193410_amp.jpg", "https://web.archive.org/static/img/tasarim/bosluk.gif", "https://foto.haberler.com/haber/2020/05/06/tir-otomobile-carpti-2-arkadas-yasamini-yitir-13193410_o.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://www.haberler.com/static/images/haberler.com.png"], "movies": [], "text": "TIR, otomobile \u00e7arpt\u0131; 2 arkada\u015f ya\u015fam\u0131n\u0131 yitirdi\n\nMU\u011eLA'n\u0131n Seydikemer il\u00e7esinde, kav\u015fakta TIR'\u0131n \u00e7arpt\u0131\u011f\u0131 otomobildeki emekli \u00f6\u011fretmen Hilmi Sert (60) ile arkada\u015f\u0131 Canser Zeytinci (62) ya\u015fam\u0131n\u0131 yitirdi.\n\nKaza, d\u00fcn gece Mu\u011fla- Antalya karayolunun Seydikemer- Sakl\u0131kent kav\u015fa\u011f\u0131nda meydana geldi. Mu\u011fla'n\u0131n Fethiye il\u00e7esi y\u00f6n\u00fcnden Antalya y\u00f6n\u00fcne giden Ahmet K. y\u00f6netimindeki 34 FF 7787 plakal\u0131 TIR, Antalya'n\u0131n Ka\u015f il\u00e7esine ba\u011fl\u0131 Aklar Mahallesi'ne gitmek \u00fczere kav\u015faktan d\u00f6n\u00fc\u015f yapan emekli \u00f6\u011fretmen Hilmi Sert y\u00f6netimindeki 07 D 4341 plakal\u0131 otomobile \u00e7arpt\u0131. Kazada otomobil s\u00fcr\u00fcc\u00fcs\u00fc 2 \u00e7ocuk babas\u0131 Hilmi Sert ile yan\u0131ndaki arkada\u015f\u0131 5 \u00e7ocuk babas\u0131 Canser Zeytinci a\u011f\u0131r yaraland\u0131. Yaral\u0131lara ilk m\u00fcdahale olay yerine gelen sa\u011fl\u0131k ekibi taraf\u0131ndan yap\u0131ld\u0131. Ambulansla Fethiye Devlet Hastanesi'ne g\u00f6t\u00fcr\u00fclen yaral\u0131lar, m\u00fcdahaleye ra\u011fmen ya\u015fam\u0131n\u0131 yitirdi.\u0130ki arkada\u015f\u0131n cenazesi otopsi i\u00e7in Mu\u011fla Adli T\u0131p Kurumu'na g\u00f6nderildi. Sert ve Zeytinci'nin yar\u0131n Antalya'n\u0131n Ka\u015f il\u00e7esine ba\u011fl\u0131 Aklar Mahallesi'nde topra\u011fa verilece\u011fi \u00f6\u011frenildi.\n\nKaynak: Demir\u00f6ren Haber Ajans\u0131", "keywords": [], "meta_keywords": ["Mu\u011fla", "G\u00fcncel", "Mu\u011fla"], "tags": [], "authors": [], "publish_date": "Wed May  6 12:58:39 2020", "summary": "", "article_html": "", "meta_description": "MU\u011eLA'n\u0131n Seydikemer il\u00e7esinde, kav\u015fakta TIR'\u0131n \u00e7arpt\u0131\u011f\u0131 otomobildeki emekli \u00f6\u011fretmen Hilmi Sert (60) ile arkada\u015f\u0131 Canser Zeytinci (62) ya\u015fam\u0131n\u0131 yitirdi.", "meta_lang": "tr", "meta_favicon": "https://www.haberler.com/static/images/touch-icon-iphone.png", "meta_data": {"image": "https://foto.haberler.com/haber/2020/05/06/tir-otomobile-carpti-2-arkadas-yasamini-yitir-13193410_amp.jpg", "description": "MU\u011eLA'n\u0131n Seydikemer il\u00e7esinde, kav\u015fakta TIR'\u0131n \u00e7arpt\u0131\u011f\u0131 otomobildeki emekli \u00f6\u011fretmen Hilmi Sert (60) ile arkada\u015f\u0131 Canser Zeytinci (62) ya\u015fam\u0131n\u0131 yitirdi.", "keywords": "Mu\u011fla, G\u00fcncel, Mu\u011fla", "robots": "max-image-preview:large", "medium": "news", "dateCreated": "2020-05-06T12:58:39+03:00", "dateUpdated": "2020-05-06T12:58:49+03:00", "msapplication-starturl": "https://www.haberler.com", "og": {"url": "https://www.haberler.com/tir-otomobile-carpti-2-arkadas-yasamini-yitirdi-13193410-haberi/", "site_name": "Haberler.com", "locale": "tr_TR", "type": "article", "title": "TIR, otomobile \u00e7arpt\u0131; 2 arkada\u015f ya\u015fam\u0131n\u0131 yitirdi", "description": "MU\u011eLA'n\u0131n Seydikemer il\u00e7esinde, kav\u015fakta TIR'\u0131n \u00e7arpt\u0131\u011f\u0131 otomobildeki emekli \u00f6\u011fretmen Hilmi Sert (60) ile arkada\u015f\u0131 Canser Zeytinci (62) ya\u015fam\u0131n\u0131 yitirdi.", "image": {"identifier": "https://foto.haberler.com/haber/2020/05/06/tir-otomobile-carpti-2-arkadas-yasamini-yitir-13193410_amp.jpg", "alt": "TIR, otomobile \u00e7arpt\u0131; 2 arkada\u015f ya\u015fam\u0131n\u0131 yitirdi", "secure_url": "https://foto.haberler.com/haber/2020/05/06/tir-otomobile-carpti-2-arkadas-yasamini-yitir-13193410_amp.jpg", "width": 1200, "height": 974, "type": "image/jpeg"}}, "article": {"author": "Haberler.com", "content_tier": "free", "section": "G\u00fcncel", "published_time": "2020-05-06T12:58:39+03:00", "modified_time": "2020-05-06T12:58:49+03:00"}, "fb": {"pages": 130833686950210, "app_id": 1094461860619988, "page_id": 116642265047044}, "twitter": {"card": "summary_large_image", "site": "@Haberler", "url": "https://www.haberler.com/tir-otomobile-carpti-2-arkadas-yasamini-yitirdi-13193410-haberi/", "title": "TIR, otomobile \u00e7arpt\u0131; 2 arkada\u015f ya\u015fam\u0131n\u0131 yitirdi", "description": "MU\u011eLA'n\u0131n Seydikemer il\u00e7esinde, kav\u015fakta TIR'\u0131n \u00e7arpt\u0131\u011f\u0131 otomobildeki emekli \u00f6\u011fretmen Hilmi Sert (60) ile arkada\u015f\u0131 Canser Zeytinci (62) ya\u015fam\u0131n\u0131 yitirdi.", "image": "https://foto.haberler.com/haber/2020/05/06/tir-otomobile-carpti-2-arkadas-yasamini-yitir-13193410_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-itunes-app": "app-id=339144085", "google-play-app": "app-id=tr.com.yenimedya.haberler", "huawei-appgallery-app": "app-id=C101348841", "mobile-web-app-capable": "yes", "application-name": "Haberler.com", "apple-mobile-web-app-status-bar-style": "black", "apple-mobile-web-app-title": "Haberler.com", "msapplication-TileColor": "#ffffff", "msapplication-TileImage": "/static/img/favicons/icon152.png?v=2", "theme-color": "#ffffff", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/tir-otomobile-carpti-2-arkadas-yasamini-yitirdi-13193410-haberi/"}