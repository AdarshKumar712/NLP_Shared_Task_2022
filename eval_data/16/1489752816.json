{"source_url": "https://web.archive.org", "url": "https://web.archive.org/web/20210614145621id_/https://pl.sputniknews.com/swiat/2020010811625549-trump-o-sulejmanim-planowal-kolejne-ataki-na-cele-amerykanskie-powstrzymalismy-go/", "title": "Trump o Sulejmanim: Planowa\u0142 kolejne ataki na cele ameryka\u0144skie. Powstrzymali\u015bmy go", "top_image": "https://cdnpl1.img.sputniknews.com/images/1160/88/11608834.jpg", "meta_img": "https://cdnpl1.img.sputniknews.com/images/1160/88/11608834.jpg", "images": ["data:image/svg+xml,%3Csvg%20xmlns='http://www.w3.org/2000/svg'%20width='705'%20height='375'%3E%3C/svg%3E", "https://cdnpl1.img.sputniknews.com/img/1160/88/11608870_0:283:3072:1945_1000x541_80_0_0_bc51567ae179a632385b79e6f4de7025.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdnpl1.img.sputniknews.com/i/avatar-default.png", "https://web.archive.org/services/counter/?project=&obj_id=11625549&obj_type=article&action_type=&ts=1623682580", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "https://cdnpl1.img.sputniknews.com/images/1160/88/11608834.jpg"], "movies": [], "text": "\u201eWyeliminowali\u015bmy najniebezpieczniejszego terroryst\u0119. Jako przyw\u00f3dca Al Kuds by\u0142 osobi\u015bcie odpowiedzialny za niekt\u00f3re z najgorszych okrucie\u0144stw, do kt\u00f3rych dosz\u0142o. Prowadzi\u0142 krwawe wojny domowe w ca\u0142ym regionie\u201d \u2013 powiedzia\u0142 Donald Trump o przyczynach likwidacji Kasema Sulejmianiego.\n\n\u201ePrzeprowadza\u0142 ataki na ameryka\u0144skich \u017co\u0142nierzy i planowa\u0142 kolejne ataki na cele ameryka\u0144skie. Uda\u0142o nam si\u0119 go zatrzyma\u0107\u201d \u2013 doda\u0142 ameryka\u0144ski lider, podkre\u015blaj\u0105c, \u017ce \u201ejego r\u0119ce by\u0142y splamione ira\u0144sk\u0105 i ameryka\u0144sk\u0105 krwi\u0105\u201d .\n\nPodkre\u015bli\u0142, \u017ce USA podj\u0119\u0142y odpowiednie kroki, poniewa\u017c \u201eSulejmani by\u0142 odpowiedzialny za atak na ambasad\u0119 USA w Bagdadzie. Powinien zosta\u0142 wyeliminowany wiele lat temu\". \u201eWys\u0142ali\u015bmy jasny sygna\u0142 terrorystom, \u017ce nie mog\u0105 zagra\u017ca\u0107 \u017cyciu naszych obywateli\u201d - zaznaczy\u0142 Trump.\n\nZaognienie konfliktu mi\u0119dzy USA i Iranem po zab\u00f3jstwie genera\u0142a Sulejmaniego\n\nNowy w\u0105tek w napi\u0119tych relacjach na linii Waszyngton \u2013 Teheran, w tym wzajemne gro\u017aby przeprowadzenia atak\u00f3w powietrznych, pojawi\u0142 si\u0119 po tym, jak w nocy z 2 na 3 stycznia Stany Zjednoczone przeprowadzi\u0142y ataki rakietowe na \u201edwa cele zwi\u0105zane z Iranem\u201d w Bagdadzie.\n\nZgin\u0105\u0142 w nich dow\u00f3dca elitarnej jednostki Al Kuds genera\u0142 Kasem Sulejmani. Wraz z nim zgin\u0119li wysokiej rangi szyiccy bojownicy z irackich Si\u0142 Mobilizacji Ludowej. Waszyngton uwa\u017ca, \u017ce byli oni zaanga\u017cowani w atak na ameryka\u0144sk\u0105 ambasad\u0119.\n\nNajwy\u017cszy przyw\u00f3dca Iranu Ali Chamenei obieca\u0142 zemst\u0119 Stanom Zjednoczonym za \u015bmier\u0107 Sulejmaniego. Po czym prezydent USA Donald Trump oznajmi\u0142, \u017ce przeprowadzi \u201eszybkie i silne ataki\u201d na 52 cele w Iranie, je\u015bli Amerykanie zostan\u0105 zaatakowani.\n\nMSZ Iraku oceni\u0142o zabicie genera\u0142a jako naruszenie suwerenno\u015bci pa\u0144stwa, kt\u00f3re doprowadzi do wzrostu napi\u0119cia w ca\u0142ym regionie. W niedziel\u0119 parlament kraju zag\u0142osowa\u0142 za rozwi\u0105zaniem umowy z mi\u0119dzynarodow\u0105 koalicj\u0105 pod wodz\u0105 USA oraz wycofaniem obcych wojsk z kraju\n\nPonadto Teheran z\u0142o\u017cy\u0142 skarg\u0119 do Rady Bezpiecze\u0144stwa ONZ w zwi\u0105zku zab\u00f3jstwem Sulejmaniego. Iran wyrazi\u0142 te\u017c protest z powodu gr\u00f3\u017ab Trumpa dotycz\u0105cych przeprowadzenia atak\u00f3w na obiekty wojskowe. Prezydent Hasan Rouhani o\u015bwiadczy\u0142, \u017ce po zabiciu genera\u0142a Korpusu Stra\u017cy Rewolucji Islamskiej USA wesz\u0142y na niebezpieczn\u0105 dla Bliskiego Wschodu drog\u0119.\n\nW rozmowie z sekretarzem stanu USA szef rosyjskiej dyplomacji Siergiej \u0141awrow zauwa\u017cy\u0142, \u017ce ze strony Waszyngtonu zosta\u0142o naruszone prawo mi\u0119dzynarodowe. Z kolei Ministerstwo Obrony Rosji w wystosowanej opinii podkre\u015bla, \u017ce \u201ekr\u00f3tkowzroczne zab\u00f3jstwo Kasema Sulejmaniego prowadzi do negatywnych konsekwencji dla bezpiecze\u0144stwa mi\u0119dzynarodowego\u201d.\n\nSpo\u0142eczno\u015b\u0107 \u015bwiatowa, w tym papie\u017c Franciszek, wezwa\u0142 strony konfliktu do pow\u015bci\u0105gliwo\u015bci.", "keywords": [], "meta_keywords": ["napi\u0119ta sytuacja na Bliskim Wschodzie", "atak Iranu na bazy USA w Iraku"], "tags": ["Koronawirus Liczba zaka\u017conych: Liczba os\u00f3b, kt\u00f3re wyzdrowia\u0142y: Liczba ofiar \u015bmiertelnych:", "Iran", "Donald Trump", "Kasem Sulejmani", "Irak", "USA", "baza wojskowa"], "authors": [], "publish_date": null, "summary": "", "article_html": "", "meta_description": "\u201eWyeliminowali\u015bmy najniebezpieczniejszego terroryst\u0119. Jako przyw\u00f3dca Al Kuds by\u0142 osobi\u015bcie odpowiedzialny za niekt\u00f3re z najgorszych okrucie\u0144stw, do kt\u00f3rych dosz\u0142o....", "meta_lang": "pl", "meta_favicon": "https://cdnpl2.img.sputniknews.com/i/sputnik.png", "meta_data": {"description": "\u201eWyeliminowali\u015bmy najniebezpieczniejszego terroryst\u0119. Jako przyw\u00f3dca Al Kuds by\u0142 osobi\u015bcie odpowiedzialny za niekt\u00f3re z najgorszych okrucie\u0144stw, do kt\u00f3rych dosz\u0142o....", "keywords": "napi\u0119ta sytuacja na Bliskim Wschodzie, atak Iranu na bazy USA w Iraku", "news_keywords": "napi\u0119ta sytuacja na Bliskim Wschodzie, atak Iranu na bazy USA w Iraku", "robots": "all", "format-detection": "telephone=no", "analytics": {"site_domain": "pl.sputniknews.com", "article_id": 11625549, "p_ts": 1578503507, "rubric": "swiat", "tags": "baza wojskowa, Kasem Sulejmani, Donald Trump, USA, Irak, Iran"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://pl.sputniknews.com/swiat/2020010811625549-trump-o-sulejmanim-planowal-kolejne-ataki-na-cele-amerykanskie-powstrzymalismy-go/", "title": "Trump o Sulejmanim: Planowa\u0142 kolejne ataki na cele ameryka\u0144skie. Powstrzymali\u015bmy go", "description": "\u201eWyeliminowali\u015bmy najniebezpieczniejszego terroryst\u0119. Jako przyw\u00f3dca Al Kuds by\u0142 osobi\u015bcie odpowiedzialny za niekt\u00f3re z najgorszych okrucie\u0144stw, do kt\u00f3rych dosz\u0142o....", "image": "https://pl.sputniknews.com/sharing_snippet/11625549.png?1578503507"}, "fb": {"app_id": 102846830059534, "pages": 998778393644558}, "apple-itunes-app": "app-id=969452947, app-argument=com.sputniknews://article?issuer_id=36&issuer_article_id=11625549", "google-play-app": "app-id=com.sputniknews.sputnik", "og": {"title": "Trump o Sulejmanim: Planowa\u0142 kolejne ataki na cele ameryka\u0144skie. Powstrzymali\u015bmy go", "url": "https://pl.sputniknews.com/swiat/2020010811625549-trump-o-sulejmanim-planowal-kolejne-ataki-na-cele-amerykanskie-powstrzymalismy-go/", "type": "website", "description": "\u201eWyeliminowali\u015bmy najniebezpieczniejszego terroryst\u0119. Jako przyw\u00f3dca Al Kuds by\u0142 osobi\u015bcie odpowiedzialny za niekt\u00f3re z najgorszych okrucie\u0144stw, do kt\u00f3rych dosz\u0142o....", "image": {"identifier": "https://cdnpl1.img.sputniknews.com/images/1160/88/11608834.jpg", "width": 705, "height": 375}}, "lastmod": "2020-01-08T18:36:27Z", "pubdate": "2020-01-08T18:11:47Z", "url_type": "usual"}, "canonical_link": "https://pl.sputniknews.com/swiat/2020010811625549-trump-o-sulejmanim-planowal-kolejne-ataki-na-cele-amerykanskie-powstrzymalismy-go/"}