{"source_url": "https://web.archive.org", "url": "https://web.archive.org/web/20200315165334id_/https://fakty.interia.pl/raporty/raport-koronawirus-chiny/aktualnosci/news-chiny-maleje-liczba-zakazen-i-zgonow-z-powodu-koronawirusa,nId,4381366", "title": "Chiny: Maleje liczba zaka\u017ce\u0144 i zgon\u00f3w z powodu koronawirusa", "top_image": "https://i.iplsc.com/-/0009X9KVYGGV4XCW-C411.jpg", "meta_img": "https://i.iplsc.com/-/0009X9KVYGGV4XCW-C411.jpg", "images": ["https://web.archive.org/i/interia_logo_b.svg", "https://web.archive.org/i/service_logo_s.svg", "https://i.iplsc.com/pap/0009A6098CYXTC6T-C301.jpg", "https://i.iplsc.com/liczba-wszystkich-zarejestrowanych-zakazen-w-chrl-wynosi-80-/0009X9KVYGGV4XCW-C122-F4.jpg", "https://web.archive.org/i/interia-logo-2-0.svg", "https://e.hub.com.pl/images/adx_fixed/close.svg", "https://i.iplsc.com/-/0009X9KVYGGV4XCW-C411.jpg", "https://web.archive.org/p.gif"], "movies": [], "text": "Narodowa Komisja Zdrowia Chin poinformowa\u0142a w sobot\u0119 o 11 przypadkach zaka\u017ce\u0144 koronawirusem SARS-CoV-2 w ci\u0105gu doby i 13 ofiarach \u015bmiertelnych. Oznacza to nieznaczny wzrost zaka\u017ce\u0144, w pi\u0105tek informowano bowiem o 8 zaka\u017ceniach koronawirusem i 7 zgonach.\n\nZdj\u0119cie Liczba wszystkich zarejestrowanych zaka\u017ce\u0144 w ChRL wynosi 80 824 /ALEX PLAVEVSKI /PAP/EPA\n\nLiczba wszystkich zarejestrowanych zaka\u017ce\u0144 w ChRL wynosi obecnie 80 824, a bilans ofiar \u015bmiertelnych si\u0119ga 3189. Wyzdrowia\u0142o 65 541 os\u00f3b.\n\nReklama\n\nChiny poinformowa\u0142y, \u017ce wszystkie spo\u015br\u00f3d 13 zgon\u00f3w, jakie spowodowa\u0142 COVID-19 w ci\u0105gu ostatniej doby, mia\u0142y miejsce w prowincji Hubei. W przeddzie\u0144 zmar\u0142o tam 6 os\u00f3b spo\u015br\u00f3d wszystkich 8 ofiar \u015bmiertelnych w ChRL. Od pocz\u0105tku epidemii w prowincji Hubei odesz\u0142y 3075 osoby.\n\nWywo\u0142uj\u0105cy gro\u017ane zapalenie p\u0142uc koronawirus SARS-CoV-2 pojawi\u0142 si\u0119 w grudniu w mie\u015bcie Wuhan w \u015brodkowych Chinach i do tej pory rozprzestrzeni\u0142 si\u0119 na ponad 130 kraj\u00f3w na ca\u0142ym \u015bwiecie, zmar\u0142o nieco ponad 5 tys. ludzi, zaka\u017conych jest niespe\u0142na 140 tys. os\u00f3b. W Europie najwi\u0119ksze ognisko epidemii znajduje si\u0119 we W\u0142oszech.\n\nPodobnie jak w Chinach, r\u00f3wnie\u017c w Korei P\u0142d. w ostatnich dniach maleje liczba zaka\u017conych i zmar\u0142ych z powodu COVID-19, cho\u0107 statystyki podlegaj\u0105 nieznacznych wahaniom - wskazuj\u0105 agencje.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Narodowa, Komisja, Zdrowia, Chin, poinformowa\u0142a, sobot\u0119, przypadkach, zaka\u017ce\u0144, koronawirusem, SARSCoV2, ci\u0105gu, doby, ofiarach, \u015bmiertelnych, Oznacza, nieznaczny, wzrost, pi\u0105tek, informowano, bowiem, zaka\u017ceniach", "Description": "Chiny: Maleje liczba zaka\u017ce\u0144 i zgon\u00f3w z powodu koronawirusa - fakty.interia.pl - Narodowa Komisja Zdrowia Chin poinformowa\u0142a w sobot\u0119 o 11 przypadkach zaka\u017ce\u0144 koronawirusem SARS-CoV-2 w ci\u0105gu doby i 13 ofiarach \u015bmiertelnych. Oznacza to nieznaczny wzrost", "twitter": {"description": "Narodowa Komisja Zdrowia Chin poinformowa\u0142a w sobot\u0119 o 11 przypadkach zaka\u017ce\u0144 koronawirusem SARS-CoV-2 w ci\u0105gu doby i 13 ofiarach \u015bmiertelnych. Oznacza to nieznaczny wzrost zaka\u017ce\u0144, w pi\u0105tek informowano bowiem o 8 zaka\u017ceniach koronawirusem i 7 zgonach.", "card": "summary_large_image"}, "og": {"type": "article", "title": "Pandemia koronawirusa. Dobre wiadomo\u015bci z Chin", "description": "Kliknij i zobacz wi\u0119cej.", "image": "https://i.iplsc.com/-/0009X9KVYGGV4XCW-C411.jpg", "url": "https://fakty.interia.pl/raporty/raport-koronawirus-chiny/aktualnosci/news-chiny-maleje-liczba-zakazen-i-zgonow-z-powodu-koronawirusa,nId,4381366"}, "news_keywords": "fakty.interia.pl, Koronawirus z Chin, koronawirus z chin, \u015bwiat, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/raporty/raport-koronawirus-chiny/aktualnosci/news-chiny-maleje-liczba-zakazen-i-zgonow-z-powodu-koronawirusa,nId,4381366"}