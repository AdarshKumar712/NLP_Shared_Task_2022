{"source_url": "https://web.archive.org", "url": "https://web.archive.org/web/20200324151226id_/https://www.ilnapolista.it/2020/03/i-campioni-del-barcellona-si-ridurranno-lo-stipendio/", "title": "I campioni del Barcellona si ridurranno lo stipendio", "top_image": "https://www.ilnapolista.it/wp-content/uploads/2020/02/nap-bar-messi-.jpg", "meta_img": "https://www.ilnapolista.it/wp-content/uploads/2020/02/nap-bar-messi-.jpg", "images": ["https://www.ilnapolista.it/wp-content/uploads/2020/03/tokyo-2020-230x130.jpg", "https://www.ilnapolista.it/wp-content/uploads/2020/03/ospedale-alzano-230x130.jpg", "https://www.ilnapolista.it/wp-content/uploads/2020/03/coronavirus-ospedale-70x70.jpg", "https://www.ilnapolista.it/wp-content/uploads/2020/03/Montalbano-beve-vino-70x70.jpg", "https://www.ilnapolista.it/wp-content/uploads/2020/03/anziani-coronavirus-230x130.jpg", "https://www.ilnapolista.it/wp-content/uploads/2018/08/maldini-730x482-230x130.jpg", "https://www.ilnapolista.it/wp-content/uploads/2020/03/coronavirus-4-230x130.jpg", "https://www.ilnapolista.it/wp-content/uploads/2019/07/de-laurentiis-napoli-2-e1581744850453-230x130.jpg", "https://www.ilnapolista.it/wp-content/uploads/2020/02/nap-bar-messi-.jpg", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%20230%20130%22%3E%3C/svg%3E", "https://www.ilnapolista.it/wp-content/uploads/2016/11/trump-230x130.jpg", "https://www.ilnapolista.it/wp-content/uploads/2020/03/luca_zaia-70x70.jpg", "https://www.ilnapolista.it/wp-content/uploads/2020/03/coronavirus-2-70x70.jpg", "https://www.ilnapolista.it/wp-content/themes/flatnews/images/logo-ilnapolista-310x91.png", "https://www.ilnapolista.it/wp-content/uploads/2019/05/bayern-monaco-230x130.jpg", "https://www.ilnapolista.it/wp-content/uploads/2020/03/coronavirus-ospedale-230x130.jpg", "https://www.ilnapolista.it/wp-content/themes/flatnews/images/banner_un-giorno.jpg", "https://www.ilnapolista.it/wp-content/themes/flatnews/images/formatSystem.png", "https://www.ilnapolista.it/wp-content/uploads/2020/03/stadio-Pacaembu-230x130.jpg", "https://www.ilnapolista.it/wp-content/themes/flatnews/images/banner_radio.png", "https://www.ilnapolista.it/wp-content/uploads/2019/07/de-laurentiis-napoli-2-e1581744850453-70x70.jpg", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%20%20%22%3E%3C/svg%3E", "https://www.ilnapolista.it/wp-content/uploads/2020/03/fiamma-230x130.jpg", "https://www.ilnapolista.it/wp-content/uploads/2020/02/ambulanza-230x130.jpg", "https://www.ilnapolista.it/wp-content/uploads/2020/03/bertolaso-230x130.jpg", "https://www.ilnapolista.it/wp-content/uploads/2020/03/benzinai-230x130.jpg", "https://www.ilnapolista.it/wp-content/uploads/2020/03/arcuri-230x130.jpg", "https://www.ilnapolista.it/wp-content/uploads/2020/03/luca_zaia-230x130.jpg", "https://www.ilnapolista.it/wp-content/uploads/2020/03/scaglia-confindustria-bergamo-230x130.jpg", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%201500%201103%22%3E%3C/svg%3E", "https://www.ilnapolista.it/wp-content/themes/flatnews/images/banner-rispetto.jpg", "https://www.ilnapolista.it/wp-content/uploads/2020/03/coronavirus-1-1-230x130.jpg", "https://www.ilnapolista.it/wp-content/uploads/2020/03/fiamma-70x70.jpg", "https://www.ilnapolista.it/wp-content/uploads/2020/03/merkel-70x70.jpg", "https://www.ilnapolista.it/wp-content/uploads/2018/03/Nap-Rom-99-230x130.jpg", "https://www.ilnapolista.it/wp-content/themes/flatnews/images/keepUp.png", "https://www.ilnapolista.it/wp-content/uploads/2020/03/coronavirus-4-70x70.jpg", "https://www.ilnapolista.it/wp-content/uploads/2020/03/coronavirus-70x70.jpg", "https://www.ilnapolista.it/wp-content/uploads/2020/03/maschera-da-sub-230x130.png", "https://www.ilnapolista.it/wp-content/uploads/2020/03/bertolaso-70x70.jpg", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%2070%2070%22%3E%3C/svg%3E"], "movies": [], "text": "Il presidente Bartomeu ha trovato la disponibilit\u00e0 dei quattro capitani: va salvaguardata la sostenibilit\u00e0 economica del club\n\nI campioni del Barcellona si abbasseranno lo stipendio, per salvaguardare la sostenibilit\u00e0 economica del club e quindi anche la posizione lavorativa degli altri dipendenti.\n\nQuesta in Spagna \u00e8 la settimana cruciale sul fronte stipendi dei calciatori. Il Mundo Deportivo scrive che, dopo gli incontri telematici programmati tra Liga, Uefa, Fifa ed Eca, in questi giorni saranno stabiliti parametri comuni tra le societ\u00e0, per una riduzione dei salari di fronte agli effetti devastanti del crisi della pandemia.\n\nIl presidente del Barca Josep Maria Bartomeu ha parlato con i quattro capitani (Leo Messi, Sergio Busquets, Sergi Roberto e Gerard Piqu\u00e9) del forte impatto negativo sull\u2019economia del club dell\u2019interruzione dell\u2019attivit\u00e0 a tutti i livelli. Lo stato di allarme, inizialmente per due settimane, durer\u00e0 in Spagna fino al 12 aprile. E le perdite continueranno ad aumentare.\n\nIl Mundo scrive che \u201cBartomeu ha trovato un\u2019ottima ricettivit\u00e0 nei quattro capitani alla richiesta di abbassare i loro emolumenti milionari\u201d. Va messa al primo posto la redditivit\u00e0 economica del club, perch\u00e9 la crisi causata dal Covid-19 colpisca il resto dei dipendenti, che, logicamente, hanno salari molto pi\u00f9 bassi dei calciatori.\n\nSecondo i dati approvati nell\u2019Assemblea generale ordinaria dello scorso ottobre, la prima squadra registra 552 milioni di euro di stipendi, che rappresentavano il 53% dei 1.047 previsti di entrate nel bilancio. Tuttavia, la fatturazione nulla di queste settimane potrebbe rendere insostenibili i conti del Bar\u00e7a.", "keywords": [], "meta_keywords": [""], "tags": [], "authors": [], "publish_date": "Mon Mar 23 12:16:21 2020", "summary": "", "article_html": "", "meta_description": "Il presidente Bartomeu ha trovato la disponibilit\u00e0 dei quattro capitani: va salvaguardata la sostenibilit\u00e0 economica del club", "meta_lang": "it", "meta_favicon": "https://www.ilnapolista.it/wp-content/themes/flatnews/images/favicon/apple-icon-57x57.png", "meta_data": {"viewport": "width=device-width", "format-detection": "telephone=no", "msapplication-TileColor": "#ffffff", "msapplication-TileImage": "https://www.ilnapolista.it/wp-content/uploads/2016/04/cropped-ilNapolista_icon.png", "theme-color": "#ffffff", "description": "Il presidente Bartomeu ha trovato la disponibilit\u00e0 dei quattro capitani: va salvaguardata la sostenibilit\u00e0 economica del club", "robots": "max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "I campioni del Barcellona si ridurranno lo stipendio - ilNapolista", "description": "Il presidente Bartomeu ha trovato la disponibilit\u00e0 dei quattro capitani: va salvaguardata la sostenibilit\u00e0 economica del club", "url": "https://www.ilnapolista.it/2020/03/i-campioni-del-barcellona-si-ridurranno-lo-stipendio/", "site_name": "ilNapolista", "updated_time": "2020-03-23T12:18:32+00:00", "image": {"identifier": "https://www.ilnapolista.it/wp-content/uploads/2020/02/nap-bar-messi-.jpg", "secure_url": "https://www.ilnapolista.it/wp-content/uploads/2020/02/nap-bar-messi-.jpg", "width": 1500, "height": 1103}}, "article": {"publisher": "https://www.facebook.com/ilnapolista2010/", "tag": "stipendi", "section": "coronavirus", "published_time": "2020-03-23T12:16:21+00:00", "modified_time": "2020-03-23T12:18:32+00:00"}, "twitter": {"card": "summary", "description": "Il presidente Bartomeu ha trovato la disponibilit\u00e0 dei quattro capitani: va salvaguardata la sostenibilit\u00e0 economica del club", "title": "I campioni del Barcellona si ridurranno lo stipendio - ilNapolista", "site": "@Napolista", "image": "https://www.ilnapolista.it/wp-content/uploads/2020/02/nap-bar-messi-.jpg", "creator": "@Napolista"}, "onesignal": "wordpress-plugin"}, "canonical_link": "https://www.ilnapolista.it/2020/03/i-campioni-del-barcellona-si-ridurranno-lo-stipendio/"}