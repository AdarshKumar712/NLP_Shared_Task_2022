{"source_url": "https://web.archive.org", "url": "https://web.archive.org/web/20200927170542id_/https://www.kocaeligazetesi.com.tr/haber/3624617/kandira-yolu-ihaleye-cikacak", "title": "Kand\u0131ra yolu ihaleye \u00e7\u0131kacak", "top_image": "https://static.daktilo.com/sites/77/uploads/2020/02/01/large/images-2.jpg", "meta_img": "https://static.daktilo.com/sites/77/uploads/2020/02/01/large/images-2.jpg", "images": ["https://static.daktilo.com/sites/77/uploads/2020/06/22/large/whatsapp-image-2020-05-15-at-113722.jpeg", "https://file.daktilo.com/themes/enerjik/assets/img/mask-16-9.png", "https://static.daktilo.com/sites/77/uploads/2020/06/22/large/234.jpg", "https://file.daktilo.com/themes/enerjik/assets/img/bos.png", "https://static.daktilo.com/sites/77/uploads/2020/02/01/large/images-2.jpg", "https://certify.alexametrics.com/atrk.gif?account=M6Agu1Y1Mn20Io"], "movies": [], "text": "AKP 106\u2019nc\u0131 Geni\u015fletilmi\u015f \u0130l Dan\u0131\u015fma Toplant\u0131s\u0131 Antikkap\u0131 Restoran\u2019da ger\u00e7ekle\u015ftirildi. Toplant\u0131ya B\u00fcy\u00fck\u015fehir Belediye Ba\u015fkan\u0131 Tahir B\u00fcy\u00fckak\u0131n, AKP \u0130l Ba\u015fkan\u0131 Mehmet Ellibe\u015f, \u0130l Kad\u0131n Kollar\u0131 Ba\u015fkan\u0131 Serpil Y\u0131lmaz, \u0130l Gen\u00e7lik Kollar\u0131 Ba\u015fkan\u0131 Emre Kahraman, Milletvekilleri \u0130lyas \u015eeker, Radiye Sezer Kat\u0131rc\u0131o\u011flu, Mehmet Akif Y\u0131lmaz, Fikri I\u015f\u0131k, Cemil Yaman, Emine Zeybek, Sami \u00c7ak\u0131r, \u0130zmit \u0130l\u00e7e Ba\u015fkan\u0131 Ali G\u00fcney, \u0130zmit \u0130l\u00e7e Kad\u0131n Kollar\u0131 Ba\u015fkan\u0131 Fatmanur Ye\u015fildal, eski \u0130l Ba\u015fkanlar\u0131 Mahmut Civelek ve \u015eemsettin Ceyhan, eski Milletvekilleri Cemalettin Kafl\u0131 ve Ey\u00fcp Ayar, K\u00f6rfez eski Belediye Ba\u015fkan\u0131 \u0130smail Baran, Gebze eski Belediye Ba\u015fkan\u0131 Adnan K\u00f6\u015fker, Dilovas\u0131 eski Belediye Ba\u015fkan\u0131 Ali Toltar, Dar\u0131ca eski Belediye Ba\u015fkan\u0131 \u015e\u00fckr\u00fc Karabacak, eski il y\u00f6neticileri, il\u00e7e ba\u015fkanlar\u0131, il\u00e7e belediye ba\u015fkanlar\u0131, mahalle temsilcileri ve \u00e7ok say\u0131da partili kat\u0131l\u0131m sa\u011flad\u0131.\u0130ki binin \u00fczerinde ki\u015finin kat\u0131ld\u0131\u011f\u0131 toplant\u0131da salonda partililer yer kalmamas\u0131 nedeniyle ayakta kald\u0131.\n\nKANDIRA YOLU 15 \u015eUBAT\u2019TA \u0130HALEYE \u00c7IKACAK\n\nToplant\u0131da konu\u015fan AKP Kocaeli Milletvekili \u0130lyas \u015eeker, \u201cBize b\u00fcy\u00fck\u015fehir belediyesi geziler d\u00fczenliyor. Paralar\u0131 buralara harc\u0131yor diyorlar. \u00c7anakkale\u2019ye gezi d\u00fczenleniyor. Sonra bakt\u0131k ki \u0130zmit Belediyesi\u2019nin Cedit\u2019in sorunundan, il\u00e7e bak\u0131m \u00e7al\u0131\u015fmalar\u0131ndan \u00f6nce \u0130zmit Belediyesi gezi d\u00fczenlemeye ba\u015flam\u0131\u015f. Peki, nereye yapm\u0131\u015f bu geziyi. Eski\u015fehir\u2019e yapm\u0131\u015f. Be m\u00fcbarekler bari geziyi \u00c7anakkale\u2019ye yapsayd\u0131n\u0131z. En az\u0131ndan dedelerimize bir dua ederdiler. Belediyelerimiz \u00e7al\u0131\u015f\u0131yor. B\u00fcy\u00fck\u015fehir Belediye Ba\u015fkan\u0131m\u0131z \u00e7al\u0131\u015fmalar\u0131n\u0131 anlatt\u0131. Bunun yan\u0131nda Kuzey Marmara Otoyolu devam ediyor. H\u0131zl\u0131 bir \u015fekilde s\u00fcr\u00fcyor. Bu yol tamamen bitti\u011finde \u00f6zellikle bayram zamanlar\u0131nda olu\u015fan trafik s\u0131k\u0131\u015f\u0131kl\u0131\u011f\u0131 \u00e7\u00f6z\u00fclm\u00fc\u015f olacakt\u0131r. Bunun yan\u0131nda demiryolu \u00e7al\u0131\u015fmalar\u0131 s\u00fcr\u00fcyor. Di\u011fer yandan Kand\u0131ra yolumuz Ocak ay\u0131 i\u00e7erisinde ihaleye \u00e7\u0131kacakt\u0131 baz\u0131 eksikliklerden dolay\u0131 biraz uzad\u0131. B\u00fcy\u00fck ihtimalle bu ay\u0131n 15\u2019ine do\u011fru ihaleye \u00e7\u0131kacakt\u0131r. Bir taraftan te\u015fkilat \u00e7al\u0131\u015fmalar\u0131m\u0131z s\u00fcr\u00fcyor. T\u00fcm te\u015fkilatlar\u0131m\u0131zdan memnunuz. Kat\u0131ld\u0131\u011f\u0131m\u0131z her program dolu dolu ge\u00e7iyor. Kendilerine \u00e7ok \u00e7ok te\u015fekk\u00fcr ediyorum. Hepinize \u00e7ok \u00e7ok te\u015fekk\u00fcr ediyorum\u201d ifadelerini kulland\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "AKP 106\u2019nc\u0131 Geni\u015fletilmi\u015f \u0130l Dan\u0131\u015fma toplant\u0131s\u0131nda konu\u015fan AKP Kocaeli Milletvekili \u0130lyas \u015eeker, Kand\u0131ra yolunun 15 \u015eubat'a kadar ihaleye \u00e7\u0131kaca\u011f\u0131n\u0131 duyurdu.", "meta_lang": "tr", "meta_favicon": "https://static.daktilo.com/sites/77/uploads/2018/04/09/favicon.ico", "meta_data": {"viewport": "width=device-width,initial-scale=1,maximum-scale=1", "description": "AKP 106\u2019nc\u0131 Geni\u015fletilmi\u015f \u0130l Dan\u0131\u015fma toplant\u0131s\u0131nda konu\u015fan AKP Kocaeli Milletvekili \u0130lyas \u015eeker, Kand\u0131ra yolunun 15 \u015eubat'a kadar ihaleye \u00e7\u0131kaca\u011f\u0131n\u0131 duyurdu.", "datePublished": "2020-02-01T13:53:00+03:00", "apple-mobile-web-app-status-bar-style": "rgb(228, 41, 50)", "msapplication-navbutton-color": "rgb(228, 41, 50)", "theme-color": "rgb(228, 41, 50)", "google-site-verification": "9_bZo_WI7_2WkRqka5Ts1XSZ4OWZzJ3lctkVBUrP5w8", "yandex-verification": "6e02c452c44ee14b", "msvalidate.01": "67AA483CB54C83F65650079934433B1F", "fb": {"app_id": 150744515544988}, "og": {"site_name": "Kocaeli Gazetesi", "title": "Kand\u0131ra yolu ihaleye \u00e7\u0131kacak", "description": "AKP 106\u2019nc\u0131 Geni\u015fletilmi\u015f \u0130l Dan\u0131\u015fma toplant\u0131s\u0131nda konu\u015fan AKP Kocaeli Milletvekili \u0130lyas \u015eeker, Kand\u0131ra yolunun 15 \u015eubat'a kadar ihaleye \u00e7\u0131kaca\u011f\u0131n\u0131 duyurdu.", "type": "article", "url": "https://www.kocaeligazetesi.com.tr/haber/3624617/kandira-yolu-ihaleye-cikacak", "image": {"identifier": "https://static.daktilo.com/sites/77/uploads/2020/02/01/large/images-2.jpg", "width": 739, "height": 415, "alt": "Kand\u0131ra yolu ihaleye \u00e7\u0131kacak"}}, "twitter": {"card": "summary_large_image", "site": "@Kocaeligzt", "title": "Kand\u0131ra yolu ihaleye \u00e7\u0131kacak", "description": "AKP 106\u2019nc\u0131 Geni\u015fletilmi\u015f \u0130l Dan\u0131\u015fma toplant\u0131s\u0131nda konu\u015fan AKP Kocaeli Milletvekili \u0130lyas \u015eeker, Kand\u0131ra yolunun 15 \u015eubat'a kadar ihaleye \u00e7\u0131kaca\u011f\u0131n\u0131 duyurdu.", "image": "https://static.daktilo.com/sites/77/uploads/2020/02/01/large/images-2.jpg"}}, "canonical_link": "https://www.kocaeligazetesi.com.tr/haber/3624617/kandira-yolu-ihaleye-cikacak"}