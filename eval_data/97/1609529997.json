{"source_url": "https://web.archive.org", "url": "https://web.archive.org/web/20200828115501id_/https://www.takvim.com.tr/guncel/2020/05/18/fox-tvnin-tetikcisi-fatih-portakala-kotu-haber-kacak-yapi-yikilacak", "title": "FOX TV'nin tetik\u00e7isi Fatih Portakal'a k\u00f6t\u00fc haber! Ka\u00e7ak yap\u0131 y\u0131k\u0131lacak", "top_image": "https://iatkv.tmgrup.com.tr/049a43/600/314/3/0/960/500?u=https%3a%2f%2fitkv.tmgrup.com.tr%2f2020%2f05%2f18%2ffox-tvnin-tetikcisi-fatih-portakala-kotu-haber-kacak-yapi-yikilacak-1589778328389.jpg", "meta_img": "https://iatkv.tmgrup.com.tr/049a43/600/314/3/0/960/500?u=https%3a%2f%2fitkv.tmgrup.com.tr%2f2020%2f05%2f18%2ffox-tvnin-tetikcisi-fatih-portakala-kotu-haber-kacak-yapi-yikilacak-1589778328389.jpg", "images": ["https://isbh.tmgrup.com.tr/sbh/site/v3/i/ztk-1.png", "https://iatkv.tmgrup.com.tr/142f3d/0/0/0/0/0/0?u=https%3a%2f%2fitkv.tmgrup.com.tr%2f2020%2f05%2f18%2ffox-tvnin-tetikcisi-fatih-portakala-kotu-haber-kacak-yapi-yikilacak-1589778054122.jpg&mw=600", "https://i.tmgrup.com.tr/i/i.gif", "https://itkv.tmgrup.com.tr/site/v2/i/loadroll.svg", "https://itkv.tmgrup.com.tr/site/v2/responsive/i/flip2.png", "https://itkv.tmgrup.com.tr/site/v2/i/icon-mosque.png", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://i.tmgrup.com.tr/egazete/ilk-sayfalar/2020/01/06/219x313/06TKV01.jpg?v=7116", "https://iatkv.tmgrup.com.tr/22cf1c/960/500/0/0/960/500?u=https%3a%2f%2fitkv.tmgrup.com.tr%2f2020%2f05%2f16%2famerikan-fox-tvnin-provokator-sunucusu-fatih-portakal-da-kacakci-cikmisti-izmirdeki-ciftlik-hakkinda-inceleme-1589634639485.jpg", "https://www.facebook.com/tr?id=1915741338735477&ev=PageView&noscript=1", "https://isbh.tmgrup.com.tr/sbh/site/v3/i/ztk-2.png", "https://iatkv.tmgrup.com.tr/049a43/600/314/3/0/960/500?u=https%3a%2f%2fitkv.tmgrup.com.tr%2f2020%2f05%2f18%2ffox-tvnin-tetikcisi-fatih-portakala-kotu-haber-kacak-yapi-yikilacak-1589778328389.jpg", "https://itkv.tmgrup.com.tr/2020/07/15/1594845869785.png", "https://iatkv.tmgrup.com.tr/bc5f81/0/0/0/0/0/0?u=https%3a%2f%2fitkv.tmgrup.com.tr%2f2020%2f05%2f18%2ffox-tvnin-tetikcisi-fatih-portakala-kotu-haber-kacak-yapi-yikilacak-1589778055000.jpg&mw=600", "https://iatkv.tmgrup.com.tr/439888/960/500/0/0/960/500?u=https%3a%2f%2fitkv.tmgrup.com.tr%2f2020%2f05%2f17%2ffox-tvnin-kacakcisi-fatih-portakal-tilkilik-pesinde-1589688883043.jpg"], "movies": [], "text": "FOX TV'nin alg\u0131 operasyonu sunucusu Fatih Portakal'\u0131n \u0130zmir Seferihisar'daki \u00e7iftli\u011finde in\u015fa etti\u011fi ka\u00e7ak yap\u0131lar i\u00e7in \u00c7evre ve \u015eehircilik Bakanl\u0131\u011f\u0131 harekete ge\u00e7ti. \u00c7evre ve \u015eehircilik \u0130l M\u00fcd\u00fcrl\u00fc\u011f\u00fc ekipleri \u00f6nceki g\u00fcn Portakal'\u0131n 8.3 d\u00f6n\u00fcml\u00fck \u00e7iftlik evinde inceleme yapt\u0131. Yap\u0131lan inceleme sonucunda \u00e7\u0131kan rapora SABAH ula\u015ft\u0131. Rapora g\u00f6re, Fatih Portakal'\u0131n ka\u00e7ak olarak yapt\u0131rd\u0131\u011f\u0131 ve \u0130mar Bar\u0131\u015f\u0131'na ba\u015fvuruda bulunmad\u0131\u011f\u0131 40 metrekarelik sundurma alan y\u0131k\u0131lacak.\n\n\n\n\n\nKAYITLI \u00dc\u00c7 KA\u00c7AK\n\nRapora g\u00f6re, Portakal 107 metrakarelik 4 adet ka\u00e7ak yap\u0131dan 3'\u00fc i\u00e7in \u0130mar Bar\u0131\u015f\u0131'na ba\u015fvurdu ve 67 metrekarelik alan\u0131 Yap\u0131 Kay\u0131t Belgesi alarak yasal hale getirdi. Rapora g\u00f6re Portakal, tek katl\u0131 a\u011fa\u00e7 k\u00fct\u00fckler \u00fczerinde temeli olmayan 36 metrekarelik ka\u00e7ak alan ile 21 metrekarelik ve 10 metrekarelik ticari kullan\u0131m ama\u00e7l\u0131 tek katl\u0131 yap\u0131lar i\u00e7in 23 Ekim 2018'de \u0130mar Bar\u0131\u015f\u0131'na ba\u015fvurarak Yap\u0131 Kay\u0131t Belgesi ald\u0131. Ancak Portakal'\u0131n, l\u00fcks \u00e7iftli\u011findeki evinin tam \u00f6n\u00fcnde bulunan 40 metrekarelik sundurma ka\u00e7ak yap\u0131yla ilgili bir ba\u015fvuruda bulunmad\u0131\u011f\u0131 tespit edildi. Bu tespitin ard\u0131ndan CHP'li Seferihisar Belediyesi'nin \u00f6n\u00fcm\u00fczdeki g\u00fcnlerde a\u011fa\u00e7 kolonlar \u00fczerine dikilen ve \u00e7at\u0131s\u0131 kiremitlerle kapat\u0131lan ka\u00e7ak yap\u0131y\u0131 y\u0131kmas\u0131 bekleniyor.\n\n\n\nK\u00dcMES\u0130 YER\u0130NDE KALACAK\n\nFatih Portakal'\u0131n \"yasak ve \u00e7\u00fcr\u00fck yap\u0131lar\u0131 yasal hale getirdiler\" diyerek ele\u015ftirdi\u011fi \u0130mar Bar\u0131\u015f\u0131'ndan yararland\u0131\u011f\u0131n\u0131n ortaya \u00e7\u0131kmas\u0131 \u00fczerine kendisine y\u00f6nelik tepkileri savmak i\u00e7in ka\u00e7ak yap\u0131n\u0131n 'tavuk k\u00fcmesi' oldu\u011funu s\u00f6yleyerek skandal\u0131 \u00f6rtbas etmeye \u00e7al\u0131\u015fm\u0131\u015ft\u0131. Portakal, \"K\u00fcmesimi y\u0131kmay\u0131n, tavuklar\u0131m\u0131 evsiz b\u0131rakmay\u0131n\" diyerek yap\u0131lan i\u015flemlerle dalga ge\u00e7mi\u015fti. \u0130nceleme raporuna g\u00f6re, Portakal'\u0131n \u00e7iftli\u011finde bulunan tavuk k\u00fcmesiyle ilgili hi\u00e7bir i\u015flem yap\u0131lmad\u0131\u011f\u0131 da ortaya \u00e7\u0131kt\u0131.\n\n\n\n\n\nSOSYAL MEDYADA PORTAKAL'A B\u00dcY\u00dcK TEPK\u0130\n\nFOX TV Ana Haber sunucusu Fatih Portakal'\u0131n ka\u00e7ak yap\u0131lar\u0131yla ilgili tepkiler s\u00fcr\u00fcyor. Halil Karadere isimli vatanda\u015f, \"\u0130mardan mal\u0131 g\u00f6t\u00fcrm\u00fc\u015fs\u00fcn. Hani kar\u015f\u0131yd\u0131n imar aff\u0131na\" diye yazarken, Garip Yolcu isimli Twitter kullan\u0131c\u0131s\u0131, \"12 tane tavuk i\u00e7in 4 milyonluk bir \u00e7iftli\u011fim olmad\u0131 \u015fu yalan d\u00fcnyada\" diye yazd\u0131. Evren Seyit Yaz\u0131c\u0131 ise, gazeteci U\u011fur Mumcu'nun \"Bu memlekette banka soyarken kar maskesi, \u00fclke soyarken de Atat\u00fcrk maskesi takt\u0131lar\" s\u00f6z\u00fcne at\u0131fta bulunarak, \"Onun ne demek istedi\u011fini \u015fimdi daha iyi anlad\u0131k. Halk\u00e7\u0131l\u0131ktan bahseden milyarl\u0131k kans\u0131zlar, utanmadan ele\u015ftirdikleri imar bar\u0131\u015f\u0131na ilk ko\u015fanlar oysa ki\" dedi. \u00d6mer G\u00f6ze ise, \"Y\u0131lmaz \u00d6zdil, Can D\u00fcndar, Fatih Portakal'\u0131n ortak \u00f6zelli\u011fini bununuz\" diye tweet att\u0131.\n\nCeyhan TORLAK - Ertan G\u00dcRCANER / Sabah", "keywords": [], "meta_keywords": [""], "tags": ["Fatih Portakal", "FOX"], "authors": [], "publish_date": "Mon May 18 00:00:00 2020", "summary": "", "article_html": "", "meta_description": "", "meta_lang": "tr", "meta_favicon": "https://itkv.tmgrup.com.tr/site/v2/i/favicon.ico", "meta_data": {"Description": "Amerikan sermayeli FOX'un tetik\u00e7isi Fatih Portakal'\u0131n \u0130zmir'de bulunan \u00e7iftli\u011finde ka\u00e7ak olarak in\u015fa etti\u011fi alanlar i\u00e7in Bakanl\u0131k harekete ge\u00e7ti. \u00c7iftlikte bulunan ka\u00e7ak b\u00f6l\u00fcmlerle ilgili bir rapor haz\u0131rland\u0131\u011f\u0131 ve bu b\u00f6l\u00fcmlerin y\u0131k\u0131laca\u011f\u0131 \u00f6\u011frenildi.", "news_keywords": "Haberler,Fatih Portakal,fox", "viewport": "width=device-width, initial-scale=1", "Rating": "General", "Distribution": "Global", "verify-v1": "aOlPQ57PwQiLEFaWZeaTbD4pL0v2QIC45KbX+24275Y=", "tagCategory": "Ana Sayfa | g\u00fcncel", "tagContentType": "haber", "og": {"type": "article", "title": "FOX TV'nin tetik\u00e7isi Fatih Portakal'a k\u00f6t\u00fc haber! Ka\u00e7ak yap\u0131 y\u0131k\u0131lacak", "description": "Amerikan sermayeli FOX'un tetik\u00e7isi Fatih Portakal'\u0131n \u0130zmir'de bulunan \u00e7iftli\u011finde ka\u00e7ak olarak in\u015fa etti\u011fi alanlar i\u00e7in Bakanl\u0131k harekete ge\u00e7ti. \u00c7iftlikte bulunan ka\u00e7ak b\u00f6l\u00fcmlerle ilgili bir rapor haz\u0131rland\u0131\u011f\u0131 ve bu b\u00f6l\u00fcmlerin y\u0131k\u0131laca\u011f\u0131 \u00f6\u011frenildi.", "url": "https://www.takvim.com.tr/guncel/2020/05/18/fox-tvnin-tetikcisi-fatih-portakala-kotu-haber-kacak-yapi-yikilacak", "image": {"identifier": "https://iatkv.tmgrup.com.tr/049a43/600/314/3/0/960/500?u=https%3a%2f%2fitkv.tmgrup.com.tr%2f2020%2f05%2f18%2ffox-tvnin-tetikcisi-fatih-portakala-kotu-haber-kacak-yapi-yikilacak-1589778328389.jpg", "width": 600, "height": 314}, "site_name": "takvim.com.tr"}, "twitter": {"card": "summary_large_image", "title": "FOX TV'nin tetik\u00e7isi Fatih Portakal'a k\u00f6t\u00fc haber! Ka\u00e7ak yap\u0131 y\u0131k\u0131lacak", "description": "Haberin devam\u0131", "url": "https://www.takvim.com.tr/guncel/2020/05/18/fox-tvnin-tetikcisi-fatih-portakala-kotu-haber-kacak-yapi-yikilacak", "image": "https://iatkv.tmgrup.com.tr/049a43/600/314/3/0/960/500?u=https%3a%2f%2fitkv.tmgrup.com.tr%2f2020%2f05%2f18%2ffox-tvnin-tetikcisi-fatih-portakala-kotu-haber-kacak-yapi-yikilacak-1589778328389.jpg"}, "application-name": "takvim.com.tr", "fb": {"admins": 100001253668158, "page_id": 163484663666075, "pages": 163484663666075}}, "canonical_link": "https://www.takvim.com.tr/guncel/2020/05/18/fox-tvnin-tetikcisi-fatih-portakala-kotu-haber-kacak-yapi-yikilacak"}