{"source_url": "http://www.parmatoday.it", "url": "http://www.parmatoday.it/cronaca/fidenza-assalto-poste-esplosivo.html", "title": "Banda del bancomat in azione a Fidenza, fanno esplodere il postamat di piazza Longo: commando in fuga", "top_image": "http://www.parmatoday.it/~media/horizontal-hi/29430838538476/bancomat-fidenza-assalto-2.jpg", "meta_img": "http://www.parmatoday.it/~media/horizontal-hi/29430838538476/bancomat-fidenza-assalto-2.jpg", "images": ["http://1.citynews.stgy.ovh/~shared/images/v2015/brands/today-logo.svg", "http://www.parmatoday.it/~shared/do/~/count/?GdYUBWSDa4_GpSMHKU5_mYalPPeCW1c7RkGVZeetqL1XK_5PWHzKE4YP6JWjHO4WPUSFA5rvnb7dsD2LJQFRQGxbzzjiuBRkHsNScYKHSuEFHWYTIa81wlpjs0whq2tT2lt23Bt-QATo1m6ZiNYRlOvFCuNbwM3Nv_dZNb5bflTy", "http://3.citynews.stgy.ovh/~shared/images/v2015/icons/badge-google.png", "http://www.parmatoday.it/~media/horizontal-hi/29430838538476/bancomat-fidenza-assalto-2.jpg", "http://1.citynews-citynews.stgy.ovh/images/cn-horizontal-simple-full-10years.png", "http://1.citynews.stgy.ovh/~shared/images/v2015/avatars/citynews-parmatoday.png", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://1.citynews.stgy.ovh/~shared/images/v4/elementi/mappa-nord.gif", "http://1.citynews.stgy.ovh/~shared/images/v2015/icons/badge-apple.svg"], "movies": [], "text": "La banda del bancomat colpisce ancora. Questa notte i banditi hanno fatto esplodere un postamat in piazza Longo a Fidenza, verso l'una, come testimoniato da alcuni residenti. E' passato solo un giorno dall'assalto - avvenuto nella notte tra mercoled\u00ec 19 e gioved\u00ec 20 febbraio - all'ufficio postale di Busseto, nella centralissima piazza Santa Maria. La tecnica sembra essere la stessa: l'utilizzo di una striscia esplosiva, inserita all'interno della fessura del distributore di banconote. Anche le modaltit\u00e0: l'arrivo a bordo di un'auto, l'assalto in pochi minuti e poi la fuga, sempre in auto. Sul posto sono arrivati i carabinieri di Fidenza che stanno effettuando le indagini e stanno visionando le immagini delle telecamere del sistema di videosorveglianza Ocr. E' ormai caccia alla banda che sta seminando il panico tra le province di Parma e di Piacenza. Nei giorni scorsi infatti si sono verificati assalti, simili per modalit\u00e0, anche a Fiorenzuola d'Arda e a Monticelli d'Ongina, in provincia di Piacenza.\n\n\n\n\"A quanto pare \u201cfar saltare\u201d un bancomat nel nostro territorio - sottolinea Daniele Aiello, Presidente Associazione MiglioriAmo Fidenza - non fa\u2019 neanche pi\u00f9 notizia! Solo un paio di giorni fa \u00e8 era successo a Busseto, oggi tocca a Fidenza dove la scorsa notte alle 1 circa (come testimoniano alcuni abitanti del quartiere avendo sentito l\u2019esplosione) una banda di professionisti del furto, non hanno esitato a far esplodere un intero bancomat per poi portarselo via \u201cindisturbati\u201d. Questi fatti ci confermano per l\u2019ennesima volta, che la mancanza di sicurezza non \u00e8 solo una percezione (errata) dei cittadini ma una realt\u00e0 sotto gli occhi di tutti... L\u2019amministrazione ha il dovere di intervenire per rendere almeno pi\u00f9 difficile la vita di questi delinquenti! Non \u00e8 possibile non intraprendere nessuna azione, visto l\u2019intensificarsi degli episodi di questa gravit\u00e0. Occorre almeno intensificare le ore della nostra polizia locale prevedendo un turno serale tutti i giorni oltre ad aumentare il numero di agenti di Polizia Locale in strada\"", "keywords": [], "meta_keywords": ["rapina", ""], "tags": ["rapina"], "authors": [], "publish_date": null, "summary": "", "article_html": "", "meta_description": "L'assalto \u00e8 avvenuto all'una di notte tra gioved\u00ec 20 e venerd\u00ec 21 febbraio: \u00e8 caccia alla banda che sta seminando il panico nel parmense", "meta_lang": "it", "meta_favicon": "http://3.citynews-parmatoday.stgy.ovh/images/v2015/brand/favicon.png", "meta_data": {"title": "Banda del bancomat in azione a Fidenza, fanno esplodere il postamat di piazza Longo: commando in fuga", "description": "L'assalto \u00e8 avvenuto all'una di notte tra gioved\u00ec 20 e venerd\u00ec 21 febbraio: \u00e8 caccia alla banda che sta seminando il panico nel parmense", "keywords": "rapina,", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1203778900, affiliate-data=ct=smart-banner&pt=408258, app-argument=http://www.parmatoday.it/cronaca/fidenza-assalto-poste-esplosivo.html", "theme-color": "#3277C7", "msapplication-navbutton-color": "#3277C7", "msapplication-TileColor": "#3277C7", "og": {"title": "Banda del bancomat in azione a Fidenza, fanno esplodere il postamat di piazza Longo: commando in fuga", "description": "L'assalto \u00e8 avvenuto all'una di notte tra gioved\u00ec 20 e venerd\u00ec 21 febbraio: \u00e8 caccia alla banda che sta seminando il panico nel parmense", "image": {"identifier": "http://www.parmatoday.it/~media/horizontal-hi/29430838538476/bancomat-fidenza-assalto-2.jpg", "width": 1000, "height": 563}, "url": "http://www.parmatoday.it/cronaca/fidenza-assalto-poste-esplosivo.html", "site_name": "ParmaToday", "type": "article"}, "fb": {"app_id": 162372010470560, "pages": 155759381113728}}, "canonical_link": "http://www.parmatoday.it/cronaca/fidenza-assalto-poste-esplosivo.html"}