{"source_url": "https://web.archive.org", "url": "https://web.archive.org/web/20210614112228id_/https://swimswam.com/canada-dichiara-che-non-partecipera-alle-olimpiadi-estive/", "title": "Canada Dichiara Che Non Parteciper\u00e0 Alle Olimpiadi Estive", "top_image": "https://cdn.swimswam.com/wp-content/uploads/2019/01/canada-flag-1262751_1920.jpg?1623669748", "meta_img": "https://cdn.swimswam.com/wp-content/uploads/2019/01/canada-flag-1262751_1920.jpg?1623669748", "images": ["https://cdn.swimswam.com/wp-content/uploads/2019/12/SS3-140x100.jpg", "https://cdn.swimswam.com/wp-content/uploads/2016/06/Trials-venue-TBX_2787--140x100.jpg", "https://cdn.swimswam.com/wp-content/uploads/2021/06/Olympic-Trials-Omaha-Stock-By-Jack-Spitser-CD8I1301-140x100.jpg", "https://cdn.swimswam.com/wp-content/uploads/2021/06/Trinity-TX_w_Kara-Moss-140x100.jpeg", "https://cdn.swimswam.com/wp-content/uploads/2021/06/Screen-Shot-2021-06-08-at-4.00.30-PM-140x100.jpg", "https://cdn.swimswam.com/wp-content/uploads/2021/02/Air-Force-water-polo-courtesy-Air-Force-Athletics-140x100.jpg", "https://d5nxst8fruw4z.cloudfront.net/atrk.gif?account=8BAph1a0k700ic", "https://cdn.swimswam.com/wp-content/uploads/2019/01/canada-flag-1262751_1920.jpg?1623669748", "https://cdn.swimswam.com/wp-content/uploads/2019/03/Louisville-Cheer-Stock-By-Jack-Spitser-CD8I5999-140x100.jpg", "https://cdn.swimswam.com/wp-content/uploads/2016/06/Olympic-Trials-Stock-by-Mike-Lewis-3-1-140x100.jpg", "https://cdn.swimswam.com/wp-content/uploads/2020/10/MineKasapoglu-DSC05854-140x100.jpg", "https://cdn.swimswam.com/wp-content/uploads/2099/02/19_SP_Swim-Swam-Banners_300x300-07-e1551665782793.jpg", "https://cdn.swimswam.com/wp-content/uploads/2018/01/Pro-Swim-Series-Austin-Stock-by-Mike-Lewis-LDM_8638-140x100.jpg", "https://cdn.swimswam.com/wp-content/uploads/2017/08/LOGO-white-lettering-e1502829539378.jpg", "https://cdn.swimswam.com/wp-content/uploads/2021/05/Ciara-Franke-UC-San-Diego-water-polo-courtesy-Derrick-TuskanUC-San-Diego-140x100.jpeg", "https://cdn.swimswam.com/wp-content/uploads/2021/04/Chase-Kalisz-By-Jack-Spitser-CD8I9913-140x100.jpg", "https://cdn.swimswam.com/wp-content/uploads/2099/02/19_SP_Swim-Swam-Banners_300x300_World-Ranking-300x300-e1551665824882.jpg", "https://cdn.swimswam.com/wp-content/uploads/2020/02/anti_wave.png", "https://cdn.swimswam.com/wp-content/uploads/2018/12/swimulator1_yellow-300x199.png", "https://pixel.quantserve.com/pixel/p-KxLKaLy16yp_e.gif", "https://cdn.swimswam.com/wp-content/uploads/2021/06/Indiana-water-polo-ACWPC-courtesy-Indiana-Athletics-140x100.jpeg", "https://cdn.swimswam.com/wp-content/uploads/2021/06/Caeleb-Dressel-By-Jack-Spitser-CD8I0344-140x100.jpg", "https://cdn.swimswam.com/wp-content/uploads/2019/08/Carson-Foster-By-Jack-Spitser-CD8I0645-1-140x100.jpg", "https://cdn.swimswam.com/wp-content/uploads/2021/06/20210605_GSca_CF21131-140x100.jpg", "https://cdn.swimswam.com/wp-content/uploads/2015/12/000000435-300x200.jpg", "https://cdn.swimswam.com/wp-content/uploads/2021/04/Michael-Andrew-By-Jack-Spitser-CD8I9181-140x100.jpg", "https://cdn.swimswam.com/wp-content/uploads/2014/08/Swim-Jobs-Block-1.jpg", "https://cdn.swimswam.com/wp-content/uploads/2021/06/Olympic-Trials-Omaha-Stock-By-Jack-Spitser-CD8I1253-140x100.jpg", "https://cdn.swimswam.com/wp-content/uploads/2019/12/UCSD-Pool-Stock-By-Jack-Spitser-1-20-19CBUclinic-26-140x100.jpg", "https://cdn.swimswam.com/wp-content/uploads/2016/04/emblem-300x200.jpg", "https://cdn.swimswam.com/wp-content/plugins/a3-lazy-load/assets/images/lazy_placeholder.gif", "https://www.facebook.com/tr?id=2096271994020407&ev=PageView&noscript=1", "https://cdn.swimswam.com/wp-content/uploads/2015/11/Block-Ad.png", "https://cdn.swimswam.com/wp-content/uploads/2099/02/19_SP_Swim-Swam-Banners_300x300-05-e1551665834658.jpg", "https://cdn.swimswam.com/wp-content/uploads/2016/01/gold-medal-minute-300x300.jpg", "https://cdn.swimswam.com/wp-content/uploads/2021/06/Cincinnati_w_Joleigh-Crye-140x100.jpeg", "https://cdn.swimswam.com/wp-content/uploads/2017/08/swimoutlet-footer.gif", "https://cdn.swimswam.com/wp-content/uploads/2021/06/20210603_GSca_FE06412-140x100.jpg", "https://cdn.swimswam.com/wp-content/uploads/2019/12/SS8-140x100.jpg", "https://cdn.swimswam.com/wp-content/uploads/2021/06/Olympic-Trials-Omaha-Stock-By-Jack-Spitser-CD8I9857-140x100.jpg", "https://cdn.swimswam.com/wp-content/uploads/2021/06/Maddie_Musselman-courtesy-USA-Water-Polo-140x100.jpeg", "https://cdn.swimswam.com/wp-content/uploads/2016/03/stock-start-by-Mike-Lewis-140x100.jpg", "https://cdn.swimswam.com/wp-content/uploads/2019/01/canada-flag-1262751_1920-1076x720.jpg", "https://cdn.swimswam.com/wp-content/uploads/2020/08/Sarah-Douglas-Kylie-Masse-Pierce-Lepage-HERO-300x168.jpg", "https://cdn.swimswam.com/wp-content/uploads/2021/06/Incarnate-Word_w_Megan-Lopez-140x100.jpg", "https://cdn.swimswam.com/wp-content/uploads/2019/12/SS4-140x100.jpg", "https://cdn.swimswam.com/wp-content/uploads/2021/06/Megens-Pintaric-usc-water-polo-courtesy-John-McGillen-140x100.jpeg", "https://cdn.swimswam.com/wp-content/uploads/2021/06/20210604_PMes_FE17950-140x100.jpg"], "movies": [], "text": "Il Canada \u00e8 diventato il primo Comitato Olimpico Nazionale a tracciare una linea dura per i Giochi Olimpici di quest\u2019estate.\n\n\u201cComitato Olimpico Canadese (COC) e il Comitato Paralimpico Canadese (CPC), sostenuti dalle loro commissioni degli atleti, dalle organizzazioni sportive nazionali e dal governo del Canada, hanno preso la difficile decisione di non inviare squadre canadesi ai Giochi Olimpici e Paralimpici nell\u2019estate del 2020\u201d.\n\nIl Comitato Olimpico Canadese fa una richiesta chiara al CIO.\n\nI Giochi vanno posticipati di un anno.\n\n\u201cIl COC e il CPC chiedono urgentemente al Comitato Olimpico Internazionale (CIO), al Comitato Paralimpico Internazionale (IPC) e all\u2019Organizzazione Mondiale della Sanit\u00e0 (OMS) di posticipare i Giochi di un anno. Noi offriamo loro il nostro pieno sostegno per aiutarli a superare tutte le complessit\u00e0 che la riprogrammazione dei Giochi comporter\u00e0.\n\nRiconosciamo la complessit\u00e0 intrinseca di un rinvio. Ma niente \u00e8 pi\u00f9 importante della salute e della sicurezza dei nostri atleti e della comunit\u00e0 mondiale\u201d.\n\nSwimming Canada afferma di \u201csostenere pienamente\u201d la decisione e programmer\u00e0 una teleconferenza mercoled\u00ec a mezzogiorno, ora dell\u2019est, per affrontare ulteriori dettagli.\n\nIl Canada ha vinto 22 medaglie ai Giochi Olimpici estivi del 2016. Di queste 4 d\u2019oro, 3 d\u2019argento e 15 di bronzo.\n\nCon una squadra di 30 atleti, il nuoto conquist\u00f2 6 medaglie.\n\nTra i campioni olimpici c\u2019era Penny Oleksiak, che a 16 anni \u00e8 diventata la pi\u00f9 giovane campionessa olimpica canadese di sempre. Divenne anche la prima canadese a vincere 4 medaglie olimpiche in una sola edizione dei giochi estivi.\n\nLa dichiarazione di boicottaggio del Canada \u00e8 arrivata ieri sera.\n\nPoche ore prima il CIO aveva annunciato che nelle prossime 4 settimane prender\u00e0 una decisione sull\u2019eventuale rinvio dei Giochi olimpici.\n\nAPPROFONDIMENTI RINVIO OLIMPIADI", "keywords": [], "meta_keywords": [""], "tags": ["CIO", "OLIMPIADI"], "authors": [], "publish_date": "Mon Mar 23 05:35:00 2020", "summary": "", "article_html": "", "meta_description": "Il Canada diventa la prima nazione a boicottare le Olimpiadi estive del 2020. Chiede al CIO il rinvio di un anno e dichiara che non mander\u00e0 atleti", "meta_lang": "en", "meta_favicon": "//cdn.swimswam.com/wp-content/themes/swimswam/favicon.ico", "meta_data": {"google-site-verification": "rawTH4TB7G3I3qRTn1UeqifGJjtstQHFUJDZ2lIjJr4", "robots": "index, follow, max-image-preview:large, max-snippet:-1, max-video-preview:-1", "description": "Il Canada diventa la prima nazione a boicottare le Olimpiadi estive del 2020. Chiede al CIO il rinvio di un anno e dichiara che non mander\u00e0 atleti", "og": {"locale": "en_US", "type": "article", "title": "Canada Dichiara Che Non Parteciper\u00e0 Alle Olimpiadi Estive", "description": "Il Canada diventa la prima nazione a boicottare le Olimpiadi estive del 2020. Chiede al CIO il rinvio di un anno e dichiara che non mander\u00e0 atleti", "url": "https://swimswam.com/canada-dichiara-che-non-partecipera-alle-olimpiadi-estive/", "site_name": "SwimSwam", "image": {"identifier": "https://cdn.swimswam.com/wp-content/uploads/2019/01/canada-flag-1262751_1920.jpg?1623669748", "width": 1920, "height": 1285}}, "article": {"publisher": "https://www.facebook.com/swimswamnews", "author": "https://www.facebook.com/GiusySwim", "published_time": "2020-03-23T05:35:00+00:00", "modified_time": "2020-03-23T07:27:58+00:00"}, "twitter": {"card": "summary_large_image", "image": "https://cdn.swimswam.com/wp-content/uploads/2019/01/canada-flag-1262751_1920.jpg", "creator": "@giusycisale", "site": "@swimswamnews", "label1": "Written by", "data1": "Giusy Cisale", "label2": "Est. reading time", "data2": "2 minutes"}, "swimswam": {"online": "true"}}, "canonical_link": "https://swimswam.com/canada-dichiara-che-non-partecipera-alle-olimpiadi-estive/"}