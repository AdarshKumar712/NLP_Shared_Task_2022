{"source_url": "https://giornaledimontesilvano.com", "url": "https://giornaledimontesilvano.com/20343-casalbordino-spaccia-cocaina-dinanzi-alla-sua-abitazione-pregiudicato-in-manette", "title": "Casalbordino: spaccia cocaina dinanzi alla sua abitazione, pregiudicato in manette.", "top_image": "https://www.giornaledimontesilvano.com/media/k2/items/cache/e858aa7ed6dc2e34c8885bf7f244ce3d_M.jpg", "meta_img": "https://www.giornaledimontesilvano.com/media/k2/items/cache/e858aa7ed6dc2e34c8885bf7f244ce3d_M.jpg", "images": ["https://www.giornaledimontesilvano.com/images/banners/abruzzoabc.gif", "https://www.giornaledimontesilvano.com/images/banners/BANNER-300X220.gif", "https://www.giornaledimontesilvano.com/images/banners/ugobanner-1.gif", "https://www.giornaledimontesilvano.com/images/banners/falcone2016_banner300x6001.jpg", "https://www.giornaledimontesilvano.com/images/banners/teatronuovo.jpg", "https://giornaledimontesilvano.com/images/logolupo.jpg", "https://giornaledimontesilvano.com/images/logoluponew.jpg", "https://www.giornaledimontesilvano.com/media/k2/items/cache/e858aa7ed6dc2e34c8885bf7f244ce3d_M.jpg", "https://giornaledimontesilvano.com/images/giornaledimontesilvanoa.jpg", "https://giornaledimontesilvano.com/media/k2/items/cache/e858aa7ed6dc2e34c8885bf7f244ce3d_L.jpg", "https://giornaledimontesilvano.com/images/zaffirodefinitivoa.jpg"], "movies": [], "text": "Lunedi pomeriggio, infatti, i militari della Stazione di Casalbordino hanno tratto in arresto per spaccio di sostanze stupefacenti 50enne pregiudicato di Casalbordino appartenente ad una nota famiglia rom del posto.\n\nEra da qualche giorno, infatti, che i militari tenevano d\u2019occhio l\u2019abitazione dell\u2019uomo, gi\u00e0 noto per reati analoghi, dove da qualche tempo era stato notato un viavai piuttosto inusuale, tenuto conto soprattutto degli attuali divieti alla circolazione delle persone imposti dalle ordinanze governative. La conferma che poteva trattarsi di attivit\u00e0 di spaccio \u00e8 arrivata quando un giovane del posto si \u00e8 avvicinato con la propria autovettura all\u2019abitazione dell\u2019uomo: una frazione di secondo e quest\u2019ultimo, uscito furtivamente di casa, ha consegnato all\u2019acquirente due piccoli involucri di cellophane che, recuperati dopo la perquisizione personale del giovane, sono risultati contenere complessivamente mezzo grammo di cocaina.\n\nPer il pusher \u00e8 quindi scattato l\u2019arresto in flagranza di reato per spaccio di sostanze stupefacenti mentre per l\u2019acquirente, un giovane del posto, la segnalazione alla Prefettura di Chieti per uso personale e la contestazione della sanzione amministrativa per aver violato le norme anti-contagio.\n\nSu disposizione della Procura della Repubblica presso il Tribunale di Vasto luned\u00ec sera l'uomo, dopo le formalit\u00e0 di rito, \u00e8 stato tradotto agli arresti domiciliari presso la sua abitazione. Nella mattinata di ieri, poi, \u00e8 stato condotto presso la Compagnia Carabinieri di Ortona dove, in videoconferenza, secondo le recenti disposizioni del Ministero di Giustizia, si \u00e8 celebrata l\u2019udienza di convalida con la partecipazione, da remoto, del difensore, del Pubblico Ministero e del G.I.P. del Tribunale di Vasto. Quest\u2019ultimo, al termine dell\u2019udienza, ha convalidato l\u2019arresto applicando la misura cautelare del divieto di dimora in Casalbordino e rinviando il rito direttissimo al prossimo mese di giugno.", "keywords": [], "meta_keywords": ["casalbordino", "arresto", "cocaina", "spaccio", "news", "ultime notizie"], "tags": ["pescara", "casalbordino", "chieti", "new", "abruzzo", "montesilvano", "m5s", "arresto", "coronavirus", "ultime notizie", "l'aquila", "spaccio", "cocaina", "news", "giulianova", "ultme notizie"], "authors": ["Scritto Da"], "publish_date": null, "summary": "", "article_html": "", "meta_description": "Nemmeno il \u201cdistanziamento sociale\u201d imposto dalle norme in vigore sembra aver fermato l\u2019attivit\u00e0 degli spacciatori e dei loro clienti. Lunedi pomerigg...", "meta_lang": "it", "meta_favicon": "/images/favicon.ico", "meta_data": {"viewport": "width=device-width, initial-scale=1", "keywords": "casalbordino,arresto,cocaina,spaccio,news,ultime notizie", "robots": "max-snippet:-1, max-image-preview:large, max-video-preview:-1", "og": {"url": "https://www.giornaledimontesilvano.com/20343-casalbordino-spaccia-cocaina-dinanzi-alla-sua-abitazione-pregiudicato-in-manette", "type": "article", "title": "Casalbordino: spaccia cocaina dinanzi alla sua abitazione, pregiudicato in manette.", "description": "Nemmeno il \u201cdistanziamento sociale\u201d imposto dalle norme in vigore sembra aver fermato l\u2019attivit\u00e0 degli spacciatori e dei loro clienti. Lunedi pomeriggio, infatti, i militari della Stazione di Casalbordino hanno tratto in arresto per spaccio di sostanze stupefacenti 50enne pregiudicato di Casalbordin...", "image": "https://www.giornaledimontesilvano.com/media/k2/items/cache/e858aa7ed6dc2e34c8885bf7f244ce3d_M.jpg"}, "image": "https://www.giornaledimontesilvano.com/media/k2/items/cache/e858aa7ed6dc2e34c8885bf7f244ce3d_M.jpg", "twitter": {"card": "summary", "title": "Casalbordino: spaccia cocaina dinanzi alla sua abitazione, pregiudicato in manette.", "description": "Nemmeno il \u201cdistanziamento sociale\u201d imposto dalle norme in vigore sembra aver fermato l\u2019attivit\u00e0 degli spacciatori e dei loro clienti. Lunedi pomeriggio, infatti, i militari della Stazione di Casalbor...", "image": {"identifier": "https://www.giornaledimontesilvano.com/media/k2/items/cache/e858aa7ed6dc2e34c8885bf7f244ce3d_M.jpg", "alt": "Casalbordino: spaccia cocaina dinanzi alla sua abitazione, pregiudicato in manette."}}, "description": "Nemmeno il \u201cdistanziamento sociale\u201d imposto dalle norme in vigore sembra aver fermato l\u2019attivit\u00e0 degli spacciatori e dei loro clienti. Lunedi pomerigg..."}, "canonical_link": "https://www.giornaledimontesilvano.com/20343-casalbordino-spaccia-cocaina-dinanzi-alla-sua-abitazione-pregiudicato-in-manette"}