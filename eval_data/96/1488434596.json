{"source_url": "https://web.archive.org", "url": "https://web.archive.org/web/20201028212442id_/https://zw.lt/bezpieczenstwo/dworczyk-o-kryzysie-na-bliskim-wschodzie-polska-nie-bedzie-podejmowala-decyzji-poza-sojuszem/", "title": "Dworczyk o kryzysie na Bliskim Wschodzie: Polska nie b\u0119dzie podejmowa\u0142a decyzji poza Sojuszem", "top_image": "https://zw.lt:8443/resize/1280x/polsko_litewski_forum_ekonomiczny-9597.jpg", "meta_img": "", "images": ["https://zw.lt:8443/resize/x40/https://zw.lt/wp-content/themes/znadwilii_2019/assets/img/supp2.png", "https://zw.lt/assets/banner-radio-1.png", "https://zw.lt/wp-content/themes/znadwilii_2019/assets/img/istore.svg", "https://zw.lt:8443/resize/393x180/Maria-Strzemieczn4a7.jpg", "https://zw.lt:8443/resize/100x100/20201024_100100-scaled-e1603528774890.jpg", "https://zw.lt/wp-content/themes/znadwilii_2019/assets/img/zw-logo.png", "https://zw.lt:8443/resize/393x180/czarniawski.jpg", "https://zw.lt:8443/resize/393x180/Witamy_w_kabarecie_cabaret_Justyna_Stankiewicz_PST-7590-2-e1602876058927.jpg", "https://zw.lt:8443/resize/100x100/SKOnSR_Rossa_Pomniki_renowacja_odnowione-7873-1-e1603033979839.jpg", "https://zw.lt:8443/resize/100x100/szkolenia_nauczyciele_falkowski_korona_pomoc-1-6.jpg", "https://zw.lt:8443/resize/x40/https://zw.lt/wp-content/themes/znadwilii_2019/assets/img/supp_new.png", "https://zw.lt:8443/resize/100x100/ekonomikos-komiteto-posedis-del-keliu-prieziuros-ir-pletros-programos-rezervo-perskirstymo-problemu-5df09b260284a-scaled.jpg", "https://zw.lt/assets/banner-fond-1.png", "https://zw.lt:8443/resize/100x100/Konferencja_Mackiewicz-3274.jpg", "https://zw.lt/wp-content/themes/znadwilii_2019/assets/img/app-store.svg", "https://zw.lt/assets/pzu-17.jpg", "https://zw.lt:8443/resize/100x100/Garnizon_Nowa_Wilejka_rekonstrukcja_samoobrona-7254-1-e1601809595664.jpg", "https://zw.lt:8443/resize/1280x/polsko_litewski_forum_ekonomiczny-9597.jpg"], "movies": [], "text": "Szef kancelarii premiera zosta\u0142 w Polsat News zapytany o to, czy polscy \u017co\u0142nierze b\u0119d\u0105 wracali z Iraku.\n\n\u201eO tych wszystkich decyzjach, je\u015bli one b\u0119d\u0105 podejmowane, b\u0119dziemy informowa\u0107 w stosownym czasie\u201d \u2013 powiedzia\u0142 Dworczyk.\n\nPodkre\u015bli\u0142, \u017ce w poniedzia\u0142ek odby\u0142o si\u0119 spotkanie ambasador\u00f3w NATO, a w ci\u0105gu tygodniu spodziewane s\u0105 kolejne spotkania i kolejne rozmowy. \u201ePolska nie b\u0119dzie podejmowa\u0142a decyzji oddzielnie poza Sojuszem, musimy podejmowa\u0107 takie decyzje z sojusznikami\u201d \u2013 powiedzia\u0142.\n\nDworczyk zosta\u0142 zapytamy, czy wesprzemy USA, je\u015bli dosz\u0142oby do wojny. \u201eProwadzenie takich spekulacji uwa\u017cam za niestosowne\u201d \u2013 powiedzia\u0142 Dworczyk.\n\n\u201eFunkcjonujemy w ramach Sojuszu P\u00f3\u0142nocnoatlantyckiego, ostatnie wydarzenia, kt\u00f3re spowodowa\u0142y spiral\u0119 kolejnych wydarze\u0144, by\u0142y zrealizowane przez Amerykan\u00f3w, a nie przez NATO\u201d \u2013 zaznaczy\u0142. \u201eWydarzenia, kt\u00f3re dziej\u0105 si\u0119 w tej chwili w Iranie to nie jest priorytetowy obszar polskiej polityki zagranicznej\u201d \u2013 doda\u0142.\n\nDo gwa\u0142townego wzrostu napi\u0119cia w stosunkach USA i Iranu dosz\u0142o po ameryka\u0144skim ostrzale mi\u0119dzynarodowego lotniska w Bagdadzie, przeprowadzonym w nocy z czwartku na pi\u0105tek, podczas kt\u00f3rego zgin\u0105\u0142 m.in. ira\u0144ski genera\u0142 Kasem Sulejmani, dow\u00f3dca elitarnej ira\u0144skiej jednostki Al-Kuds.\n\nTeheran zapowiedzia\u0142 odwet za atak na tego wp\u0142ywowego na Bliskim Wschodzie wojskowego. Szef MSZ Iranu Mohammad D\u017cawad Zarif uzna\u0142 w sobot\u0119, \u017ce \u201erozpocz\u0105\u0142 si\u0119 koniec wrogiej dzia\u0142alno\u015bci USA w Azji Zachodniej\u201d.\n\nWe wtorek w Pa\u0142acu Prezydenckim zbierze si\u0119 Rada Gabinetowa, czyli spotkanie prezydenta RP i ca\u0142ego rz\u0105du; politycy maj\u0105 rozmawia\u0107 m.in. o sytuacji na Bliskim Wschodzie.", "keywords": [], "meta_keywords": [""], "tags": ["Religia", "Ziarno wiary", "Koronawirus"], "authors": ["Fot. Roman Nied\u017awiecki"], "publish_date": "Tue Jan  7 04:34:55 2020", "summary": "", "article_html": "", "meta_description": "Polska nie b\u0119dzie podejmowa\u0142a decyzji oddzielnie poza Sojuszem, musimy podejmowa\u0107 takie decyzje z sojusznikami - podkre\u015bli\u0142 w poniedzia\u0142ek w Polsat News szef KPRM Micha\u0142 Dworczyk odpowiadaj\u0105c na pytanie o ewentualne kroki polskich w\u0142adz zwi\u0105zane z wydarzeniami na Bliskim Wschodzie.", "meta_lang": "pl", "meta_favicon": "", "meta_data": {"og": {"title": "Dworczyk o kryzysie na Bliskim Wschodzie: Polska nie b\u0119dzie podejmowa\u0142a decyzji poza Sojuszem - Wiadomo\u015bci Znad Wilii", "type": "article", "site_name": "Wiadomo\u015bci Znad Wilii", "locale": "pl_PL", "updated_time": "2019-11-18T18:00:00-24:00", "description": "Polska nie b\u0119dzie podejmowa\u0142a decyzji oddzielnie poza Sojuszem, musimy podejmowa\u0107 takie decyzje z sojusznikami - podkre\u015bli\u0142 w poniedzia\u0142ek w Polsat News szef KPRM Micha\u0142 Dworczyk odpowiadaj\u0105c na pytanie o ewentualne kroki polskich w\u0142adz zwi\u0105zane z wydarzeniami na Bliskim Wschodzie.", "url": "https://zw.lt/bezpieczenstwo/dworczyk-o-kryzysie-na-bliskim-wschodzie-polska-nie-bedzie-podejmowala-decyzji-poza-sojuszem/", "image": {"identifier": "https://zw.lt/assets/polsko_litewski_forum_ekonomiczny-9597.jpg", "width": 1280, "height": 854}}, "viewport": "width=device-width, initial-scale=1", "description": "Polska nie b\u0119dzie podejmowa\u0142a decyzji oddzielnie poza Sojuszem, musimy podejmowa\u0107 takie decyzje z sojusznikami - podkre\u015bli\u0142 w poniedzia\u0142ek w Polsat News szef KPRM Micha\u0142 Dworczyk odpowiadaj\u0105c na pytanie o ewentualne kroki polskich w\u0142adz zwi\u0105zane z wydarzeniami na Bliskim Wschodzie.", "robots": "index, follow", "googlebot": "index, follow, max-snippet:-1, max-image-preview:large, max-video-preview:-1", "bingbot": "index, follow, max-snippet:-1, max-image-preview:large, max-video-preview:-1", "article": {"publisher": "https://www.facebook.com/radioznadwilii", "published_time": "2020-01-07T04:34:55+00:00", "modified_time": "2020-09-23T11:45:32+00:00"}}, "canonical_link": "https://zw.lt/bezpieczenstwo/dworczyk-o-kryzysie-na-bliskim-wschodzie-polska-nie-bedzie-podejmowala-decyzji-poza-sojuszem/"}