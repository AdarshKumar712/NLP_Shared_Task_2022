{"source_url": "https://web.archive.org", "url": "https://web.archive.org/web/20210118075133id_/https://it.sputniknews.com/mondo/202003048817080-bloomberg-mostra-su-twitter-come-non-si-dovrebbe-mai-mangiare-una-pizza-mai-video/", "title": "Bloomberg mostra su Instagram come non si dovrebbe mai mangiare una pizza, MAI \u2013 Video", "top_image": "https://cdnit2.img.sputniknews.com/images/881/71/8817119.jpg", "meta_img": "https://cdnit2.img.sputniknews.com/images/881/71/8817119.jpg", "images": ["https://web.archive.org/services/counter/?project=&obj_id=8817080&obj_type=article&action_type=&ts=1610956292", "https://cdnit1.img.sputniknews.com/img/881/71/8817137_0:91:2979:1702_1000x541_80_0_0_9d85e33dc466a13ec1a69d071db0ef58.jpg", "https://cdnit1.img.sputniknews.com/i/avatar-default.png", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "https://cdnit2.img.sputniknews.com/images/881/71/8817119.jpg"], "movies": [], "text": "Il Presidente degli Stati Uniti ha allegato un video al suo tweet che mostra il rivale Bloomberg godersi una pizza devastando tutte le norme igieniche basilari in tempi di coronavirus. Anche dal punto di vista estetico sono stati molti i commenti social quantomeno perplessi riguardo al \u2018galateo\u2019 del candidato miliardario democratico.\n\nDonald Trump ha colto al volo l\u2019occasione di punzecchiare il rivale ex sindaco di New York City e ora candidato alla corsa presidenziale tra le fila democratiche, Michael Bloomberg. Il Presidente in carica ha pubblicato su Instagram un filmat che mostra il rivale assaggiare una pizza violando in pochi secondi tutte le pi\u00f9 elementari norme igieniche in tempi di coronavirus e, forse ancora peggio, facendo rabbrividire qualsiasi italiano doc.\n\n\u200b\u201cMini Mike\u201d, scrive Trump ironico, \u201cnon leccarti le dita sporche. E\u2019 antigienico e pericoloso sia per gli altri che per te stesso\u201d!\n\nNon sono stati pochi in effetti gli utenti del social a notare che Bloomberg si \u00e8 leccato pi\u00f9 volte le dita e poi ha toccato il contenitore di caff\u00e8 destinato all\u2019uso pubblico.\n\nAnche dal punto di vista del galateo qualcuno, pur non essendo italiano, ha avuto da ridire:\n\n\u201cHo appena visto un video di Mike Bloomberg che strappa una crosta di pizza e continua a mangiare la pizza senza crosta all'indietro. E voi votate per questo qui??\u201d\n\nI just saw a video of Mike Bloomberg ripping the crust off a piece of pizza, and proceeding to eat the crust-less pizza backwards. And this is who y\u2019all are voting for?? \u2014 Anna Rausch (@anarauschie) March 3, 2020\n\n\u200bL\u2019ironia social da l\u00ec in poi si \u00e8 scatenata:\n\n\"Non sono sicuro quale sia il crimine pi\u00f9 grande: 1. Mangiare la pizza strappando via la crosta 2. Leccarsi le dita e poi pulirle su di un contenitore per bevande\", ha twittato un altro utente.\n\nE via dicendo con commenti che paragonano i tanti soldi del miliardario (ottavo uomo pi\u00f9 ricco del mondo) con la poca classe, fino a coloro che hanno notato che il video originariamente era stato pubblicato dal team che si occupa ufficialmente della campagna elettorale per il democratico ironizzando sulla scelta dei consulenti.", "keywords": [], "meta_keywords": ["Michael Bloomberg", "Donald Trump", "tweet", "elezioni USA"], "tags": ["\u0421ovid-19 Contagiati: Guariti: Deceduti:"], "authors": [], "publish_date": null, "summary": "", "article_html": "", "meta_description": "Il Presidente degli Stati Uniti ha allegato un video al suo tweet che mostra il rivale Bloomberg godersi una pizza devastando tutte le norme igieniche basilari in tempi...", "meta_lang": "it", "meta_favicon": "https://cdnit2.img.sputniknews.com/i/sputnik.png", "meta_data": {"description": "Il Presidente degli Stati Uniti ha allegato un video al suo tweet che mostra il rivale Bloomberg godersi una pizza devastando tutte le norme igieniche basilari in tempi...", "keywords": "Michael Bloomberg, Donald Trump, tweet, elezioni USA", "news_keywords": "Michael Bloomberg, Donald Trump, tweet, elezioni USA", "robots": "all", "format-detection": "telephone=no", "analytics": {"site_domain": "it.sputniknews.com", "article_id": 8817080, "p_ts": 1583315220, "rubric": "mondo"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://it.sputniknews.com/mondo/202003048817080-bloomberg-mostra-su-twitter-come-non-si-dovrebbe-mai-mangiare-una-pizza-mai-video/", "title": "Bloomberg mostra su Instagram come non si dovrebbe mai mangiare una pizza, MAI \u2013 Video", "description": "Il Presidente degli Stati Uniti ha allegato un video al suo tweet che mostra il rivale Bloomberg godersi una pizza devastando tutte le norme igieniche basilari in tempi...", "image": "https://it.sputniknews.com/sharing_snippet/8817080.png?1583315220"}, "fb": {"app_id": 1409863732677638, "pages": 324666424252827}, "apple-itunes-app": "app-id=969452947, app-argument=com.sputniknews://article?issuer_id=38&issuer_article_id=8817080", "google-play-app": "app-id=com.sputniknews.sputnik", "og": {"title": "Bloomberg mostra su Instagram come non si dovrebbe mai mangiare una pizza, MAI \u2013 Video", "url": "https://it.sputniknews.com/mondo/202003048817080-bloomberg-mostra-su-twitter-come-non-si-dovrebbe-mai-mangiare-una-pizza-mai-video/", "type": "website", "description": "Il Presidente degli Stati Uniti ha allegato un video al suo tweet che mostra il rivale Bloomberg godersi una pizza devastando tutte le norme igieniche basilari in tempi...", "image": {"identifier": "https://cdnit2.img.sputniknews.com/images/881/71/8817119.jpg", "width": 705, "height": 375}}, "lastmod": "2020-03-04T13:26:53Z", "pubdate": "2020-03-04T10:47:00Z", "url_type": "usual"}, "canonical_link": "https://it.sputniknews.com/mondo/202003048817080-bloomberg-mostra-su-twitter-come-non-si-dovrebbe-mai-mangiare-una-pizza-mai-video/"}