{"source_url": "https://web.archive.org", "url": "https://web.archive.org/web/20201126181808id_/https://www.fronda.pl/a/biedron-atakuje-kaczynskiego-idzie-po-trupach-do-celu,142368.html", "title": "Biedro\u0144 atakuje Kaczy\u0144skiego: \u2018idzie po trupach do celu\u2019", "top_image": "https://www.fronda.pl/site_media/media/uploads/article/biedro\u0144].jpg", "meta_img": "https://www.fronda.pl/site_media/media/uploads/article/biedro\u0144].jpg", "images": ["https://www.fronda.pl/site_media/media/uploads/article/.thumbnails/polska_krzyz_modlitwa-735x363_2-250x140.jpg", "https://www.fronda.pl/site_media/media/uploads/article/.thumbnails/pap_franciszek_dziecko_zespol_downa_vat_media-250x140.jpeg", "https://www.fronda.pl/site_media/media/uploads/article/.thumbnails/brudzinski_yt_rmf_fm-250x140.jpg", "https://www.fronda.pl/site_media/media/uploads/article/.thumbnails/patryk_vega_von_der_leyen_yt_patryk_vega_flickr_european_peoples_party_cc_by_sa_4.0-250x140.jpg", "https://www.fronda.pl/site_media/media/uploads/article/.thumbnails/patryk_jaki_yt_tvp_info-250x140.jpg", "https://www.fronda.pl/site_media/media/uploads/article/.thumbnails/koronawirus_polska_karetka_wirus-250x140.jpg", "https://www.fronda.pl/site_media/media/uploads/article/.thumbnails/wefw98efiwebfjkwebfkjwef-250x140.jpg", "https://www.fronda.pl/site_media/media/uploads/article/.thumbnails/jacek_majchrowski_yt_fakty_rmf_fm-250x140.jpg", "https://web.archive.org/assets/fort24-logo50px-circle.png", "https://www.fronda.pl/site_media/media/uploads/article/.thumbnails/morawiecki_orban_krystian_maj_kprm_2-250x140.jpg", "https://www.fronda.pl/site_media/media//uploads/avatar/a1b0d90d839402261b4ee48b17b07e79.jpg", "https://www.fronda.pl/site_media/media/uploads/article/.thumbnails/hdsfgvsdyfguydsgfudgfgsd7f9sdf9sd8f9dsfsdf-250x140.jpg", "https://www.fronda.pl/site_media/media//uploads/avatar/default.png", "https://www.fronda.pl/site_media/media/uploads/article/.thumbnails/glod-pixabay-markusspiske-250x140.jpg", "https://www.fronda.pl/site_media/media/uploads/article/.thumbnails/ksprusakiewiczytktozjakbog-250x140.jpg", "https://www.fronda.pl/site_media/media/uploads/article/.thumbnails/pieklo_foto-746x280-250x140.jpg", "https://www.fronda.pl/site_media/media/uploads/article/.thumbnails/wefwuifbwjkebfjwbefkjwefwef-250x140.jpg", "https://www.fronda.pl/site_media/media/uploads/article/.thumbnails/victor_orban_yt_euronews-250x140.jpg", "https://www.fronda.pl/site_media/media/uploads/article/.thumbnails/piotr_glinski_yt_tvp_info-250x140.jpg", "https://www.fronda.pl/site_media/media/uploads/article/.thumbnails/lempart-yt-racjonalista-250x140.jpg", "https://web.archive.org/assets/hwc-logo-h50px.png", "https://www.fronda.pl/site_media/media/uploads/article/.thumbnails/halicki_yt_rmf_fm-250x140.jpg", "https://www.fronda.pl/site_media/media/uploads/article/.thumbnails/kukiz_rmf_screen_pawel-250x140.jpg", "https://www.fronda.pl/site_media/media/uploads/article/.thumbnails/kidawa_blonska_fb_kidawa_blonska-250x140.jpg", "https://www.fronda.pl/site_media/media/uploads/article/.thumbnails/chrzest-pexels-cc0-250x140.jpg", "https://pixel.quantserve.com/pixel/p-JsFw7fdpQ46q7.gif", "https://www.fronda.pl/site_media/media/uploads/article/.thumbnails/tomasz_grodzki-250x140.jpg", "https://www.fronda.pl/site_media/media/uploads/article/.thumbnails/maczeta_policja_pl-250x140.jpg", "https://www.fronda.pl/site_media/media/uploads/article/.thumbnails/morawiecki_mateusz_tt_krystian_maj_kprm-250x140.jpg", "https://www.fronda.pl/site_media/media/uploads/article/.thumbnails/senat_fot_flickr_senat_rp_cc20-250x140.jpg", "https://www.fronda.pl/site_media/media/uploads/article/.thumbnails/biedro%C5%84%5D-735x363.jpg", "https://www.fronda.pl/site_media/media/uploads/article/.thumbnails/wef98webuiwbefjwbefkwebkfwef-250x140.jpg", "https://www.fronda.pl/site_media/media/uploads/article/.thumbnails/tdfytasfdsdyfsdf67dfdfdfdfd67-250x140.jpg", "https://web.archive.org/assets/hollandhouse-logo50px-circle.png", "https://www.fronda.pl/site_media/media/uploads/avatar/.thumbnails/Kwadrat-48x48.jpg", "https://www.fronda.pl/site_media/media/uploads/article/.thumbnails/kardynalgulbinowicz-yt-katolicka_tvrodzina-250x140.jpg", "https://www.fronda.pl/site_media/media/uploads/article/.thumbnails/staniszkis_vod_tvp_screen-250x140.jpg", "https://www.fronda.pl/site_media/media/uploads/article/.thumbnails/flaga_ue_unia_europejska_fot_mpd01605_flickr_cc20-250x140.jpg", "https://www.fronda.pl/site_media/media/uploads/article/.thumbnails/gfdghfydsiufysd89fysdfsd9fysdf8fd-250x140.jpg", "https://www.fronda.pl/site_media/media/uploads/article/.thumbnails/jezus_naucza_89_2-uip3j-250x140.jpg", "https://www.fronda.pl/site_media/media/uploads/article/.thumbnails/dr_zbigniew_martyka_yt_elster_tv-250x140.jpg", "https://www.fronda.pl/site_media/media/uploads/article/.thumbnails/hgasdfstfdsf8df9sd8f9s-250x140.jpg", "https://www.fronda.pl/site_media/media/uploads/avatar/.thumbnails/default-50x50.png", "https://www.fronda.pl/site_media/media/uploads/article/.thumbnails/jaros%C5%82aw_kaczy%C5%84ski_prezes_pis_yt_onet100-250x140.jpg", "https://www.fronda.pl/site_media/media/uploads/article/.thumbnails/sztukiwalki-pixabay-makunin-250x140.jpg", "https://web.archive.org/assets/logo.png", "https://www.fronda.pl/site_media/media/uploads/avatar/.thumbnails/1a5275fcd2268ecbcf644c552281af33ea3dd2a7_full-50x50.jpg", "https://www.fronda.pl/site_media/media/uploads/avatar/.thumbnails/Orel_Gornoslaski_300x300_niebieski_normalny_margines-50x50.jpg", "https://www.fronda.pl/site_media/media/uploads/article/biedro\u0144].jpg", "https://www.fronda.pl/site_media/media/uploads/article/.thumbnails/katarina_barley_yt_phoenix-250x140.jpg", "https://www.fronda.pl/site_media/media/uploads/article/.thumbnails/parlament_europejski-250x140.jpg", "https://www.fronda.pl/site_media/media/uploads/article/.thumbnails/bundestag_nord_stream_2_pixabay__piotr_mahhonin_via_wikipedia%2C_cc_4.0-250x140.jpg", "https://www.fronda.pl/site_media/media/uploads/article/.thumbnails/kobylinski-250x140.jpg", "https://web.archive.org/assets/aniol.jpg", "https://www.fronda.pl/site_media/media/uploads/article/.thumbnails/barbara_nowacka_yt_rmf_fm-250x140.jpg", "https://www.fronda.pl/site_media/media/uploads/article/.thumbnails/ziemkiewicz-yt-rafalziemkiewicz-250x140.jpg", "https://www.fronda.pl/site_media/media/uploads/article/.thumbnails/andrej-babisz-ano-yt-250x140.jpg", "https://www.fronda.pl/site_media/media/uploads/article/.thumbnails/gfscdasrsads0d89sad8sa-250x140.jpg", "https://www.fronda.pl/site_media/media//uploads/avatar/.thumbnails/ALEK_FOTO_BUTLER-50x50.jpg", "https://www.fronda.pl/site_media/media/uploads/article/.thumbnails/schetynaaaa-epp-flickr-ccby20-250x140.jpg", "https://www.fronda.pl/site_media/media/uploads/article/.thumbnails/hdgfsdhfgsdfsd78tfsdtf7ds6ft-250x140.jpg", "https://www.fronda.pl/site_media/media/uploads/article/.thumbnails/ser-pixabay-danatentis-250x140.jpg", "https://www.fronda.pl/site_media/media/uploads/article/.thumbnails/hgsdfsdfdsfguisdfds8fdy98f89f8ss8f9s-250x140.jpg", "https://www.fronda.pl/site_media/media/uploads/article/.thumbnails/pawel_kukiz_yt_pr3-250x140.jpg", "https://www.fronda.pl/site_media/media/uploads/article/.thumbnails/stonoga_yt_zbigniew_stonoga-250x140.jpg", "https://web.archive.org/assets/holender-logo-h56px.png"], "movies": [], "text": "Tematem numer jeden opozycji ca\u0142y czas pozostaje kwestia przeprowadzenia wybor\u00f3w prezydenckich 10 maja. Dzisiaj g\u0142os, w niezwykle grubia\u0144ski spos\u00f3b, zabra\u0142 kandydat Lewicy Robert Biedro\u0144, atakuj\u0105c parti\u0119 rz\u0105dz\u0105c\u0105 i jej prezesa Jaros\u0142awa Kaczy\u0144skiego:\n\n-\u201ePiS chyba kompletnie ju\u017c oszala\u0142. Jak wiecie zosta\u0142 zg\u0142oszony projekt g\u0142osowania korespondencyjnego w nadchodz\u0105cych wyborach prezydenckich. To szale\u0144stwo tej w\u0142adzy, kt\u00f3ra chce wys\u0142a\u0107 30 milion\u00f3w uprawnionych do g\u0142osowania na zb\u0119dne ryzyko zaka\u017cenia si\u0119 koronawirusem\u201d \u2013 m\u00f3wi\u0142 Biedro\u0144 w udost\u0119pnionym na Twitterze nagraniu.\n\nBiedro\u0144 w nagraniu oskar\u017ca Jaros\u0142awa Kaczy\u0144skiego o nara\u017canie \u017cycia Polak\u00f3w:\n\n-\u201ePrzecie\u017c kto\u015b musi te koperty zebra\u0107, kto\u015b musi je policzy\u0107, kto\u015b musi je roznie\u015b\u0107. To jest ryzyko nie tylko dla pracownik\u00f3w Poczty Polskiej, ale to jest ryzyko dla wszystkich zaanga\u017cowanych w ten ca\u0142y proces. Oczywi\u015bcie Kaczy\u0144ski, je\u017celi my odm\u00f3wimy udzia\u0142u w tym wszystkim, to wy\u015ble do obs\u0142ugi WOT, zakonnice i ksi\u0119\u017cy, kt\u00f3rzy b\u0119d\u0105 siedzieli w tych komisjach. Co to znaczy? To znaczy, \u017ce Kaczy\u0144ski idzie\u2026 po trupach do urn, ale niekoniecznie wyborczych\u201d \u2013 m\u00f3wi\u0142 kandydat Lewicy.\n\nKaczy\u0144ski chce nas wys\u0142a\u0107 do urn. Tylko kt\u00f3rych\u2753 pic.twitter.com/V4Ddd6HWLk \u2014 Robert Biedro\u0144 (@RobertBiedron) April 1, 2020\n\nDo wybor\u00f3w prezydenckich zosta\u0142 jeszcze ponad miesi\u0105c. Politycy obozu rz\u0105dz\u0105cego robi\u0105 teraz wszystko, aby ratowa\u0107 \u017cycie Polak\u00f3w i polsk\u0105 gospodark\u0119. Walcz\u0105 te\u017c o zachowanie w Polsce porz\u0105dku konstytucyjnego i demokracji. Nie wiemy jak b\u0119dzie wygl\u0105da\u0142a sytuacja zwi\u0105zana z koronawirusem za tydzie\u0144, tym bardziej nie wiemy co b\u0119dzie za miesi\u0105c. Tymczasem opozycja robi wszystko, aby bez wzgl\u0119du na koszty, ugra\u0107 co\u015b dla siebie na epidemii.\n\nkak/ PAP, Twitter", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Tematem numer jeden opozycji ca\u0142y czas pozostaje kwestia przeprowadzenia wybor\u00f3w prezydenckich 10 maja. Dzisiaj g\u0142os, w niezwykle grubia\u0144ski spos\u00f3b, zabra\u0142 kandydat Lewicy Robert Biedro\u0144, atakuj\u0105c parti\u0119 rz\u0105dz\u0105c\u0105 i jej prezesa Jaros\u0142awa Kaczy\u0144skiego:", "meta_lang": "pl", "meta_favicon": "favicon.ico", "meta_data": {"viewport": "width=device-width, initial-scale=1", "theme-color": "#ff6600", "description": "Tematem numer jeden opozycji ca\u0142y czas pozostaje kwestia przeprowadzenia wybor\u00f3w prezydenckich 10 maja. Dzisiaj g\u0142os, w niezwykle grubia\u0144ski spos\u00f3b, zabra\u0142 kandydat Lewicy Robert Biedro\u0144, atakuj\u0105c parti\u0119 rz\u0105dz\u0105c\u0105 i jej prezesa Jaros\u0142awa Kaczy\u0144skiego:", "google-site-verification": "4PIZHjXtOQS7ByUYSxkS6cVPdP9WKqX0JLXNLXsLP38", "og": {"title": "Biedro\u0144 atakuje Kaczy\u0144skiego: \u2018idzie po trupach do celu\u2019", "description": "Tematem numer jeden opozycji ca\u0142y czas pozostaje kwestia przeprowadzenia wybor\u00f3w prezydenckich 10 maja. Dzisiaj g\u0142os, w niezwykle grubia\u0144ski spos\u00f3b, zabra\u0142 kandydat Lewicy Robert Biedro\u0144, atakuj\u0105c parti\u0119 rz\u0105dz\u0105c\u0105 i jej prezesa Jaros\u0142awa Kaczy\u0144skiego:", "url": "https://www.fronda.pl/a/biedron-atakuje-kaczynskiego-idzie-po-trupach-do-celu,142368.html", "image": {"identifier": "https://www.fronda.pl/site_media/media/uploads/article/biedro\u0144].jpg", "width": 735, "height": 363}, "type": "article"}, "fb": {"app_id": 128886260612021}}, "canonical_link": "https://www.fronda.pl/a/biedron-atakuje-kaczynskiego-idzie-po-trupach-do-celu,142368.html"}