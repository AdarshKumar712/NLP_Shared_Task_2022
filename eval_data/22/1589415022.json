{"source_url": "https://web.archive.org", "url": "https://web.archive.org/web/20200927151056id_/https://www.haberler.com/hubble-uzay-teleskobu-nun-30-uncu-yilina-ozel-yeni-13163932-haberi/", "title": "Hubble Uzay Teleskobu'nun 30'uncu Y\u0131l\u0131na \u00d6zel Yeni Kozmos G\u00f6r\u00fcnt\u00fcs\u00fc", "top_image": "https://foto.haberler.com/haber/2020/04/26/hubble-uzay-teleskobu-nun-30-uncu-yilina-ozel-13163932_amp.jpg", "meta_img": "https://foto.haberler.com/haber/2020/04/26/hubble-uzay-teleskobu-nun-30-uncu-yilina-ozel-13163932_amp.jpg", "images": ["https://web.archive.org/static/img/organlar/k/tamindir.png?v=24", "https://web.archive.org/static/img/tasarim/bosluk.gif", "https://foto.haberler.com/haber/2020/04/26/hubble-uzay-teleskobu-nun-30-uncu-yilina-ozel-13163932_amp.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://foto.haberler.com/haber/2020/04/26/hubble-uzay-teleskobu-nun-30-uncu-yilina-ozel-13163932_o.jpg"], "movies": [], "text": "Hubble Uzay Teleskobu'nun 30'uncu Y\u0131l\u0131na \u00d6zel Yeni Kozmos G\u00f6r\u00fcnt\u00fcs\u00fc\n\nABD Havac\u0131l\u0131k ve Uzay Ajans\u0131 (NASA), Hubble Uzay Teleskobu'nun uzaya g\u00f6nderili\u015finin 30'uncu y\u0131l\u0131n\u0131 kutlad\u0131. 30'uncu y\u0131la \u00f6zel olarak yeni bir kozmos g\u00f6r\u00fcnt\u00fcs\u00fc payla\u015f\u0131ld\u0131.\n\nABD Havac\u0131l\u0131k ve Uzay Ajans\u0131 (NASA), Hubble Uzay Teleskobu'nun uzaya g\u00f6nderili\u015finin 30'uncu y\u0131l\u0131n\u0131 kutlad\u0131. 30'uncu y\u0131la \u00f6zel olarak yeni bir kozmos g\u00f6r\u00fcnt\u00fcs\u00fc payla\u015f\u0131ld\u0131.\n\n30'uncu Y\u0131la \u00d6zel Kozmos G\u00f6rseli\n\nD\u00fcnya'dan yakla\u015f\u0131k 163 bin \u0131\u015f\u0131k y\u0131l\u0131 uzakl\u0131ktaki Samanyolu G\u00f6kadas\u0131'n\u0131n yak\u0131n\u0131nda y\u0131ld\u0131z olu\u015fturan bir b\u00f6lgenin g\u00f6r\u00fcnt\u00fcs\u00fcn\u00fc g\u00f6steren bu \u00f6zel g\u00f6rsel, Hubble'\u0131n resmi Twitter hesab\u0131 taraf\u0131ndan payla\u015f\u0131ld\u0131.\n\nPayla\u015f\u0131lan g\u00f6rseldeki dev k\u0131rm\u0131z\u0131 bulutsu \u015feklin 'NGC 2014', daha k\u00fc\u00e7\u00fck mavi yap\u0131n\u0131n ise 'NGC 2020' olarak adland\u0131r\u0131ld\u0131\u011f\u0131 belirtildi. Deniz alt\u0131 d\u00fcnyas\u0131na benzedi\u011fi i\u00e7in bu g\u00f6rsele Kozmik Resif ismi verildi.\n\n#Hubble30 For its 30th anniversary, Hubble presents a colorful scene nicknamed the \"Cosmic Reef.\" These two nebulas, NGC 2014 in red & NGC 2020 in blue, are part of a vast star-forming region in a nearby galaxy & are illuminated by young, massive stars: https://t.co/tWW42JAu3w pic.twitter.com/rdmCUS9ZMH\n\n\u2014 Hubble (@NASAHubble) April 24, 2020\n\nBu yeni kozmos g\u00f6r\u00fcnt\u00fcs\u00fc, Hubble'\u0131n 30 y\u0131ll\u0131k ser\u00fcveni boyunca g\u00f6zlemledi\u011fi en net 'y\u0131ld\u0131z olu\u015fum b\u00f6lgesi' olarak nitelendiriliyor.\n\n1990 y\u0131l\u0131nda uzay g\u00f6zlemlerine ba\u015flayan Hubble, o tarihten bu yana \u00e7ekti\u011fi g\u00f6r\u00fcnt\u00fclerle g\u00f6k bilimine \u00e7ok \u00f6nemli katk\u0131larda bulundu. Hubble'\u0131n yakalad\u0131\u011f\u0131 g\u00f6r\u00fcnt\u00fclerin incelenmesi sonucunda, ge\u00e7ti\u011fimiz y\u0131l 1000 adet makale yay\u0131mland\u0131.\n\nNASA'n\u0131n, Avrupa Uzay Ajans\u0131 (ESA) ve Uzay Teleskobu Bilim Enstit\u00fcs\u00fc (STScl) ile birlikte geli\u015ftirdi\u011fi Hubble Uzay Teleskobu, 1990'dan bu yana d\u00fcnya y\u00f6r\u00fcngesinde uzay g\u00f6zlemleri yapmay\u0131 s\u00fcrd\u00fcr\u00fcyor.\n\nKaynak: Tamindir", "keywords": [], "meta_keywords": ["Amerika Birle\u015fik Devletleri", "NASA", "Teknoloji", "Haber"], "tags": [], "authors": [], "publish_date": null, "summary": "", "article_html": "", "meta_description": "ABD Havac\u0131l\u0131k ve Uzay Ajans\u0131 (NASA), Hubble Uzay Teleskobu'nun uzaya g\u00f6nderili\u015finin 30'uncu y\u0131l\u0131n\u0131 kutlad\u0131. 30'uncu y\u0131la \u00f6zel olarak yeni bir kozmos g\u00f6r\u00fcnt\u00fcs\u00fc payla\u015f\u0131ld\u0131.", "meta_lang": "tr", "meta_favicon": "https://www.haberler.com/static/images/touch-icon-iphone.png", "meta_data": {"description": "ABD Havac\u0131l\u0131k ve Uzay Ajans\u0131 (NASA), Hubble Uzay Teleskobu'nun uzaya g\u00f6nderili\u015finin 30'uncu y\u0131l\u0131n\u0131 kutlad\u0131. 30'uncu y\u0131la \u00f6zel olarak yeni bir kozmos g\u00f6r\u00fcnt\u00fcs\u00fc payla\u015f\u0131ld\u0131.", "keywords": "Amerika Birle\u015fik Devletleri, NASA, Teknoloji, Haber", "image": "https://foto.haberler.com/haber/2020/04/26/hubble-uzay-teleskobu-nun-30-uncu-yilina-ozel-13163932_amp.jpg", "medium": "news", "dateCreated": "2020-04-26T18:27:34+03:00", "dateUpdated": "2020-04-26T18:27:39+03:00", "msapplication-starturl": "https://www.haberler.com", "article": {"id": 13163932, "author": "Haberler.com", "section": {"identifier": "teknoloji", "type": "Detail Page", "list": "teknoloji"}, "tag": "Amerika Birle\u015fik Devletleri, NASA, Teknoloji"}, "og": {"url": "https://www.haberler.com/hubble-uzay-teleskobu-nun-30-uncu-yilina-ozel-yeni-13163932-haberi/", "site_name": "Haberler.com", "locale": "tr_TR", "type": "article", "title": "Hubble Uzay Teleskobu'nun 30'uncu Y\u0131l\u0131na \u00d6zel Yeni Kozmos G\u00f6r\u00fcnt\u00fcs\u00fc", "description": "ABD Havac\u0131l\u0131k ve Uzay Ajans\u0131 (NASA), Hubble Uzay Teleskobu'nun uzaya g\u00f6nderili\u015finin 30'uncu y\u0131l\u0131n\u0131 kutlad\u0131. 30'uncu y\u0131la \u00f6zel olarak yeni bir kozmos g\u00f6r\u00fcnt\u00fcs\u00fc payla\u015f\u0131ld\u0131.", "image": {"identifier": "https://foto.haberler.com/haber/2020/04/26/hubble-uzay-teleskobu-nun-30-uncu-yilina-ozel-13163932_amp.jpg", "secure_url": "https://foto.haberler.com/haber/2020/04/26/hubble-uzay-teleskobu-nun-30-uncu-yilina-ozel-13163932_amp.jpg", "width": 1200, "height": 675}}, "fb": {"pages": 130833686950210, "app_id": 1094461860619988}, "twitter": {"url": "https://www.haberler.com/hubble-uzay-teleskobu-nun-30-uncu-yilina-ozel-yeni-13163932-haberi/", "card": "summary_large_image", "site": "Haberler", "title": "Hubble Uzay Teleskobu'nun 30'uncu Y\u0131l\u0131na \u00d6zel Yeni Kozmos G\u00f6r\u00fcnt\u00fcs\u00fc", "description": "ABD Havac\u0131l\u0131k ve Uzay Ajans\u0131 (NASA), Hubble Uzay Teleskobu'nun uzaya g\u00f6nderili\u015finin 30'uncu y\u0131l\u0131n\u0131 kutlad\u0131. 30'uncu y\u0131la \u00f6zel olarak yeni bir kozmos g\u00f6r\u00fcnt\u00fcs\u00fc payla\u015f\u0131ld\u0131.", "image": "https://foto.haberler.com/haber/2020/04/26/hubble-uzay-teleskobu-nun-30-uncu-yilina-ozel-13163932_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/hubble-uzay-teleskobu-nun-30-uncu-yilina-ozel-yeni-13163932-haberi/"}