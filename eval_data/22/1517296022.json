{"source_url": "https://web.archive.org", "url": "https://web.archive.org/web/20200211224410id_/https://www.ulusal.com.tr/gundem/idlib-sehitlerinin-isimleri-ve-memleketleri-belli-oldu-h250910.html", "title": "\u0130dlib \u015fehitlerinin isimleri ve memleketleri belli oldu haberi- Son Dakika Haberleri", "top_image": "https://www.ulusal.com.tr/images/resize/100/600x315/haberler/2020/02/idlib_sehitlerinin_isimleri_ve_memleketleri_belli_oldu_h250910_831e0.jpg", "meta_img": "https://www.ulusal.com.tr/images/resize/100/600x315/haberler/2020/02/idlib_sehitlerinin_isimleri_ve_memleketleri_belli_oldu_h250910_831e0.jpg", "images": ["https://www.ulusal.com.tr/_themes/hs-elegant/images/space.png", "https://mc.yandex.ru/watch/56182978", "https://www.ulusal.com.tr/thumb.php?src=https://www.ulusal.com.tr/images/banner/TRAKYA-BANNER.png&w=130&h=300&q=80", "https://www.ulusal.com.tr/images/resize/100/600x315/haberler/2020/02/idlib_sehitlerinin_isimleri_ve_memleketleri_belli_oldu_h250910_831e0.jpg", "https://www.ulusal.com.tr/thumb.php?src=https://www.ulusal.com.tr/images/banner/HUNKURULTAYI-ULUSALKANAL.png&w=130&h=300&q=80", "https://www.ulusal.com.tr/images/banner/comtrlogo.jpg", "https://mc.yandex.ru/watch/55255273", "https://www.ulusal.com.tr/thumb.php?src=https://www.ulusal.com.tr/images/banner/BUYUKUSTALAR-YNTERNET_1.png&w=130&h=300&q=80"], "movies": [], "text": "\u015eehit Piyade Uzman Onba\u015f\u0131 \u0130brahim Albayrak'\u0131n (24) Kayseri merkez Melikgazi il\u00e7esi Osmanl\u0131 Mahallesi'ndeki evine giden askeri yetkililer, bug\u00fcn vefat eden day\u0131s\u0131n\u0131n cenazesi i\u00e7in Sar\u0131z il\u00e7esine giden ailesine yolda haberi ula\u015ft\u0131rd\u0131.\n\nYakla\u015f\u0131k 1,5 y\u0131l \u00f6nce g\u00f6reve ba\u015flayan Albayrak'\u0131n 8 ay \u00f6nce ni\u015fanland\u0131\u011f\u0131 anla\u015f\u0131ld\u0131.\n\n\u00d6te yandan \u015fehidin a\u011fabeyi Uzman \u00c7avu\u015f Do\u011fan Albayrak'\u0131n da \u0130dlib'de g\u00f6rev yapt\u0131\u011f\u0131 belirtildi.\n\nNi\u011fde\n\nPiyade Uzman Onba\u015f\u0131 Enes Alper'in (23) \u015fehadet haberini, Ni\u011fde merkeze ba\u011fl\u0131 Y\u0131ld\u0131ztepe beldesinde ya\u015fayan annesi Keban ve babas\u0131 Mehmet Ali'ye Vali Yard\u0131mc\u0131s\u0131 Cemil K\u0131l\u0131n\u00e7 verdi.\n\n\u015eehidin evine T\u00fcrk bayra\u011f\u0131 as\u0131ld\u0131.\n\nYakla\u015f\u0131k bir ay \u00f6nce ni\u015fanland\u0131\u011f\u0131 anla\u015f\u0131lan \u015fehit Alper'in 4 karde\u015fin en b\u00fcy\u00fc\u011f\u00fc oldu\u011fu belirtildi.\n\nK\u0131r\u0131kkale\n\nPiyade Uzman Onba\u015f\u0131 Davut \u00d6zcan'\u0131n (25) \u015fehadet haberi de K\u0131r\u0131kkale'nin Bal\u0131\u015feyh il\u00e7esine ba\u011fl\u0131 Ayd\u0131n\u015feyh k\u00f6y\u00fcnde oturan ailesine ula\u015ft\u0131r\u0131ld\u0131.\n\n\u015eehadet haberinin ard\u0131ndan babaevine T\u00fcrk bayra\u011f\u0131 as\u0131ld\u0131.\n\n\u015eehit \u00d6zcan'\u0131n 2 y\u0131l \u00f6nce g\u00f6reve ba\u015flad\u0131\u011f\u0131 belirtildi.", "keywords": [], "meta_keywords": ["suriye", "idlib", "\u015fehit"], "tags": [], "authors": ["Ulusal Kanal"], "publish_date": null, "summary": "", "article_html": "", "meta_description": "Suriye ordusu unsurlar\u0131nca \u0130dlib'de ger\u00e7ekle\u015ftirilen yo\u011fun top\u00e7u ate\u015fi sonucu \u015fehit olan Piyade Uzman Onba\u015f\u0131 \u0130brahim Albayrak'\u0131n Kayseri, Piyade Uzman Onba\u015f\u0131 Enes Alper'in Ni\u011fde ve Piyade Uzman Onba\u015f\u0131 Davut \u00d6zcan'\u0131n\u00a0K\u0131r\u0131kkale'deki ailelerine haber verildi. //Son Dakika g\u00fcncel haberleri//", "meta_lang": "tr", "meta_favicon": "https://www.ulusal.com.tr/images/banner/favicon.ico", "meta_data": {"description": "Suriye ordusu unsurlar\u0131nca \u0130dlib'de ger\u00e7ekle\u015ftirilen yo\u011fun top\u00e7u ate\u015fi sonucu \u015fehit olan Piyade Uzman Onba\u015f\u0131 \u0130brahim Albayrak'\u0131n Kayseri, Piyade Uzman Onba\u015f\u0131 Enes Alper'in Ni\u011fde ve Piyade Uzman Onba\u015f\u0131 Davut \u00d6zcan'\u0131n\u00a0K\u0131r\u0131kkale'deki ailelerine haber verildi. //Son Dakika g\u00fcncel haberleri//", "keywords": "suriye, idlib, \u015fehit", "news_keywords": "suriye, idlib, \u015fehit", "author": "Ulusal Kanal", "developer": "Ulusal Kanal", "designer": "Ulusal Kanal", "viewport": "width=970, initial-scale=1, shrink-to-fit=no", "theme-color": "#dc3545", "og": {"site_name": "Ulusal Kanal", "title": "\u0130dlib \u015fehitlerinin isimleri ve memleketleri belli oldu", "description": "Suriye ordusu unsurlar\u0131nca \u0130dlib'de ger\u00e7ekle\u015ftirilen yo\u011fun top\u00e7u ate\u015fi sonucu \u015fehit olan Piyade Uzman Onba\u015f\u0131 \u0130brahim Albayrak'\u0131n Kayseri, Piyade Uzman Onba\u015f\u0131 Enes Alper'in Ni\u011fde ve Piyade Uzman Onba\u015f\u0131 Davut \u00d6zcan'\u0131n\u00a0K\u0131r\u0131kkale'deki ailelerine haber verildi. //Son Dakika g\u00fcncel haberleri//", "image": {"identifier": "https://www.ulusal.com.tr/images/resize/100/600x315/haberler/2020/02/idlib_sehitlerinin_isimleri_ve_memleketleri_belli_oldu_h250910_831e0.jpg", "type": "image/jpeg", "width": 637, "height": 332}, "type": "article", "url": "https://www.ulusal.com.tr/gundem/idlib-sehitlerinin-isimleri-ve-memleketleri-belli-oldu-h250910.html"}, "twitter": {"card": "summary_large_image", "url": "http://www.ulusal.com.tr/gundem/idlib-sehitlerinin-isimleri-ve-memleketleri-belli-oldu-h250910.html", "domain": "https://www.ulusal.com.tr/", "site": "ulusalkanal", "title": "\u0130dlib \u015fehitlerinin isimleri ve memleketleri belli oldu", "description": "Suriye ordusu unsurlar\u0131nca \u0130dlib'de ger\u00e7ekle\u015ftirilen yo\u011fun top\u00e7u ate\u015fi sonucu \u015fehit olan Piyade Uzman Onba\u015f\u0131 \u0130brahim Albayrak'\u0131n Kayseri, Piyade Uzman Onba\u015f\u0131 Enes Alper'in Ni\u011fde ve Piyade Uzman Onba\u015f\u0131 Davut \u00d6zcan'\u0131n\u00a0K\u0131r\u0131kkale'deki ailelerine haber verildi.", "image": {"src": "https://www.ulusal.com.tr/images/haberler/2020/02/idlib_sehitlerinin_isimleri_ve_memleketleri_belli_oldu_h250910_831e0.jpg"}}, "dc.language": "tr", "dc.source": "https://www.ulusal.com.tr/", "dc.title": "\u0130dlib \u015fehitlerinin isimleri ve memleketleri belli oldu haberi- Son Dakika Haberleri", "dc.keywords": "suriye, idlib, \u015fehit", "dc.description": "Suriye ordusu unsurlar\u0131nca \u0130dlib'de ger\u00e7ekle\u015ftirilen yo\u011fun top\u00e7u ate\u015fi sonucu \u015fehit olan Piyade Uzman Onba\u015f\u0131 \u0130brahim Albayrak'\u0131n Kayseri, Piyade Uzman Onba\u015f\u0131 Enes Alper'in Ni\u011fde ve Piyade Uzman Onba\u015f\u0131 Davut \u00d6zcan'\u0131n\u00a0K\u0131r\u0131kkale'deki ailelerine haber verildi. //Son Dakika g\u00fcncel haberleri//", "dailymotion-domain-verification": "dm7ovzx93zaogcu0p", "yandex-verification": "b6a232ea6cb94803"}, "canonical_link": "https://www.ulusal.com.tr/gundem/idlib-sehitlerinin-isimleri-ve-memleketleri-belli-oldu-h250910.html"}