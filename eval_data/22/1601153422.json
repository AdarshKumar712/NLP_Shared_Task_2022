{"source_url": "https://web.archive.org", "url": "https://web.archive.org/web/20200524060500id_/https://www.haberler.com/ak-parti-edirne-milletvekili-fatma-aksal-lidas-13202139-haberi/", "title": "AK Parti Edirne Milletvekili Fatma Aksal L\u0130DA\u015e Ke\u015fan \u015eubesi'ni ziyaret etti", "top_image": "https://foto.haberler.com/haber/2020/05/08/ak-parti-edirne-milletvekili-fatma-aksal-lida-13202139_local.jpg", "meta_img": "https://foto.haberler.com/haber/2020/05/08/ak-parti-edirne-milletvekili-fatma-aksal-lida-13202139_local.jpg", "images": ["https://web.archive.org/static/img/tasarim/bosluk.gif", "https://foto.haberler.com/haber/2020/05/08/ak-parti-edirne-milletvekili-fatma-aksal-lida-13202139_local.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://www.facebook.com/tr?id=287433439304759&ev=PageView&noscript=1"], "movies": [], "text": "AK Parti Edirne Milletvekili Fatma Aksal L\u0130DA\u015e Ke\u015fan \u015eubesi'ni ziyaret etti AK Parti Edirne Milletvekili Fatma Aksal ve AK Parti Edirne \u0130l Ba\u015fkan\u0131 Belgin \u0130ba, Toprak Mahsulleri Ofisi ve T\u00fcrkiye Odalar ve Borsalar Birli\u011fi ortakl\u0131\u011f\u0131nda kurulan Tar\u0131m \u00dcr\u00fcnleri Lisansl\u0131 Depoculuk Sanayi ve Ticaret A.\u015e'nin (L\u0130DA\u015e) Ke\u015fan \u015eubesini ziyaret etti.\n\nAK Parti Edirne Milletvekili Fatma Aksal ve AK Parti Edirne \u0130l Ba\u015fkan\u0131 Belgin \u0130ba, Toprak Mahsulleri Ofisi ve T\u00fcrkiye Odalar ve Borsalar Birli\u011fi ortakl\u0131\u011f\u0131nda kurulan Tar\u0131m \u00dcr\u00fcnleri Lisansl\u0131 Depoculuk Sanayi ve Ticaret A.\u015e'nin (L\u0130DA\u015e) Ke\u015fan \u015eubesini ziyaret etti.\n\nAksal, ziyarette, Ke\u015fan Ticaret Borsas\u0131 Y\u00f6netim Kurulu Ba\u015fkan\u0131 Necmi Kaymaz'dan bilgi ald\u0131.\n\nKoronavir\u00fcs salg\u0131n\u0131n\u0131n ard\u0131ndan g\u0131dan\u0131n \u00f6nemini bir kez daha g\u00f6rd\u00fcklerini ifade eden Aksal, g\u0131day\u0131 \u00fcreten ve ona sahip olan\u0131n d\u00fcnyaya h\u00fckmedece\u011fini vurgulad\u0131.\n\nT\u00fcrkiye'nin kendisine yetecek g\u0131day\u0131 \u00fcretti\u011fini aktaran Aksal, konu\u015fmas\u0131na \u015f\u00f6yle devam etti:\n\n\"Bu\u011fdayda hasat sezonu yakla\u015f\u0131yor. T\u00fcm \u00fcreticilerimize hay\u0131rl\u0131 olur in\u015fallah. Fiyat\u0131 hasattan \u00f6nce a\u00e7\u0131klayaca\u011f\u0131z dedik ve Say\u0131n Cumhurba\u015fkan\u0131m\u0131z ge\u00e7ti\u011fimiz g\u00fcn a\u00e7\u0131klamay\u0131 yapt\u0131. \u00c7ift\u00e7ilerimizin memnun oldu\u011funu duyuyorum. Lisansl\u0131 depoculu\u011fa ge\u00e7i\u015fimizdeki ama\u00e7lar\u0131m\u0131zdan biri de bu. \u00c7ift\u00e7imiz y\u0131lda 2 defa \u00fcr\u00fcn\u00fcn\u00fc al\u0131yor ve ihtiya\u00e7lar\u0131 birikti\u011fi i\u00e7in \u00fcr\u00fcn\u00fcn\u00fc hemen sat\u0131yor. Art\u0131k \u00fcr\u00fcn fiyat\u0131n\u0131n en d\u00fc\u015f\u00fck oldu\u011fu zamanda \u00e7ift\u00e7imiz, \u00fcr\u00fcn\u00fcn\u00fc satmak zorunda kalmas\u0131n, \u00fcr\u00fcn\u00fcn\u00fc lisansl\u0131 depoya koyarak sertifikas\u0131n\u0131 als\u0131n, fiyat\u0131 da uygun buldu\u011fu zaman sats\u0131n diyoruz. Tar\u0131msal \u00fcretimin geriye d\u00f6n\u00fck telafisi yok.\"\n\nKaymaz, da her biri 2 bin 500 ton kapasiteli olan 28 silonun bulundu\u011fu L\u0130DA\u015e Ke\u015fan \u015eubesi'nin 70 bin ton al\u0131m kapasitesi oldu\u011fu belirtti.\n\nKaynak: AA", "keywords": [], "meta_keywords": ["Milletvekili", "AK Parti", "Edirne", "Ke\u015fan", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "AK Parti Edirne Milletvekili Fatma Aksal ve AK Parti Edirne \u0130l Ba\u015fkan\u0131 Belgin \u0130ba, Toprak Mahsulleri Ofisi ve T\u00fcrkiye Odalar ve Borsalar Birli\u011fi ortakl\u0131\u011f\u0131nda kurulan Tar\u0131m \u00dcr\u00fcnleri Lisansl\u0131 Depoculuk Sanayi ve Ticaret A.\u015e'nin (L\u0130DA\u015e) Ke\u015fan \u015eubesini ziyaret etti.", "meta_lang": "tr", "meta_favicon": "/touch-icon-iphone.png", "meta_data": {"description": "AK Parti Edirne Milletvekili Fatma Aksal ve AK Parti Edirne \u0130l Ba\u015fkan\u0131 Belgin \u0130ba, Toprak Mahsulleri Ofisi ve T\u00fcrkiye Odalar ve Borsalar Birli\u011fi ortakl\u0131\u011f\u0131nda kurulan Tar\u0131m \u00dcr\u00fcnleri Lisansl\u0131 Depoculuk Sanayi ve Ticaret A.\u015e'nin (L\u0130DA\u015e) Ke\u015fan \u015eubesini ziyaret etti.", "keywords": "Milletvekili, AK Parti, Edirne, Ke\u015fan, G\u00fcncel, Haber", "image": "https://foto.haberler.com/haber/2020/05/08/ak-parti-edirne-milletvekili-fatma-aksal-lida-13202139_local.jpg", "medium": "news", "dateCreated": "2020-05-08T18:28:13+03:00", "dateUpdated": "2020-05-08T18:28:13+03:00", "msapplication-starturl": "https://www.haberler.com", "article": {"id": 13202139, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Milletvekili, AK Parti, Edirne, Ke\u015fan, G\u00fcncel"}, "og": {"url": "https://www.haberler.com/ak-parti-edirne-milletvekili-fatma-aksal-lidas-13202139-haberi/", "site_name": "Haberler.com", "locale": "tr_TR", "type": "article", "title": "AK Parti Edirne Milletvekili Fatma Aksal  L\u0130DA\u015e Ke\u015fan \u015eubesi'ni ziyaret etti", "description": "AK Parti Edirne Milletvekili Fatma Aksal ve AK Parti Edirne \u0130l Ba\u015fkan\u0131 Belgin \u0130ba, Toprak Mahsulleri Ofisi ve T\u00fcrkiye Odalar ve Borsalar Birli\u011fi ortakl\u0131\u011f\u0131nda kurulan Tar\u0131m \u00dcr\u00fcnleri Lisansl\u0131 Depoculuk Sanayi ve Ticaret A.\u015e'nin (L\u0130DA\u015e) Ke\u015fan \u015eubesini ziyaret etti.", "image": {"identifier": "https://foto.haberler.com/haber/2020/05/08/ak-parti-edirne-milletvekili-fatma-aksal-lida-13202139_local.jpg", "secure_url": "https://foto.haberler.com/haber/2020/05/08/ak-parti-edirne-milletvekili-fatma-aksal-lida-13202139_local.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/ak-parti-edirne-milletvekili-fatma-aksal-lidas-13202139-haberi/", "card": "summary_large_image", "site": "Haberler", "title": "AK Parti Edirne Milletvekili Fatma Aksal  L\u0130DA\u015e Ke\u015fan \u015eubesi'ni ziyaret etti", "description": "AK Parti Edirne Milletvekili Fatma Aksal ve AK Parti Edirne \u0130l Ba\u015fkan\u0131 Belgin \u0130ba, Toprak Mahsulleri Ofisi ve T\u00fcrkiye Odalar ve Borsalar Birli\u011fi ortakl\u0131\u011f\u0131nda kurulan Tar\u0131m \u00dcr\u00fcnleri Lisansl\u0131 Depoculuk Sanayi ve Ticaret A.\u015e'nin (L\u0130DA\u015e) Ke\u015fan \u015eubesini ziyaret etti.", "image": "https://foto.haberler.com/haber/2020/05/08/ak-parti-edirne-milletvekili-fatma-aksal-lida-13202139_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/ak-parti-edirne-milletvekili-fatma-aksal-lidas-13202139-haberi/"}