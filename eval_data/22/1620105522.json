{"source_url": "http://www.corumhaber.net", "url": "http://www.corumhaber.net/iskilip/gurbetci-vatandastan-engelli-yusufa-tekerlekli-sandalye-h107655.html", "title": "Gurbet\u00e7i vatanda\u015ftan engelli Yusuf\u2019a tekerlekli sandalye", "top_image": "http://www.corumhaber.net/images/haberler/2020/05/gurbetci_vatandastan_engelli_yusufa_tekerlekli_sandalye_h107655_00398.jpg", "meta_img": "http://www.corumhaber.net/images/haberler/2020/05/gurbetci_vatandastan_engelli_yusufa_tekerlekli_sandalye_h107655_00398.jpg", "images": ["http://www.corumhaber.net/_themes/hs-elegant/images/space.png", "http://www.corumhaber.net/images/haberler/2020/05/gurbetci_vatandastan_engelli_yusufa_tekerlekli_sandalye_h107655_00398.jpg", "http://www.corumhaber.net/thumb.php?src=http://www.corumhaber.net/images/banner/YAZILIKAYA-01.png&w=300&h=105&q=100", "http://www.corumhaber.net/thumb.php?src=http://www.corumhaber.net/images/banner/nobetci_eczane1.png&w=300&h=65&q=100", "http://www.corumhaber.net/images/banner/CH-01_1.png", "http://www.corumhaber.net/thumb.php?src=http://www.corumhaber.net/images/banner/corum-eguven-eimza-interkep.jpg&w=300&h=300&q=100"], "movies": [], "text": "Ankara\u2019da ya\u015fayan hasta bak\u0131c\u0131 \u00dcmm\u00fcg\u00fcls\u00fcm Karadu\u011fan, 1.5 y\u0131l \u00f6nce a\u00e7t\u0131\u011f\u0131 bir sosyal medya hesab\u0131nda k\u0131sa s\u00fcrede fenomen olarak buradan para da kazanmaya ba\u015flad\u0131. Yine takip\u00e7ilerinden gelen bir talebi de\u011ferlendiren Karadu\u011fan,\u00c7orum'un \u0130skilip il\u00e7esinde ya\u015fayan 18 ya\u015f\u0131ndaki engelli Yusuf Kandur ve ailesinin evini, takip\u00e7i kitlesinin yard\u0131m\u0131yla yeniledi. Aile bireyleri, duyarl\u0131 davran\u0131\u015f\u0131n ard\u0131ndan b\u00fcy\u00fck mutluluk ya\u015fad\u0131.\n\n\n\n'Bu kez tekerlekli sandalyesine kavu\u015ftu'\n\nY\u00fcr\u00fcyerek d\u0131\u015far\u0131 \u00e7\u0131kmakta zorlanan Yusuf i\u00e7in bu kez yurt d\u0131\u015f\u0131ndan bir yard\u0131m geldi. Fransa\u2019da ya\u015fayan ve ismi a\u00e7\u0131klanmayan hay\u0131rsever taraf\u0131ndan g\u00f6nderilen tekerlekli sandalye, \u00dcmm\u00fcg\u00fcls\u00fcm Karadu\u011fan arac\u0131l\u0131\u011f\u0131yla Kandur ailesine teslim edildi. Sandalyesine al\u0131narak bir s\u00fcre d\u0131\u015far\u0131da gezdirilen Yusuf\u2019un mutlulu\u011fu y\u00fcz\u00fcne yans\u0131d\u0131.\n\nFransa\u2019dan tekerlekli sandalye g\u00f6nderen hay\u0131rseverin ailenin evinin yenilenmesinde de katk\u0131 sundu\u011funu belirten Karadu\u011fan, \u0130skilip il\u00e7esindeki \u00f6zel \u00e7ocuklara destek olunmas\u0131 i\u00e7in hay\u0131rseverlere \u00e7a\u011fr\u0131da bulundu.", "keywords": [], "meta_keywords": [""], "tags": [], "authors": ["\u00c7orum Haber"], "publish_date": null, "summary": "", "article_html": "", "meta_description": "\u00c7orum'un \u0130skilip il\u00e7esinde bir sosyal medya fenomeni ve takip\u00e7ileri taraf\u0131ndan evleri yenilenen engelli Yusuf Kandur'a bu kez yurt d\u0131\u015f\u0131nda ya\u015fayan bir gurbet\u00e7i tekerlekli sandalye g\u00f6nderdi.", "meta_lang": "tr", "meta_favicon": "http://www.corumhaber.net/images/banner/favicon.ico", "meta_data": {"description": "\u00c7orum'un \u0130skilip il\u00e7esinde bir sosyal medya fenomeni ve takip\u00e7ileri taraf\u0131ndan evleri yenilenen engelli Yusuf Kandur'a bu kez yurt d\u0131\u015f\u0131nda ya\u015fayan bir gurbet\u00e7i tekerlekli sandalye g\u00f6nderdi.", "author": "\u00c7orum Haber", "developer": "\u00c7orum Haber", "designer": "\u00c7orum Haber", "viewport": "width=970, initial-scale=1, shrink-to-fit=no", "theme-color": "#dc3545", "og": {"site_name": "\u00c7orum Haber", "title": "Gurbet\u00e7i vatanda\u015ftan engelli Yusuf\u2019a tekerlekli sandalye", "description": "\u00c7orum'un \u0130skilip il\u00e7esinde bir sosyal medya fenomeni ve takip\u00e7ileri taraf\u0131ndan evleri yenilenen engelli Yusuf Kandur'a bu kez yurt d\u0131\u015f\u0131nda ya\u015fayan bir gurbet\u00e7i tekerlekli sandalye g\u00f6nderdi.", "image": {"identifier": "http://www.corumhaber.net/images/haberler/2020/05/gurbetci_vatandastan_engelli_yusufa_tekerlekli_sandalye_h107655_00398.jpg", "type": "image/jpeg", "width": 637, "height": 332}, "type": "article", "url": "http://www.corumhaber.net/iskilip/gurbetci-vatandastan-engelli-yusufa-tekerlekli-sandalye-h107655.html"}, "twitter": {"card": "summary_large_image", "url": "http://www.corumhaber.net/iskilip/gurbetci-vatandastan-engelli-yusufa-tekerlekli-sandalye-h107655.html", "domain": "http://www.corumhaber.net/", "site": "corumhaber19", "title": "Gurbet\u00e7i vatanda\u015ftan engelli Yusuf\u2019a tekerlekli sandalye", "description": "\u00c7orum\u2019un \u0130skilip il\u00e7esinde bir sosyal medya fenomeni ve takip\u00e7ileri taraf\u0131ndan evleri yenilenen engelli Yusuf Kandur\u2019a bu kez yurt d\u0131\u015f\u0131nda ya\u015fayan bir gurbet\u00e7i tekerlekli sandalye g\u00f6nderdi.", "image": {"src": "http://www.corumhaber.net/images/haberler/2020/05/gurbetci_vatandastan_engelli_yusufa_tekerlekli_sandalye_h107655_00398.jpg"}}, "dc.language": "tr", "dc.source": "http://www.corumhaber.net/", "dc.title": "Gurbet\u00e7i vatanda\u015ftan engelli Yusuf\u2019a tekerlekli sandalye", "dc.description": "\u00c7orum'un \u0130skilip il\u00e7esinde bir sosyal medya fenomeni ve takip\u00e7ileri taraf\u0131ndan evleri yenilenen engelli Yusuf Kandur'a bu kez yurt d\u0131\u015f\u0131nda ya\u015fayan bir gurbet\u00e7i tekerlekli sandalye g\u00f6nderdi."}, "canonical_link": "http://www.corumhaber.net/iskilip/gurbetci-vatandastan-engelli-yusufa-tekerlekli-sandalye-h107655.html"}