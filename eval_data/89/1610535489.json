{"source_url": "https://web.archive.org", "url": "https://web.archive.org/web/20210509143229id_/https://www.blitzquotidiano.it/cinema/gregory-tyree-boyce-morto-3188273/", "title": "Gregory Tyree Boyce morto, attore Twilight e compagna trovati senza vita", "top_image": "https://static.blitzquotidiano.it/wp/wp-content/uploads/2020/05/gregory-boyce-1.jpg", "meta_img": "https://static.blitzquotidiano.it/wp/wp-content/uploads/2020/05/gregory-boyce-1.jpg", "images": ["https://static.blitzquotidiano.it/wp/wp-content/uploads/2020/06/conte-ansa-3-420x220.jpg", "https://pixel.quantserve.com/pixel/p-Et3bYSs0p4XRC.gif", "https://web.archive.org/images/icon-hamburger.jpg", "https://static.blitzquotidiano.it/wp/wp-content/uploads/2020/05/quentin-tarantino-ansa-420x220.jpg", "https://sb.scorecardresearch.com/p?c1=2&c2= 28252639&cv=2.0&cj=1", "https://static.blitzquotidiano.it/wp/wp-content/uploads/2020/05/megan-420x220.jpg", "https://web.archive.org/images/logo.jpg", "https://static.blitzquotidiano.it/wp/wp-content/uploads/2020/05/michel-piccoli-1-420x220.jpg", "https://static.blitzquotidiano.it/wp/wp-content/uploads/2020/03/coronavirus-italia-ansa-420x220.jpg", "https://web.archive.org/images/oroscopo.png", "https://static.blitzquotidiano.it/static/lazy/logo-lazy.jpg", "https://static.blitzquotidiano.it/wp/wp-content/uploads/2020/05/hagen-mills-1-420x220.jpg", "https://static.blitzquotidiano.it/wp/wp-content/uploads/2020/05/BERGAMINI-Alberto-560x360.jpg", "https://static.blitzquotidiano.it/wp/wp-content/uploads/2020/05/gregory-boyce-1.jpg", "https://static.blitzquotidiano.it/wp/wp-content/uploads/2020/06/autostrade-ansa-420x220.jpg", "https://static.blitzquotidiano.it/wp/wp-content/uploads/2020/06/tom_cruise_ansa-420x220.jpg", "https://web.archive.org/images/icon-search.jpg"], "movies": [], "text": "LOS ANGELES \u2013 \u00c8 stato trovato morto nella sua casa di Las Vegas l\u2019attore Gregory Tyree Boyce, 30 anni, conosciuto dai fan anche per il ruolo di Tyler Crowley nella saga Twilight.\n\nRitrovata senza vita anche la compagna Natalie Adepoju. Le cause del decesso dei due giovani sono ancora sconosciute.\n\nA dare l\u2019allarme \u00e8 stata una cugina di Boyce, secondo quanto riporta E! News.\n\nLa ragazza sapeva che il cugino si sarebbe dovuto recare a Los Angeles e, vedendo l\u2019auto del giovane ancora parcheggiata sotto casa, si sarebbe preoccupata avvertendo le forze dell\u2019ordine.\n\n\u201cGreg amava la vita. Era positivo, molto spiritoso, l\u2019anima della festa. Mi mancher\u00e0. Era uno degli amici pi\u00f9 divertenti che avessi a Los Angeles. Ha reso memorabile il tempo che abbiamo trascorso insieme\u201d ha riferito una fonte a E! News.\n\n\u00c8 stata aperta sul sito Gofundme una raccolta fondi per aiutare la famiglia di Natalie Adepoju ad affrontare questo momento tanto delicato.\n\n\u201cLa nostra amata figlia, nipote, sorella, cugina e amica Natalie Adepoju \u00e8 improvvisamente scomparsa il 13 maggio 2020 a Las Vegas. Al momento, \u00e8 nostro desiderio non rivelare la causa\u201d si legge sulla pagina destinata alla raccolta fondi.\n\n\u201cVi chiediamo di rispettare i desideri della famiglia. Tuttavia, a causa dell\u2019improvvisa scomparsa e della necessit\u00e0 di riportare a casa Natalie, vi chiediamo di aiutarci con una donazione.\n\nNatalie aveva ancora tanta vita da vivere. Lascia un figlio, suo padre, 2 fratelli e 1 sorella e una famiglia di amici e parenti che l\u2019hanno amata profondamente. Qualsiasi importo aiuterebbe a riportare a casa la nostra bambina\u201d. (fonte E!NEWS)", "keywords": [], "meta_keywords": [""], "tags": [], "authors": [], "publish_date": "Tue May 19 07:04:21 2020", "summary": "", "article_html": "", "meta_description": "Ritrovata senza vita anche la compagna Natalie Adepoju. Le cause del decesso dei due giovani sono ancora sconosciute.", "meta_lang": "it", "meta_favicon": "/favicon.png", "meta_data": {"HandheldFriendly": "True", "MobileOptimized": 320, "viewport": "width=device-width, initial-scale=1.0, maximum-scale=1.0, user-scalable=0", "description": "Ritrovata senza vita anche la compagna Natalie Adepoju. Le cause del decesso dei due giovani sono ancora sconosciute.", "og": {"locale": "it_IT", "type": "article", "title": "L'attore di Twilight e la compagna trovati senza vita in casa", "description": ".", "url": "https://www.blitzquotidiano.it/cinema/gregory-tyree-boyce-morto-3188273/", "site_name": "Blitz quotidiano", "image": {"identifier": "https://static.blitzquotidiano.it/wp/wp-content/uploads/2020/05/gregory-boyce-1.jpg", "secure_url": "https://static.blitzquotidiano.it/wp/wp-content/uploads/2020/05/gregory-boyce-1.jpg", "width": 1200, "height": 750}}, "article": {"publisher": "https://www.facebook.com/Blitzquotidiano", "section": "Cinema", "published_time": "2020-05-19T07:04:21+02:00"}, "twitter": {"card": "summary", "description": "Ritrovata senza vita anche la compagna Natalie Adepoju. Le cause del decesso dei due giovani sono ancora sconosciute.", "title": "Gregory Tyree Boyce morto, attore Twilight e compagna trovati senza vita", "site": "@blitzquotidiano", "image": "https://static.blitzquotidiano.it/wp/wp-content/uploads/2020/05/gregory-boyce-1.jpg", "creator": "@blitzquotidiano"}, "generator": "AMP for WP 1.0.52", "fb": {"pages": 157141731008713, "app_id": 129133081078660}, "position": 2}, "canonical_link": "https://www.blitzquotidiano.it/cinema/gregory-tyree-boyce-morto-3188273/"}