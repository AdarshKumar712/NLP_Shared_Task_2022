{"source_url": "https://primapavia.it", "url": "https://primapavia.it/cronaca/tumore-al-seno-in-lombardia-una-rete-di-breast-unit-deccellenza-ce-anche-pavia/", "title": "Tumore al seno, in Lombardia una rete di breast unit d\u2019eccellenza. C\u2019\u00e8 anche Pavia", "top_image": "https://primapavia.it/media/2020/02/261b3ab9c2d11647fbf1e05bc15d70eb-1.jpg", "meta_img": "https://primapavia.it/media/2020/02/261b3ab9c2d11647fbf1e05bc15d70eb-1.jpg", "images": ["https://incucinaconnonnaanna.it/wp-content/uploads/logo.svg", "https://primapavia.it/media/2020/02/261b3ab9c2d11647fbf1e05bc15d70eb-150x90.jpg", "https://primapavia.it/media/logo.svg", "https://primapavia.it/media/2020/02/261b3ab9c2d11647fbf1e05bc15d70eb-1-420x252.jpg", "https://format.netweek.it/loghi/amici-della-neve.svg", "https://ilmiostiledivita.it/wp-content/uploads/2020/02/abf15061-7ac6-47ca-b16b-cabd3d807772-650x390.jpeg", "https://ilmiostiledivita.it/wp-content/uploads/logo.svg", "https://incucinaconnonnaanna.it/wp-content/uploads/2020/02/Schermata-2020-02-20-alle-10.39.50-650x390.jpg", "https://lamiacasadolcecasa.it/wp-content/uploads/2020/02/42454967_renovate-1186336_960_720-420x252.jpg", "https://primapavia.it/media/2020/02/Screenshot-181-150x90.png", "https://topnewsregionali.netweek.it/wp-content/uploads/2020/02/AdobeStock_53288319-420x252.jpeg", "https://incucinaconnonnaanna.it/wp-content/uploads/2020/02/seafood-platter-1232389_960_720-420x252.jpg", "https://incucinaconnonnaanna.it/wp-content/uploads/2020/02/food-1932466_960_720-420x252.jpg", "https://topnewsregionali.netweek.it/wp-content/uploads/2020/02/revenge-porn-420x252.jpg", "https://lamiacasadolcecasa.it/wp-content/uploads/2020/02/42453424_heater-floor-system-650x390.jpeg", "https://nonsoloautoemoto.it/wp-content/uploads/2020/02/Nuova-stazione-ENGIE-Iveco-5_GP26349-650x390.jpg", "https://ilmiostiledivita.it/wp-content/uploads/2020/02/wash-hands-2631777_960_720-420x252.jpg", "https://primapavia.it/contents/themes/quotidiani-netweek/assets/img/lente.svg", "https://primapavia.it/media/2020/02/Spot-Trenord-Pozzetto-150x90.jpg", "https://nonsoloautoemoto.it/wp-content/uploads/2020/02/42354150_5e0093f612caa_o_original-420x252.jpg", "https://lamiacasadolcecasa.it/wp-content/uploads/logo.svg", "https://primapavia.it/media/2020/02/Rapinatore-seriale-centri-estetici-1-150x90.jpg", "https://ilmiostiledivita.it/wp-content/uploads/2020/02/disease-4392126_960_720-420x252.jpg", "https://primapavia.it/media/2020/02/0af6da7e-f8eb-4734-8bb4-7b28d449e223-1-150x90.jpg", "https://nonsoloautoemoto.it/wp-content/uploads/logo.svg", "https://topnewsregionali.netweek.it/wp-content/uploads/2020/02/agognate-420x252.jpg", "https://format.netweek.it/wp-content/uploads/2020/02/AdobeStock_49934781-650x390.jpeg", "https://sb.scorecardresearch.com/p?c1=2&c2=32585850&cv=2.0&cj=1&cs_ucfr=", "https://topnewsregionali.netweek.it/wp-content/uploads/2020/02/cittadini-420x239.png", "https://nonsoloautoemoto.it/wp-content/uploads/2020/02/scarico-auto-fumo-inquinamento-420x252.jpg", "https://primapavia.it/media/2020/02/person-holding-kitten-1359307-650x390-150x90.jpg", "https://primapavia.it/media/2020/02/Comp.Pavia-2-1-150x90.jpg", "https://ilmiostiledivita.it/wp-content/uploads/2020/02/fg237719-420x252.jpg", "https://lamiacasadolcecasa.it/wp-content/uploads/2020/02/49525702157_c0f01fb3ee_3k-420x252.jpg", "https://format.netweek.it/loghi/il-mondo-che-vorrei.svg", "https://primapavia.it/contents/themes/quotidiani-netweek/assets/img/logo-netweek.svg", "https://format.netweek.it/wp-content/uploads/2019/12/AdobeStock_196959895-650x390.jpeg", "https://nonsoloautoemoto.it/wp-content/uploads/2020/02/Will-green-number-plates-boost-EV-sales-420x252.jpg", "https://primapavia.it/media/2020/02/image0-3-150x90.jpeg", "https://incucinaconnonnaanna.it/wp-content/uploads/2020/02/unnamed-420x252.jpg", "https://lamiacasadolcecasa.it/wp-content/uploads/2020/02/39789779870_aaf1f6d885_k-420x252.jpg", "https://topnewsregionali.netweek.it/wp-content/uploads/2020/02/nonni-lunapark-650x390.jpg", "https://nonsoloautoemoto.it/wp-content/uploads/2020/02/42354121_opel-1861639_1920-420x252.jpg", "https://primapavia.it/media/2020/02/Gallera_10_2019-240-420x252.jpg", "https://primapavia.it/media/2020/02/image0-1-1-150x90.jpeg", "https://primapavia.it/media/2020/02/261b3ab9c2d11647fbf1e05bc15d70eb-1.jpg", "https://lamiacasadolcecasa.it/wp-content/uploads/2020/02/villagrossi-420x252.jpg", "https://incucinaconnonnaanna.it/wp-content/uploads/2020/02/42257080_Suferi-de-rinita\u0306-alergica\u0306-420x252.jpg", "https://primapavia.it/media/2020/02/978c8fdb-c782-44e1-8f1e-79a780830ad5-420x252.jpg", "https://ilmiostiledivita.it/wp-content/uploads/2020/02/stethoscope-2617701_960_720-420x252.jpg", "https://primapavia.it/contents/themes/quotidiani-netweek/assets/img/righe.svg"], "movies": [], "text": "Tumore al seno, in Lombardia una rete di breast unit d\u2019eccellenza per garantire la migliore assistenza medica. Tra i centri di senologia autorizzati anche l\u2019Asst di Pavia e la Fondazione Maugeri.\n\nTumore al seno, in Lombardia una rete di breast unit d\u2019eccellenza\n\n\u201cIn Lombardia il carcinoma mammario da qui in avanti sar\u00e0 curato in centri di assoluta eccellenza (le BREAST Unit) che si prendano cura della donna in tutte le fasi della malattia, dalla diagnosi alla riabilitazione psicofunzionale. Si tratta di una evoluzione strutturale del nostro sistema che recepisce non solo le indicazioni legislative ma soprattutto le evidenze della comunit\u00e0 scientifiche mettendo in rete le migliori competenze e professionalit\u00e0 a beneficio della donna nella sua totalit\u00e0\u201d.\n\nLo afferma l\u2019assessore al Welfare della Regione Lombardia, Giulio Gallera, commentando la delibera che la giunta regionale ha approvato su sua proposta, relativa al funzionamento e alla qualificazione dei centri di senologia in Lombardia.\n\n\u201cLa letteratura scientifica conferma che la diagnosi precoce \u2013 sottolinea l\u2019assessore Gallera \u2013 sia l\u2019azione pi\u00f9 efficace nella lotta contro il tumore alla mammella e come i migliori risultati in termini di sopravvivenza, adeguatezza delle cure per stadio di malattia e qualit\u00e0 di vita, siano direttamente proporzionali al numero di casi trattati per centro di cura. Il provvedimento regionale stabilisce i parametri in base ai quali l\u2019eccellenza sia il filo conduttore della pratica quotidiana definendo nel dettaglio il funzionamento delle BREAST unit che sono team coordinati e multidisciplinari chiamati a garantire quel livello di specializzazione, dalle fasi di screening sino alla gestione della riabilitazione, in grado di aumentare la qualit\u00e0 delle prestazioni e della vita delle pazienti\u201d.\n\nLe Breast Unit\n\nIn Lombardia le BREAST Unit possono essere di presidio, aziendali e interaziendali, e sono formalmente autorizzate dalla ATS di riferimento, sentita la Direzione Generale Welfare. I Centri di Senologia lombardi pubblici e privati accreditati e a contratto per appartenere alla Rete regionale \u2018BREAST Units Network\u2019, devono avere le seguenti caratteristiche:\n\ngarantire elevati livelli di qualit\u00e0 di cura e operare con team multidisciplinari e multiprofessionali\n\ne operare con team multidisciplinari e multiprofessionali garantire adeguati volumi di attivit\u00e0 , e in, particolare, assicurare 150 interventi di mammella (con un range del 10%), o che, nel caso di volume di attivit\u00e0 inferiore, abbiano ottenuto dalla ATS di riferimento l\u2019approvazione di un progetto operativo di attivazione/potenziamento di una BREAST Unit interpresidio o interaziendale, in base alle normative nazionali e regionali vigenti\n\n, e in, particolare, assicurare (con un range del 10%), o che, nel caso di volume di attivit\u00e0 inferiore, abbiano ottenuto dalla ATS di riferimento l\u2019approvazione di un progetto operativo di attivazione/potenziamento di una BREAST Unit interpresidio o interaziendale, in base alle normative nazionali e regionali vigenti assicurare una numerosit\u00e0 di interventi per singolo chirurgo senologo di almeno 50 interventi in un anno\n\ndi almeno 50 interventi in un anno erogare percorsi di presa in carico dei pazienti secondo i criteri di qualit\u00e0 definiti nel sistema di monitoraggio regionale, con particolare attenzione al rispetto dei tempi che devono intercorrere tra il sospetto diagnostico, la conferma diagnostica e l\u2019inizio del trattamento.\n\nIl carcinoma mammario\n\nIl carcinoma della mammella costituisce la patologia tumorale pi\u00f9 frequente nelle donne. Questa tipologia di tumore figura al primo posto per incidenza sia tra le donne di et\u00e0 inferiore ai 49 anni (40%), sia nella classe d\u2019et\u00e0 50-69 anni (35%), sia in quella di et\u00e0 superiore ai 70 anni (22%). Il carcinoma della mammella \u00e8 responsabile del 28% delle morti per causa oncologica prima dei 50 anni, del 20% tra i 50 e i 69 anni e del 14% dopo i 70 anni. A partire dalla fine degli anni Ottanta si \u00e8 assistito a una moderata ma continua tendenza alla diminuzione della mortalit\u00e0 per carcinoma mammario attribuibile da un lato, ad una pi\u00f9 alta sensibilit\u00e0 ed anticipazione diagnostica, grazie agli screening mammografici e dall\u2019altro, ai notevoli progressi terapeutici che hanno caratterizzato gli ultimi decenni.\n\nLe Breast Unit autorizzate\n\n1 MILANO ISTITUTO NAZIONALE DEI TUMORI\n\n2 ASST DI MONZA\n\n3 ASST PAPA GIOVANNI XXIII\n\n4 ASST DEI SETTE LAGHI\n\n5 ASST DI LECCO\n\n6 ASST DI MANTOVA\n\n7 ASST OVEST MILANESE\n\n8 ASST DELLA VALLE OLONA\n\n9 ASST DI CREMONA\n\n10 ASST FATEBENEFRATELLI-SACCO\n\n11 MILANO FONDAZIONE IRCCS POLICLINICO\n\n12 ASST DI BERGAMO EST\n\n13 ASST SANTI PAOLO E CARLO\n\n14 ASST DI VIMERCATE\n\n15 ASST DI LODI\n\n16 ASST NORD MILANO\n\n17 ASST LARIANA\n\n18 ASST BERGAMO OVEST\n\n19 ASST RHODENSE\n\n20 ASST CREMA\n\n21 ASST GRANDE OSPEDALE METROPOLITANO NIGUARDA\n\n22 ASST DELLA VALTELLINA E DELL\u2019ALTO LARIO\n\n23 MILANO ISTITUTO EUROPEO DI ONCOLOGIA\n\n24 ROZZANO ISTITUTO CLINICO HUMANITAS\n\n25 BRESCIA C. C. POLIAMBULANZA\n\n26 PAVIA IST. SC. FOND. S. MAUGERI\n\n27 MILANO IRCCS SAN RAFFAELE\n\n28 ISTITUTI OSPEDALIERI BRESCIANI\n\n29 BERGAMO C. C. GAVAZZENI\n\n30 CASTELLANZA C. C. MATER DOMINI\n\n31 COMO OSP. VALDUCE\n\n32 MONZA C. C. CITTA\u2019 DI MONZA\n\n33 ENTE UNICO MULTIMEDICA Spa\n\nNel corso del 2019, al fine di facilitare e garantire l\u2019accesso ai percorsi di cura dedicati ed integrati ai pazienti in modo omogeneo sul territorio regionale, sono stati sottoposti a valutazione e hanno ricevuto parere favorevole dalle ATS di riferimento, i seguenti progetti di attivazione/potenziamento di BREAST Unit interaziendali:", "keywords": [], "meta_keywords": [""], "tags": [], "authors": [], "publish_date": "Fri Feb 21 14:10:12 2020", "summary": "", "article_html": "", "meta_description": "Tumore al seno, in Lombardia una rete d\u2019eccellenza. C'\u00e8 anche Pavia. Il carcinoma della mammella patologia tumorale pi\u00f9 frequente nelle donne.", "meta_lang": "it", "meta_favicon": "/media/2020/02/cropped-primapavia-icon-32x32.png", "meta_data": {"viewport": "width=device-width, initial-scale=1.0, maximum-scale=1.0, user-scalable=0", "mobile-web-app-capable": "yes", "theme-color": "#00599c", "apple-mobile-web-app-capable": "yes", "apple-mobile-web-app-title": "Prima Pavia", "description": "Tumore al seno, in Lombardia una rete d\u2019eccellenza. C'\u00e8 anche Pavia. Il carcinoma della mammella patologia tumorale pi\u00f9 frequente nelle donne.", "og": {"locale": "it_IT", "type": "article", "title": "Tumore al seno, in Lombardia una rete di breast unit d\u2019eccellenza. C'\u00e8 anche Pavia - Prima Pavia", "description": "Tumore al seno, in Lombardia una rete d\u2019eccellenza. C'\u00e8 anche Pavia. Il carcinoma della mammella patologia tumorale pi\u00f9 frequente nelle donne.", "url": "https://primapavia.it/cronaca/tumore-al-seno-in-lombardia-una-rete-di-breast-unit-deccellenza-ce-anche-pavia/", "site_name": "Prima Pavia", "updated_time": "2020-02-21T14:10:44+00:00", "image": {"identifier": "https://primapavia.it/media/2020/02/261b3ab9c2d11647fbf1e05bc15d70eb-1.jpg", "secure_url": "https://primapavia.it/media/2020/02/261b3ab9c2d11647fbf1e05bc15d70eb-1.jpg", "width": 1024, "height": 600}}, "article": {"tag": "Pavia", "section": "Cronaca", "published_time": "2020-02-21T14:10:12+00:00", "modified_time": "2020-02-21T14:10:44+00:00"}, "twitter": {"card": "summary_large_image", "description": "Tumore al seno, in Lombardia una rete d\u2019eccellenza. C'\u00e8 anche Pavia. Il carcinoma della mammella patologia tumorale pi\u00f9 frequente nelle donne.", "title": "Tumore al seno, in Lombardia una rete di breast unit d\u2019eccellenza. C'\u00e8 anche Pavia - Prima Pavia", "image": "https://primapavia.it/media/2020/02/261b3ab9c2d11647fbf1e05bc15d70eb-1.jpg"}, "onesignal": "wordpress-plugin", "msapplication-TileImage": "/media/2020/02/cropped-primapavia-icon-270x270.png"}, "canonical_link": "https://primapavia.it/cronaca/tumore-al-seno-in-lombardia-una-rete-di-breast-unit-deccellenza-ce-anche-pavia/"}