{"source_url": "https://web.archive.org", "url": "https://web.archive.org/web/20200515215856id_/https://naszdziennik.pl/polska/220314,sejm-przerwal-obrady.html", "title": "Sejm przerwa\u0142 obrady", "top_image": "https://web.archive.org/favicon.ico", "meta_img": "https://web.archive.org/favicon.ico", "images": ["https://web.archive.org/images/logo-male.png", "https://web.archive.org/images/logo-footer.png", "https://web.archive.org/favicon.ico", "https://web.archive.org/images/print-preview.png"], "movies": [], "text": "Sejm wznowi obrady w czwartek o godz. 9.00. Tego dnia odb\u0119d\u0105 si\u0119 g\u0142osowania, w tym nad stanowiskiem Senatu ws. ustawy o organizacji wybor\u00f3w prezydenckich w 2020 r.\n\nW czwartek rano Sejm ma rozpatrze\u0107 stanowisko Senatu dotycz\u0105ce uchwalonej 6 kwietnia ustawy o wyborach korespondencyjnych. Senat opowiedzia\u0142 si\u0119 we wtorek wieczorem za odrzuceniem ustawy. Tego dnia r\u00f3wnie\u017c marsza\u0142ek Sejmu El\u017cbieta Witek zwr\u00f3ci\u0142a si\u0119 z pytaniem do Trybuna\u0142u Konstytucyjnego o mo\u017cliwo\u015b\u0107 przesuni\u0119cia terminu wybor\u00f3w prezydenckich.\n\nDo odrzucenia sprzeciwu Senatu wymagana jest bezwzgl\u0119dna wi\u0119kszo\u015b\u0107 g\u0142os\u00f3w \u2013 o 1 g\u0142os wi\u0119cej ni\u017c wszystkich pozosta\u0142ych g\u0142os\u00f3w (przeciw i wstrzymuj\u0105cych si\u0119). Cz\u0119\u015b\u0107 pos\u0142\u00f3w Porozumienia, wchodz\u0105cego w sk\u0142ad Zjednoczonej Prawicy, zapowiedzia\u0142a zgodnie z wcze\u015bniejsz\u0105 ocen\u0105 lidera ugrupowania Jaros\u0142awa Gowina, \u017ce nie zag\u0142osuje za odrzuceniem weta Senatu. Zdaniem Gowina przeprowadzenie wybor\u00f3w w maju z uwagi na epidemi\u0119 jest niemo\u017cliwe.\n\nAB, PAP", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Sejm wznowi obrady w czwartek o godz. 9.00. Tego dnia odb\u0119d\u0105 si\u0119 g\u0142osowania, w tym nad stanowiskiem Senatu ws. ustawy o organizacji wybor\u00f3w prezydenckich w 2020 r.\r\nW czwartek rano Sejm ma", "meta_lang": "en", "meta_favicon": "/favicon.ico", "meta_data": {"title": "Sejm przerwa\u0142 obrady - Nasz Dziennik", "language": "pl", "robots": "index, follow", "og": {"url": "https://naszdziennik.pl/polska/220314,sejm-przerwal-obrady.html", "title": "Sejm przerwa\u0142 obrady", "description": "Sejm wznowi obrady w czwartek o godz. 9.00. Tego dnia odb\u0119d\u0105 si\u0119 g\u0142osowania, w tym nad stanowiskiem Senatu ws. ustawy o organizacji wybor\u00f3w prezydenckich w 2020 r.\r\nW czwartek rano Sejm ma"}, "description": "Sejm wznowi obrady w czwartek o godz. 9.00. Tego dnia odb\u0119d\u0105 si\u0119 g\u0142osowania, w tym nad stanowiskiem Senatu ws. ustawy o organizacji wybor\u00f3w prezydenckich w 2020 r.\r\nW czwartek rano Sejm ma"}, "canonical_link": "https://naszdziennik.pl/polska/220314,sejm-przerwal-obrady.html"}