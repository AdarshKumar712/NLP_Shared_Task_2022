{"source_url": "https://web.archive.org", "url": "https://web.archive.org/web/20210126063251id_/https://gazetalubuska.pl/koronawirus-w-lubuskiem-policjanci-maja-pelne-rece-roboty-sprawdzaja-czy-ludzie-poddaja-sie-kwarantannie/ar/c1-14859049", "title": "Koronawirus w Lubuskiem. Policjanci maj\u0105 pe\u0142ne r\u0119ce roboty. Sprawdzaj\u0105, czy ludzie poddaj\u0105 si\u0119 kwarantannie", "top_image": "https://d-art.ppstatic.pl/kadry/k/r/1/4e/16/5e6e4ab20ea61_o_original.jpg", "meta_img": "https://d-art.ppstatic.pl/kadry/k/r/1/4e/16/5e6e4ab20ea61_o_original.jpg", "images": ["data:image/png;base64,iVBORw0KGgoAAAANSUhEUgAAAAEAAAABAQMAAAAl21bKAAAAA1BMVEUAAACnej3aAAAAAXRSTlMAQObYZgAAAApJREFUCNdjYAAAAAIAAeIhvDMAAAAASUVORK5CYII=", "https://d-pa.ppstatic.pl/frames/pa-def/9a/ee/il20210122_633864205_small.jpg", "https://d-pa.ppstatic.pl/frames/pa-def/b4/6a/1_532720861_small.jpg", "https://d-art.ppstatic.pl/kadry/k/r/1/4e/16/5e6e4ab20ea61_o_original.jpg", "https://d-art.ppstatic.pl/kadry/k/r/1/4e/16/5e6e4ab20ea61_o_medium.jpg"], "movies": [], "text": "Lubuscy policjanci wsp\u00f3lnie ze swoimi kolegami z bratnich s\u0142u\u017cb - Stra\u017cy Granicznej, Pa\u0144stwowej Stra\u017cy Po\u017carnej, Inspekcji Transportu Drogowego, S\u0142u\u017cby Celnej, s\u0142u\u017cb medyczno-sanitarnych oraz wojska prowadz\u0105 dzia\u0142ania, aby wszystkich tych, kt\u00f3rzy oczekuj\u0105 na wjazd do Polski od strony Niemiec jak najszybciej podda\u0107 niezb\u0119dnym procedurom.\n\nKierowcy i pasa\u017cerowie po zmierzeniu temperatury wype\u0142niali karty z danymi personalnymi oraz informacj\u0105 o miejscu kwarantanny. Po stwierdzeniu, \u017ce \u017cadna z os\u00f3b nie ma podwy\u017cszonej temperatury, funkcjonariusze odbieraj\u0105 karty lokalizacji oraz weryfikuj\u0105 zawarte w nich informacje z dokumentami to\u017csamo\u015bci. Karta kierowcy pojazdu zawiera dodatkowe dane, m.in. numer rejestracyjny pojazdu i tras\u0119 przejazdu. - Ka\u017cdorazowo w przypadku osoby zg\u0142aszaj\u0105cej z\u0142e samopoczucie i z podwy\u017cszon\u0105 temperatur\u0105, dalsze czynno\u015bci realizuj\u0105 s\u0142u\u017cby medyczno-sanitarne zgodnie z wytycznymi G\u0142\u00f3wnego Inspektora Sanitarnego - m\u00f3wi nadkom Marcin Maludy, rzecznik prasowy lubuskiej policji.\n\nKoronawirus w Lubuskiem. Policja sprawdza, czy ludzie odbywaj\u0105 kwarantann\u0119\n\nLubuscy policjanci sprawdzaj\u0105 te\u017c, czy respektowany jest obowi\u0105zek poddawania si\u0119 kwarantannie os\u00f3b do niej zakwalifikowanych w zwi\u0105zku z epidemi\u0105 koronawirusa.. To nie s\u0105 spotkania bezpo\u015brednie, ale dok\u0142adnie weryfikowane przez funkcjonariuszy co najmniej raz na dob\u0119. - Intensywno\u015b\u0107 dzia\u0142a\u0144 policji oraz innych s\u0142u\u017cb jest dostrzegania przez spo\u0142ecze\u0144stwo. To czas du\u017cej mobilizacji, aby skutki pandemii skutecznie powstrzyma\u0107 i wr\u00f3ci\u0107 do wcze\u015bniejszego \u017cycia. Jest to mo\u017cliwe ale potrzebna jest wielka spo\u0142eczna mobilizacja i odpowiedzialno\u015b\u0107. Zasady podawane przez s\u0142u\u017cby sanitarne czy mundurowe musz\u0105 by\u0107 bezwzgl\u0119dnie przestrzegane - m\u00f3wi nadkom Maludy.", "keywords": [], "meta_keywords": [""], "tags": ["pogranicze polsko-niemieckie", "pogrzeb koronawirus", "wirus ptasiej grypy", "koronawirus zw\u0142oki", "liczba zaka\u017ce\u0144", "pogrzeby koronawirus", "zaka\u017cenia", "lubuskie nfz", "\u015bwiadczenia mi\u0119dzynarodowe", "ptaki", "szczepienie przeciw COVID-19", "pogrzeb covid", "poch\u00f3wek zarazonych covid", "dr\u00f3b", "piotr bromber", "dwumiasto", "koronawirus w polsce", "pogranicze", "koronawirus w niemczech", "koronawirus w Polsce", "wiadomo\u015bci ma\u0142opolska", "koronawirus w Lubuskiem", "ptasia grypa", "szczepimy si\u0119", "centrum uslug wsp\u00f3lnych", "zielona g\u00f3ra nfz", "koronawirus na pograniczu", "koronawirus", "pandemia"], "authors": ["Jakub Pikulik", "Lubuska Policja"], "publish_date": "Sun Mar 15 17:02:00 2020", "summary": "", "article_html": "", "meta_description": "Lubuscy policjanci na froncie walki z koronawirusem. Funkcjonariusze pomagaj\u0105 w kontrolach na przej\u015bciach granicznych i sprawdzaj\u0105, czy osoby zakwalifikowane do kwarantanny domowej, stosuj\u0105 si\u0119 do zalece\u0144 s\u0142u\u017cb sanitarnych.", "meta_lang": "pl", "meta_favicon": "https://s-nsk.ppstatic.pl/assets/nsk/v1.89.22/images/_sites/favicon/png/180/gazetalubuska.png", "meta_data": {"viewport": "width=device-width, initial-scale=1.0", "google-site-verification": "WcL3xqX8SIWy2nLyCBjViAbQOyDm0EDhn6HBSGWEHv0", "site.name": "Gazeta Lubuska", "fb": {"pages": 187973811228166}, "description": "Lubuscy policjanci na froncie walki z koronawirusem. Funkcjonariusze pomagaj\u0105 w kontrolach na przej\u015bciach granicznych i sprawdzaj\u0105, czy osoby zakwalifikowane do kwarantanny domowej, stosuj\u0105 si\u0119 do zalece\u0144 s\u0142u\u017cb sanitarnych.", "robots": "max-snippet:-1, max-image-preview:large, max-video-preview:-1", "thumbnail": "https://d-art.ppstatic.pl/kadry/k/r/1/4e/16/5e6e4ab20ea61_o_small.jpg", "og": {"title": "Koronawirus w Lubuskiem. Policjanci maj\u0105 pe\u0142ne r\u0119ce roboty. Sprawdzaj\u0105, czy ludzie poddaj\u0105 si\u0119 kwarantannie", "description": "&nbsp;", "type": "article", "locale": "pl_PL", "site_name": "Gazeta Lubuska", "image": {"identifier": "https://d-art.ppstatic.pl/kadry/k/r/1/4e/16/5e6e4ab20ea61_o_original.jpg", "height": 798, "width": 1200, "type": "image/jpeg"}, "url": "https://gazetalubuska.pl/koronawirus-w-lubuskiem-policjanci-maja-pelne-rece-roboty-sprawdzaja-czy-ludzie-poddaja-sie-kwarantannie/ar/c1-14859049"}, "twitter": {"description": "&nbsp;", "card": "summary_large_image", "title": "Koronawirus w Lubuskiem. Policjanci maj\u0105 pe\u0142ne r\u0119ce roboty. Sprawdzaj\u0105, czy ludzie poddaj\u0105 si\u0119 kwarantannie", "image": "https://d-art.ppstatic.pl/kadry/k/r/1/4e/16/5e6e4ab20ea61_o_full.jpg"}, "article": {"published_time": "2020-03-15T17:02:00.000000+01:00", "modified_time": "2020-03-16T10:04:56.000000+01:00", "publisher": "https://www.facebook.com/gazlub/", "author": "Jakub Pikulik", "tag": "koronawirus w Polsce"}, "msapplication-TileColor": "#265aff", "theme-color": "#265aff"}, "canonical_link": "https://gazetalubuska.pl/koronawirus-w-lubuskiem-policjanci-maja-pelne-rece-roboty-sprawdzaja-czy-ludzie-poddaja-sie-kwarantannie/ar/c1-14859049"}