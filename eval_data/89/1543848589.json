{"source_url": "https://www.italiaatavola.net", "url": "https://www.italiaatavola.net/professioni/maitres-e-sala/2020/3/10/formaggio-protagonista-sulle-tavole-dei-ristoranti/65666", "title": "Formaggio protagonista sulle tavole dei ristoranti", "top_image": "https://www.italiaatavola.net/images/contenutiarticoli/Formaggio-protagonista-sulle-tavole-dei-ristoranti.jpg", "meta_img": "https://www.italiaatavola.net/images/contenutiarticoli/Formaggio-protagonista-sulle-tavole-dei-ristoranti.jpg", "images": ["https://www.italiaatavola.net/images/banners/Agnelli2019-468x60-3.jpg", "https://www.italiaatavola.net/jscript/images/loading.gif", "https://www.italiaatavola.net/images/autori/beltrami-valerio-firma.jpg", "https://www.italiaatavola.net/images/testate/base testata sito.svg", "https://www.italiaatavola.net/images/mobile-2019/logo-interne.jpg", "https://www.italiaatavola.net/images/contenutiarticoli/Formaggio-protagonista-sulle-tavole-dei-ristoranti800x600.jpg", "https://www.italiaatavola.net/images/banners/Rotari_settembre_2018.jpg", "https://www.italiaatavola.net/images/contenutiarticoli/Formaggio-protagonista-sulle-tavole-dei-ristoranti.jpg"], "movies": [], "text": "Pubblicato il 10 marzo 2020 | 08:15\n\nI\n\nFormaggio protagonista sulle tavole dei ristoranti\n\nl formaggio \u00e8 un prodotto alimentare ottenuto dalla coagulazione del latte con aggiunta del caglio (detto anche presame), estratto dallo stomaco di vitellini e agnellini. A seconda del latte utilizzato i formaggi vengono classificati in vaccini, pecorini, caprini e bufalini e possono essere preparati con latte intero (formaggi grassi), parzialmente scremato (semigrassi) o scremato (magri).Oggi in moltissimi ristoranti italiani c\u2019\u00e8 la volont\u00e0 di rilanciare la cultura di questi prodotti attraverso il carrello dei formaggi , iniziativa sempre pi\u00f9 gradita dalla clientela. Sicuramente avremo un successo maggiore di vendita se ci presentiamo direttamente davanti al cliente con un carrello di formaggi, invece che formulare la semplice domanda: \u201cGradite del formaggio?\u201d. In Italia ogni regione vanta svariate tipologie di formaggi. Se ne contano pi\u00f9 di 550. Un carrello buono e accattivante prevede almeno 8-10 tipologie di formaggi, pi\u00f9 precisamente formaggi a pasta molle, dura, stagionati, erborinati proveniente dal territorio, nazionali ed esteri.Dovranno essere sempre serviti a una temperatura compresa tra i 16 e i 19 gradi, tirati fuori dal frigorifero almeno un\u2019ora prima del servizio. Dovranno avere tagli diversi (a spicchi, a fette, a cunei...) e per il loro taglio dovr\u00e0 sempre essere usato un coltello diverso: ad esempio, mai utilizzare un coltello per un formaggio a pasta dura precedentemente usato per un erborinato. I formaggi possono essere accompagnati da pane, cracker, burro, sale, pepe, frutta fresca e secca, olio, gambi di sedano, patate e svariate marmellate o mieli.", "keywords": [], "meta_keywords": ["maitre", "servizio di sala", "ristorante", "carrello dei formaggi", "formaggio", "lattiero caseario", "formaggi italiani"], "tags": [], "authors": ["Valerio Beltrami"], "publish_date": "Tue Mar 10 00:00:00 2020", "summary": "", "article_html": "", "meta_description": "Oggi in moltissimi ristoranti italiani c\u2019\u00e8 la volont\u00e0 di rilanciare la cultura dei prodotti dell\u2019arte casearia attraverso il carrello dei formaggi, iniziativa sempre pi\u00f9 gradita dalla clientela", "meta_lang": "it", "meta_favicon": "/favicon.ico", "meta_data": {"p": {"domain_verify": "81de63318721ace19bebe094c2507849"}, "viewport": "width=device-width, initial-scale=1", "apple-itunes-app": "app-id=994438584", "google-play-app": "app-id=it.edizionicontatto.italiaatavola", "keywords": "maitre, servizio di sala, ristorante, carrello dei formaggi, formaggio, lattiero caseario, formaggi italiani", "robots": "index,follow", "author": "Valerio Beltrami", "og": {"description": "Oggi in moltissimi ristoranti italiani c\u2019\u00e8 la volont\u00e0 di rilanciare la cultura dei prodotti dell\u2019arte casearia attraverso il carrello dei formaggi, iniziativa sempre pi\u00f9 gradita dalla clientela", "locale": "it_IT", "title": "Formaggio protagonista  sulle tavole dei ristoranti", "image": "https://www.italiaatavola.net/images/contenutiarticoli/Formaggio-protagonista-sulle-tavole-dei-ristoranti.jpg", "url": "https://www.italiaatavola.net/professioni/maitres-e-sala/2020/3/10/formaggio-protagonista-sulle-tavole-dei-ristoranti/65666/", "type": "website", "site_name": "Italia a Tavola"}, "twitter": {"card": "summary_large_image", "creator": "@ItaliaaTavola", "site": "@ItaliaaTavola", "url": "https://www.italiaatavola.net/professioni/maitres-e-sala/2020/3/10/formaggio-protagonista-sulle-tavole-dei-ristoranti/65666/", "title": "Formaggio protagonista  sulle tavole dei ristoranti", "description": "Oggi in moltissimi ristoranti italiani c\u2019\u00e8 la volont\u00e0 di rilanciare la cultura dei prodotti dell\u2019arte casearia attraverso il carrello dei formaggi, iniziativa sempre pi\u00f9 gradita dalla clientela", "image": "https://www.italiaatavola.net/images/contenutiarticoli/Formaggio-protagonista-sulle-tavole-dei-ristoranti.jpg"}, "description": "Oggi in moltissimi ristoranti italiani c\u2019\u00e8 la volont\u00e0 di rilanciare la cultura dei prodotti dell\u2019arte casearia attraverso il carrello dei formaggi, iniziativa sempre pi\u00f9 gradita dalla clientela"}, "canonical_link": "https://www.italiaatavola.net/professioni/maitres-e-sala/2020/3/10/formaggio-protagonista-sulle-tavole-dei-ristoranti/65666/"}