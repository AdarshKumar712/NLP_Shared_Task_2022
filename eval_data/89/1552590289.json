{"source_url": "https://web.archive.org", "url": "https://web.archive.org/web/20200320144134id_/https://www.takvim.com.tr/ekonomi/2020/03/19/petrol-fiyatlarinda-17-yil-sonra-bir-ilk", "title": "Petrol fiyatlar\u0131nda 17 y\u0131l sonra bir ilk!", "top_image": "https://iatkv.tmgrup.com.tr/6a65c5/600/314/0/0/956/500?u=https%3a%2f%2fitkv.tmgrup.com.tr%2f2020%2f03%2f19%2fpetrol-fiyatlarinda-17-yil-sonra-bir-ilk-1584597304851.jpg", "meta_img": "https://iatkv.tmgrup.com.tr/6a65c5/600/314/0/0/956/500?u=https%3a%2f%2fitkv.tmgrup.com.tr%2f2020%2f03%2f19%2fpetrol-fiyatlarinda-17-yil-sonra-bir-ilk-1584597304851.jpg", "images": ["https://isbh.tmgrup.com.tr/sbh/site/v3/i/ztk-1.png", "https://itkv.tmgrup.com.tr/site/v2/i/loadroll.svg", "https://i.tmgrup.com.tr/i/i.gif", "https://i.tmgrup.com.tr/egazete/ilk-sayfalar/2020/01/06/219x313/06TKV01.jpg?v=7116", "https://itkv.tmgrup.com.tr/site/v2/responsive/i/flip2.png", "https://itkv.tmgrup.com.tr/site/v2/i/icon-mosque.png", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://www.facebook.com/tr?id=1915741338735477&ev=PageView&noscript=1", "https://itkv.tmgrup.com.tr/site/v2/responsive/i/takvim-logo.png", "https://isbh.tmgrup.com.tr/sbh/site/v3/i/ztk-2.png", "https://iatkv.tmgrup.com.tr/6a65c5/600/314/0/0/956/500?u=https%3a%2f%2fitkv.tmgrup.com.tr%2f2020%2f03%2f19%2fpetrol-fiyatlarinda-17-yil-sonra-bir-ilk-1584597304851.jpg"], "movies": [], "text": "ABD, \u0130ngiltere, \u0130spanya gibi ekonomilerde a\u00e7\u0131klanan destek paketlerine, son 2 g\u00fcnde 23 merkez bankas\u0131n\u0131n yapt\u0131klar\u0131 faiz indirimlerine ra\u011fmen corona vir\u00fcs\u00fcn yaratt\u0131\u011f\u0131 endi\u015felerin azalmamas\u0131 petrol fiyatlar\u0131nda d\u00fc\u015f\u00fc\u015f\u00fcn devam etmesine yol a\u00e7\u0131yor.\n\nPetrol\u00fcn fiyat\u0131 24 dolar\u0131 g\u00f6rerek 2003 y\u0131l\u0131ndan bu yana en d\u00fc\u015f\u00fck seviyesini test etti.\n\nBrent petrol \u015fu dakikalarda 25 dolar seviyesinde.\n\nPETROL F\u0130YATLARI NEDEN D\u00dc\u015e\u00dcYOR?\n\nPetrol fiyatlar\u0131 OPEC+ g\u00f6r\u00fc\u015fmelerindeki anla\u015fmazl\u0131k sonucu d\u00fc\u015fmeye ba\u015flad\u0131. Suudi Arabistan ya\u015fanan g\u00f6r\u00fc\u015f ayr\u0131l\u0131\u011f\u0131 sonras\u0131 petrol \u00fcretimini g\u00fcnl\u00fck 10 milyon varilin \u00fczerine \u00e7\u0131karaca\u011f\u0131n\u0131 a\u00e7\u0131klad\u0131. Halihaz\u0131rda g\u00fcnl\u00fck kotalar nedeniyle 9.7 milyon varil \u00fcreten S. Arabistan'\u0131n, t\u00fcketicilere verdi\u011fi iskontoyu da 2 dolarlardan 6 - 10 dolarlara art\u0131raca\u011f\u0131na dair haberler var. Ya\u015fananlar soras\u0131 petrol\u00fcn varil fiyat\u0131 haftaya sert d\u00fc\u015f\u00fc\u015fle ba\u015flad\u0131.", "keywords": [], "meta_keywords": [""], "tags": ["petrol\u00fcn varil fiyat\u0131", "Suudi Arabistan", "\u0130ngiltere", "petrol", "Petrol", "\u0130spanya", "OPEC"], "authors": [], "publish_date": "Thu Mar 19 00:00:00 2020", "summary": "", "article_html": "", "meta_description": "", "meta_lang": "tr", "meta_favicon": "https://itkv.tmgrup.com.tr/site/v2/i/favicon.ico", "meta_data": {"Description": "Son dakika haberleri petrol\u00fcn varili 24 dolarla 2003'ten bu yana en d\u00fc\u015f\u00fck seviyesini g\u00f6rd\u00fc. Petrol fiyatlar\u0131 OPEC+ g\u00f6r\u00fc\u015fmelerindeki anla\u015fmazl\u0131k sonucu d\u00fc\u015fmeye ba\u015flad\u0131. G\u00f6r\u00fc\u015fmelerde ya\u015fanan gerginli\u011fin yan\u0131 s\u0131ra d\u00fcnyay\u0131 esir alan yeni tip koronavir\u00fcs petrol\u00fcn varil fiyat\u0131 haftaya sert d\u00fc\u015f\u00fc\u015fle ba\u015flad\u0131...", "news_keywords": "petrol ,Suudi Arabistan, OPEC,\u0130ngiltere,\u0130spanya,petrol\u00fcn varil fiyat\u0131", "viewport": "width=device-width, initial-scale=1", "Rating": "General", "Distribution": "Global", "verify-v1": "aOlPQ57PwQiLEFaWZeaTbD4pL0v2QIC45KbX+24275Y=", "tagCategory": "Ana Sayfa | ekonomi", "tagContentType": "haber", "og": {"type": "article", "title": "Petrol fiyatlar\u0131nda 17 y\u0131l sonra bir ilk!", "description": "Son dakika haberleri petrol\u00fcn varili 24 dolarla 2003'ten bu yana en d\u00fc\u015f\u00fck seviyesini g\u00f6rd\u00fc. Petrol fiyatlar\u0131 OPEC+ g\u00f6r\u00fc\u015fmelerindeki anla\u015fmazl\u0131k sonucu d\u00fc\u015fmeye ba\u015flad\u0131. G\u00f6r\u00fc\u015fmelerde ya\u015fanan gerginli\u011fin yan\u0131 s\u0131ra d\u00fcnyay\u0131 esir alan yeni tip koronavir\u00fcs petrol\u00fcn varil fiyat\u0131 haftaya sert d\u00fc\u015f\u00fc\u015fle ba\u015flad\u0131...", "url": "https://www.takvim.com.tr/ekonomi/2020/03/19/petrol-fiyatlarinda-17-yil-sonra-bir-ilk", "image": {"identifier": "https://iatkv.tmgrup.com.tr/6a65c5/600/314/0/0/956/500?u=https%3a%2f%2fitkv.tmgrup.com.tr%2f2020%2f03%2f19%2fpetrol-fiyatlarinda-17-yil-sonra-bir-ilk-1584597304851.jpg", "width": 600, "height": 314}, "site_name": "takvim.com.tr"}, "twitter": {"card": "summary_large_image", "title": "Petrol fiyatlar\u0131nda 17 y\u0131l sonra bir ilk!", "description": "Haberin devam\u0131", "url": "https://www.takvim.com.tr/ekonomi/2020/03/19/petrol-fiyatlarinda-17-yil-sonra-bir-ilk", "image": "https://iatkv.tmgrup.com.tr/6a65c5/600/314/0/0/956/500?u=https%3a%2f%2fitkv.tmgrup.com.tr%2f2020%2f03%2f19%2fpetrol-fiyatlarinda-17-yil-sonra-bir-ilk-1584597304851.jpg"}, "application-name": "takvim.com.tr", "fb": {"admins": 100001253668158, "page_id": 163484663666075, "pages": 163484663666075}}, "canonical_link": "https://www.takvim.com.tr/ekonomi/2020/03/19/petrol-fiyatlarinda-17-yil-sonra-bir-ilk"}