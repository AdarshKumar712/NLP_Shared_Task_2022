{"source_url": "https://web.archive.org", "url": "https://web.archive.org/web/20200516025536id_/https://www.haberler.com/karantina-sureleri-dolan-262-kisi-evlerine-13179307-haberi/", "title": "Karantina s\u00fcreleri dolan 262 ki\u015fi evlerine u\u011furland\u0131", "top_image": "https://foto.haberler.com/haber/2020/05/01/karantina-sureleri-dolan-262-kisi-evlerine-13179307_o.jpg", "meta_img": "https://foto.haberler.com/haber/2020/05/01/karantina-sureleri-dolan-262-kisi-evlerine-13179307_o.jpg", "images": ["https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://foto.haberler.com/haber/2020/05/01/karantina-sureleri-dolan-262-kisi-evlerine-13179307_o.jpg", "https://www.haberler.com/static/img/tasarim/haberler-logo.svg", "https://www.facebook.com/tr?id=287433439304759&ev=PageView&noscript=1"], "movies": [], "text": "Karantina s\u00fcreleri dolan 262 ki\u015fi evlerine u\u011furland\u0131 Londra'dan \u00c7ank\u0131r\u0131'ya getirilerek yeni tip koronavir\u00fcs (Kovid-19) tedbirleri kapsam\u0131nda karantinaya al\u0131nan 262 ki\u015fi evlerine u\u011furland\u0131.\n\nLondra'dan \u00c7ank\u0131r\u0131'ya getirilerek yeni tip koronavir\u00fcs (Kovid-19) tedbirleri kapsam\u0131nda karantinaya al\u0131nan 262 ki\u015fi evlerine u\u011furland\u0131.\n\nT\u00fcrkiye'ye d\u00f6nmelerinin ard\u0131ndan 17 Nisan'da Gen\u00e7lik ve Spor Bakanl\u0131\u011f\u0131na ba\u011fl\u0131 Emir Karatekin Yurdu'na yerle\u015ftirilen 262 ki\u015finin 14 g\u00fcnl\u00fck karantina s\u00fcresi doldu.\n\nSa\u011fl\u0131k g\u00f6revlileri taraf\u0131ndan kontrolden ge\u00e7irilen vatanda\u015flar, otob\u00fcslere bindirilerek memleketlerine u\u011furland\u0131.\n\nAFAD \u0130l M\u00fcd\u00fcr\u00fc Abdullah \u00d6z\u00e7elik, gazetecilere yapt\u0131\u011f\u0131 a\u00e7\u0131klamada, Londra'dan gelen misafirleri 14 g\u00fcn sonunda sorunsuz bir \u015fekilde evlerine u\u011furlad\u0131klar\u0131n\u0131 s\u00f6yledi.\n\nKarantina alt\u0131na al\u0131nan vatanda\u015flarda pozitif vaka \u00e7\u0131kmad\u0131\u011f\u0131n\u0131 belirten \u00d6z\u00e7elik, \"Yurdumuzu bo\u015faltt\u0131k. Hepsini ara\u00e7lar\u0131m\u0131zla evlerine kadar b\u0131rakaca\u011f\u0131z. Evlerine ula\u015fana kadar takip\u00e7ileri olaca\u011f\u0131z. Misafirlerimizi sosyal mesafe kural\u0131na uyarak 15 ara\u00e7la toplamda 34 ildeki evlerine g\u00f6nderdik.\" diye konu\u015ftu.\n\nGen\u00e7lik ve Spor \u0130l M\u00fcd\u00fcr\u00fc Sad\u0131k Ak da karantina s\u00fcresi boyunca personelin \u00f6zverili bir \u00e7al\u0131\u015fma sergiledi\u011fini dile getirdi.\n\nKarantina alt\u0131ndaki vatanda\u015flar\u0131n memnuniyet i\u00e7erisinde \u00c7ank\u0131r\u0131'dan ayr\u0131ld\u0131klar\u0131n\u0131 ifade eden Ak, \"Bu s\u00fcreci AFAD, K\u0131z\u0131lay, Gen\u00e7lik ve Spor \u0130l M\u00fcd\u00fcrl\u00fc\u011f\u00fcnce koordineli bir \u015fekilde ger\u00e7ekle\u015ftirdik. Misafirlerimizi de sorunsuz evlerine yolcu ettik. Bizim i\u00e7in sevindirici olan da burada herhangi bir pozitif vakan\u0131n \u00e7\u0131kmam\u0131\u015f olmas\u0131d\u0131r.\" dedi.\n\nKaynak: AA", "keywords": [], "meta_keywords": ["Karantina", "\u00c7ank\u0131r\u0131", "Londra", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Londra'dan \u00c7ank\u0131r\u0131'ya getirilerek yeni tip koronavir\u00fcs (Kovid-19) tedbirleri kapsam\u0131nda karantinaya al\u0131nan 262 ki\u015fi evlerine u\u011furland\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Londra'dan \u00c7ank\u0131r\u0131'ya getirilerek yeni tip koronavir\u00fcs (Kovid-19) tedbirleri kapsam\u0131nda karantinaya al\u0131nan 262 ki\u015fi evlerine u\u011furland\u0131.", "keywords": "Karantina, \u00c7ank\u0131r\u0131, Londra, G\u00fcncel, Haber", "image": "https://foto.haberler.com/haber/2020/05/01/karantina-sureleri-dolan-262-kisi-evlerine-13179307_o.jpg", "Googlebot-News": "noindex, nofollow", "medium": "news", "dateCreated": "2020-05-01T13:17:26+03:00", "dateUpdated": "2020-05-01T13:19:54+03:00", "msapplication-starturl": "https://www.haberler.com", "article": {"id": 13179307, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Karantina, \u00c7ank\u0131r\u0131, Londra, G\u00fcncel"}, "og": {"url": "https://www.haberler.com/cankiri-da-karantina-sureleri-dolan-262-kisi-13178714-haberi/", "site_name": "Haberler.com", "locale": "tr_TR", "type": "article", "title": "Karantina s\u00fcreleri dolan 262 ki\u015fi evlerine u\u011furland\u0131", "description": "Londra'dan \u00c7ank\u0131r\u0131'ya getirilerek yeni tip koronavir\u00fcs (Kovid-19) tedbirleri kapsam\u0131nda karantinaya al\u0131nan 262 ki\u015fi evlerine u\u011furland\u0131.", "image": {"identifier": "https://foto.haberler.com/haber/2020/05/01/karantina-sureleri-dolan-262-kisi-evlerine-13179307_o.jpg", "secure_url": "https://foto.haberler.com/haber/2020/05/01/karantina-sureleri-dolan-262-kisi-evlerine-13179307_o.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/cankiri-da-karantina-sureleri-dolan-262-kisi-13178714-haberi/", "card": "summary_large_image", "site": "Haberler", "title": "Karantina s\u00fcreleri dolan 262 ki\u015fi evlerine u\u011furland\u0131", "description": "Londra'dan \u00c7ank\u0131r\u0131'ya getirilerek yeni tip koronavir\u00fcs (Kovid-19) tedbirleri kapsam\u0131nda karantinaya al\u0131nan 262 ki\u015fi evlerine u\u011furland\u0131.", "image": "https://foto.haberler.com/haber/2020/05/01/karantina-sureleri-dolan-262-kisi-evlerine-13179307_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/cankiri-da-karantina-sureleri-dolan-262-kisi-13178714-haberi/"}