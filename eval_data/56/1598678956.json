{"source_url": "https://www.centropagina.it", "url": "https://www.centropagina.it/fabriano/coronavirus-altre-due-persone-guarite/", "title": "Coronavirus: altre due persone guarite a Fabriano", "top_image": "https://www.centropagina.it/wp-content/uploads/2020/03/provetta-e-siringa-coronavirus.jpg", "meta_img": "https://www.centropagina.it/wp-content/uploads/2020/03/provetta-e-siringa-coronavirus.jpg", "images": ["https://www.centropagina.it/wp-content/uploads/2019/12/SummerJamboree_PHguido-calamosca_CrowdatMainStage_Ray-Collins-Hot-Club-500x336.jpg", "https://www.centropagina.it/wp-content/uploads/2020/04/SantEustachio-in-Domora-int-500x336.jpg", "https://www.centropagina.it/wp-content/uploads/2020/05/Coronvirus-famiglia-mascherina-500x336.jpg", "https://www.centropagina.it/wp-content/uploads/2017/04/Teatro-delle-Muse-con-pubblico@bobo-antic-copia-e1491407561425-500x336.jpg", "https://www.centropagina.it/wp-content/uploads/2020/04/COOPERLAT-BONTA-PARCO-LEAD-08-21-MAG-20.jpg", "https://www.centropagina.it/wp-content/uploads/2020/01/CR-SMALL-18-GEN-31-DIC-20-1.jpg", "https://www.centropagina.it/wp-content/uploads/2019/02/WhatsApp-Image-2019-02-17-at-16.13.401.jpg", "https://www.centropagina.it/wp-content/themes/cp2019/images/centro-pagina.svg", "https://www.centropagina.it/wp-content/uploads/2020/04/Lo-staff-della-Asp-foto-500x336.jpg", "https://www.centropagina.it/wp-content/uploads/2020/04/Chef-a-lavoro-in-cucina-500x336.jpg", "https://www.centropagina.it/wp-content/uploads/2020/03/provetta-e-siringa-coronavirus-1280x853.jpg", "https://www.centropagina.it/wp-content/uploads/2020/02/CENTER-GOMMA-SMALL.jpg", "https://www.centropagina.it/wp-content/uploads/2020/01/58691950_2196460557112148_7357155635177193472_n-500x336.jpg", "https://www.centropagina.it/wp-content/uploads/2019/12/thumbnail-1-1-500x336.jpg", "https://www.centropagina.it/wp-content/uploads/2020/01/BALDI-CLAUDIO-MANCHETTE.jpg", "https://www.centropagina.it/wp-content/uploads/2020/04/COOPERLAT-BONTA-PARCO-MOBILE-LEAD-08-21-MAG-20.jpg", "https://www.centropagina.it/wp-content/uploads/2020/05/reading-925589_1280-500x336.jpg", "https://www.centropagina.it/wp-content/uploads/2020/03/Container-pre-triage-Torrette-3-500x336.jpeg", "https://www.centropagina.it/wp-content/uploads/2020/04/foto-ufficiale-scarabocchi-web-500x336.jpg", "https://www.centropagina.it/wp-content/uploads/2020/03/provetta-e-siringa-coronavirus.jpg", "https://www.centropagina.it/wp-content/uploads/2020/05/MANCINELLI-MEDIUM-MAG-20.jpg", "https://www.centropagina.it/wp-content/uploads/2020/02/GARDEN-EUROPA-SKIN-01-31-MAG-20.jpg", "https://www.centropagina.it/wp-content/uploads/2020/04/Trikini-mare-500x336.jpg", "https://www.centropagina.it/wp-content/uploads/2020/04/audio-2941753_1920-500x336.jpg", "https://www.centropagina.it/wp-content/uploads/2020/05/Difese-immunitarie-1-500x336.jpg", "https://www.centropagina.it/wp-content/uploads/2020/01/soldi-1-500x336.jpg", "https://www.centropagina.it/wp-content/uploads/2019/12/CANTARINI-BANNER-GEN-20.jpg", "https://www.centropagina.it/wp-content/uploads/2019/12/ASTEA-MOBILE-MANCHETTE-18-1.jpg", "https://www.centropagina.it/wp-content/uploads/2020/05/Don-Marco-Strona-e-mons.-Francesco-Massara-foto-500x336.jpg", "https://www.centropagina.it/wp-content/uploads/2020/03/ospedale-torrette-500x336.jpg", "https://www.centropagina.it/wp-content/uploads/2020/05/famiglia-500x336.jpg", "https://www.centropagina.it/wp-content/uploads/2020/04/7-Mascherina-Atelier-di-Carlo-Iacomucci-aprile-2020-serie-gli-artisti-dipingono-larte-ai-tempi-del-C.V.-500x336.jpg", "https://www.centropagina.it/wp-content/uploads/2017/11/20140215_Protein_BorderTales_ProductionShoot_Ipswich_JHO_4114-CREDIT-JANE-HOBSON.jpg", "https://www.centropagina.it/wp-content/uploads/2020/05/borghese-500x336.jpg", "https://www.centropagina.it/wp-content/uploads/2020/04/ciotti-500x336.jpg"], "movies": [], "text": "I casi totali registrati dall'inizio dell\u2019epidemia sono 118, ma \u00e8 il dato relativo alle guarigioni l\u2019unico che continua a salire, fortunatamente. Quarti giorno con nessun nuovo tampone positivo nella citt\u00e0 di carta\n\nFABRIANO \u2013 Si rafforza il trend di guarigioni a Fabriano. Altre due persone sono riuscite a sconfiggere il Covid-19. A dare ulteriore speranza, in questi primi giorni di post lockdown, la notizia di nessun ulteriore tampone positivo nei Comuni dell\u2019Ambito 10. I casi totali registrati dall\u2019inizio dell\u2019epidemia sono pari a 118, ma \u00e8 il dato relativo alle guarigioni l\u2019unico che continua a salire, fortunatamente.\n\nQuarto giorno con nessun nuovo tampone positivo al Coronavirus a Fabriano. A crescere sono, invece, i guariti, di altre due unit\u00e0. I numeri, dall\u2019inizio della pandemia, sono 91 i casi positivi al Covid-19, inclusi 45 persone ufficialmente guarite e, purtroppo, sei decessi. Si resta, dunque, in ansia per le sorti di 40 fabrianesi. Si rafforza il trend con un leggero, ma significativo, distanziamento fra i guariti e gli attualmente positivi, a favore dei primi. Nessun paziente si trova attualmente all\u2019interno della cosiddetta \u201ccovideria\u201d dell\u2019ospedale Engles Profili che a giorni potrebbe ufficialmente chiudere.\n\nA Sassoferrato sono 21 i giorni consecutivi senza nuovi tamponi positivi. Si resta fermi a 19 casi di Coronavirus, compresi tre decessi e nove guariti. 7 sassoferratesi che stanno ancora lottando contro il Covid-19. Battaglia che sembra essere terminata a Cerreto D\u2019Esi, visto che i soli 4 casi dall\u2019inizio della pandemia, si sono risolti con tre guarigioni e un decesso. Lo stesso vale per Genga con la guarigione dell\u2019unico caso fino a oggi registrato. Nel computo, devono essere inserite, per quel che riguarda Serra San Quirico, i tre pazienti positivi, pur sapendo che si riferiscono a tre anziani ospitati da vari anni alla casa di riposo di Mergo, per i quali risulta ancora la residenza in paese. Si tratta di un inserimento nominale, ma non sostanziale. Infine, in discesa anche i numeri dei residenti nei cinque comuni del fabrianese in quarantena che dovrebbero essere circa 60.", "keywords": [], "meta_keywords": [""], "tags": ["sassoferrato", "cerreto d'esi", "coronavirus", "serra san quirico", "genga", "fabriano"], "authors": [], "publish_date": "Wed May  6 16:04:19 2020", "summary": "", "article_html": "", "meta_description": "Si rafforza il trend di guarigioni a Fabriano. Altre due persone sono riuscite a sconfiggere il Coronavirus. Nessun nuovo tampone positivo", "meta_lang": "it", "meta_favicon": "/images/icons/apple-icon-57x57.png", "meta_data": {"viewport": "width=device-width, initial-scale=1, shrink-to-fit=no", "msapplication-TileColor": "#1f3541", "msapplication-TileImage": "https://www.centropagina.it/wp-content/uploads/2019/12/cropped-logo-fav-icon-270x270.png", "theme-color": "#1f3541", "mobile-web-app-capable": "yes", "apple-mobile-web-app-capable": "yes", "application-name": "CentroPagina", "apple-mobile-web-app-title": "CentroPagina", "msapplication-starturl": "/", "description": "Si rafforza il trend di guarigioni a Fabriano. Altre due persone sono riuscite a sconfiggere il Coronavirus. Nessun nuovo tampone positivo", "robots": "index, follow", "googlebot": "index, follow, max-snippet:-1, max-image-preview:large, max-video-preview:-1", "bingbot": "index, follow, max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Coronavirus: altre due persone guarite a Fabriano - CentroPagina", "description": "Si rafforza il trend di guarigioni a Fabriano. Altre due persone sono riuscite a sconfiggere il Coronavirus. Nessun nuovo tampone positivo", "url": "https://www.centropagina.it/fabriano/coronavirus-altre-due-persone-guarite/", "site_name": "CentroPagina - Cronaca e attualit\u00e0 dalle Marche", "image": {"identifier": "https://www.centropagina.it/wp-content/uploads/2020/03/provetta-e-siringa-coronavirus.jpg", "width": 1500, "height": 1000}}, "article": {"publisher": "https://www.facebook.com/centropagina/", "published_time": "2020-05-06T16:04:19+00:00", "modified_time": "2020-05-06T16:04:20+00:00"}, "twitter": {"card": "summary"}}, "canonical_link": "https://www.centropagina.it/fabriano/coronavirus-altre-due-persone-guarite/"}