{"source_url": "http://www.riminitoday.it", "url": "http://www.riminitoday.it/cronaca/confesercenti-santarcangelo-bene-l-albo-delle-botteghe-storiche-ma-servono-aiuti-concreti.html", "title": "Confesercenti Santarcangelo: \"Bene l'albo delle Botteghe storiche ma servono aiuti concreti\"", "top_image": "http://www.riminitoday.it/~media/horizontal-hi/4173592723030/santarcangelo-4-5.jpg", "meta_img": "http://www.riminitoday.it/~media/horizontal-hi/4173592723030/santarcangelo-4-5.jpg", "images": ["http://1.citynews.stgy.ovh/~shared/images/v2015/brands/today-logo.svg", "http://3.citynews.stgy.ovh/~shared/images/v2015/avatars/citynews-riminitoday.png", "http://3.citynews-riminitoday.stgy.ovh/~media/horizontal-hi/43857314524382/come-si-vota-elezioni-regionale-2020-emilia-romagna-2.jpg", "http://3.citynews.stgy.ovh/~shared/images/v2015/icons/badge-google.png", "http://1.citynews-citynews.stgy.ovh/images/cn-horizontal-simple-full-10years.png", "http://www.riminitoday.it/~media/horizontal-hi/4173592723030/santarcangelo-4-5.jpg", "http://2.citynews.stgy.ovh/~shared/images/v4/elementi/mappa-centro.gif", "http://www.riminitoday.it/~shared/do/~/count/?9bIZpLtDrsZVBrkyzLSkQUH109IZO0umb4Bx7AUdh43dLPSXdzMCdpRL7ws1CdEFAtaPYNcHSC5XV9IIQ9eASUhW987o99gsKCTspuYM7z9Apm1zfrXpDunuIquuMUms6V10TpVJOFc4NL20Jm3i", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://b.scorecardresearch.com/p?c1=2&c2=9751734&cs_ucfr=0&cv=2.0&cj=1", "http://1.citynews.stgy.ovh/~shared/images/v2015/icons/badge-apple.svg"], "movies": [], "text": "Confesercenti Santarcangelo interviene riguardo alle misure annunciate dal Comune per le botteghe storiche. Il presidente Massimo Berlini che \u00e8 necessario analizzare con precisione il testo del comunicato dell\u2019amministrazione, per fare un po' di chiarezza sul tema ed evitare di innescare inutili aspettative.\n\nIl Comunicato dice che solo che, per il momento si istituisce il registro delle attivit\u00e0 storiche, si avvia il relativo bando per l\u2019adesione e solo in futuro si valuter\u00e0 la possibilit\u00e0 di mettere in campo misure di tutela e valorizzazione di tali attivit\u00e0 attraverso interventi sulla fiscalit\u00e0 locale. La nostra Associazione \u00e8 senz\u2019altro favorevole al recepimento, anche da parte del nostro Comune, di questa datata Legge regionale (1998), al fine di valorizzare, promuovere e sostenere chi da tanti anni porta avanti, magari con tanti sacrifici, un' attivit\u00e0 commerciale.\n\nConfesercenti per\u00f2 pensa sia arrivata l\u2019ultima chiamata in tempo utile per mettere le mani ad interventi che vadano nella direzione di aiutare tutto il comparto commerciale della citt\u00e0 che vede, giorno dopo giorno, segnali preoccupanti di tenuta ed assiste a quella che \u00e8 da definirsi una significativa \u201cmoria\u201d di negozi come nelle realt\u00e0 vicine alla nostra. Interventi a favore della rete commerciale ed artigianale sono stati messi in cantiere da diversi Comuni, ma ancora non da Santarcangelo. Servirebbero a dare piccoli aiuti al sostegno delle attivit\u00e0 per far fronte alle tante spese sostenute da commercianti che fanno salti mortali per rimanere ancora a galla, ma sopratutto ad instillare in loro la consapevolezza di non essere lasciati soli.\n\nSi era parlato di incentivi inerenti la fiscalit\u00e0 locale, incentivi alle giovani imprese che si insediano sul territorio, alle imprese che riqualificano, sgravi sull\u2019Imu per i proprietari per combattere il caro affitti, ma anche interventi volti a migliorare la fruizione del nostro commercio, sia nel centro che nelle frazioni, ed iniziative riguardo viabilit\u00e0 e parcheggi. Stiamo ancora aspettando tutto questo, oltre al tavolo di lavoro sul commercio, impostato su dialogo e collaborazione, come annunciato in maggio in occasione della precedente tornata elettorale\".", "keywords": [], "meta_keywords": ["confesercenti santarcangelo", "negozi"], "tags": ["confesercenti santarcangelo", "negozi"], "authors": [], "publish_date": null, "summary": "", "article_html": "", "meta_description": "Massimo Berlini: \"Si era parlato di incentivi inerenti la fiscalit\u00e0 locale, incentivi alle giovani imprese che si insediano sul territorio, alle imprese che riqualificano, stiamo ancora aspettando\"", "meta_lang": "it", "meta_favicon": "http://3.citynews-riminitoday.stgy.ovh/images/v2015/brand/favicon.png", "meta_data": {"title": "Confesercenti Santarcangelo: \"Bene l'albo delle Botteghe storiche ma servono aiuti concreti\"", "description": "Massimo Berlini: \"Si era parlato di incentivi inerenti la fiscalit\u00e0 locale, incentivi alle giovani imprese che si insediano sul territorio, alle imprese che riqualificano, stiamo ancora aspettando\"", "keywords": "confesercenti santarcangelo, negozi", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1204175347, affiliate-data=ct=smart-banner&pt=408258, app-argument=http://www.riminitoday.it/cronaca/confesercenti-santarcangelo-bene-l-albo-delle-botteghe-storiche-ma-servono-aiuti-concreti.html", "theme-color": "#3277C7", "msapplication-navbutton-color": "#3277C7", "msapplication-TileColor": "#3277C7", "og": {"title": "Confesercenti Santarcangelo: \"Bene l'albo delle Botteghe storiche ma servono aiuti concreti\"", "description": "Massimo Berlini: \"Si era parlato di incentivi inerenti la fiscalit\u00e0 locale, incentivi alle giovani imprese che si insediano sul territorio, alle imprese che riqualificano, stiamo ancora aspettando\"", "image": {"identifier": "http://www.riminitoday.it/~media/horizontal-hi/4173592723030/santarcangelo-4-5.jpg", "width": 1000, "height": 563}, "url": "http://www.riminitoday.it/cronaca/confesercenti-santarcangelo-bene-l-albo-delle-botteghe-storiche-ma-servono-aiuti-concreti.html", "site_name": "RiminiToday", "type": "article"}, "fb": {"app_id": 220940774591876, "pages": 109419352490262}}, "canonical_link": "http://www.riminitoday.it/cronaca/confesercenti-santarcangelo-bene-l-albo-delle-botteghe-storiche-ma-servono-aiuti-concreti.html"}