{"source_url": "https://web.archive.org", "url": "https://web.archive.org/web/20210122093546id_/https://www.rp.pl/Kosmos/200139987-Niezwykle-zdjecia-Z-tak-bliska-jeszcze-Slonca-nie-widzielismy.html", "title": "Niezwyk\u0142e zdj\u0119cia. Z tak bliska jeszcze S\u0142o\u0144ca nie widzieli\u015bmy", "top_image": "https://www.rp.pl/storyimage/RP/20200130/NAUKA/200139987/AR/0/AR-200139987.jpg?minW=200&minH=200&exactW=1200&exactH=716&lastModified=20200702014120", "meta_img": "https://www.rp.pl/storyimage/RP/20200130/NAUKA/200139987/AR/0/AR-200139987.jpg?minW=200&minH=200&exactW=1200&exactH=716&lastModified=20200702014120", "images": ["https://www.facebook.com/tr?id=523191148171355&ev=PageView&noscript=1", "https://web.archive.org/public/images/gremi-logo-white.svg", "https://web.archive.org/apps/Sc.dll/RP/NoJS/NoJS/story/20200130/NAUKA/200139987?nojs=1", "https://web.archive.org/apps/pbcsi.dll/storyimage/RP/20200130/NAUKA/200139987/AR/0/AR-200139987.jpg?imageversion=Artykul&lastModified=", "https://web.archive.org/web/20210122093546id_/https:/www.rp.pl/Kosmos/ /storyimage/RP/20200126/PLUSMINUS/301249978/AR/0/AR-301249978.jpg&MaxW=370", "https://web.archive.org/public/images/logotypy_rzepy_rp2.svg", "https://web.archive.org/web/20210122093546id_/https:/www.rp.pl/Kosmos/ /storyimage/RP/20200205/NAUKA/200209639/AR/0/AR-200209639.jpg&MaxW=370", "https://web.archive.org/public/images/google_news_icon.png", "https://web.archive.org/web/20210122093546id_/https:/www.rp.pl/Kosmos/ /storyimage/RP/20200208/NAUKA/200209455/AR/0/AR-200209455.jpg&MaxW=370", "https://www.rp.pl/storyimage/RP/20200130/NAUKA/200139987/AR/0/AR-200139987.jpg?minW=200&minH=200&exactW=1200&exactH=716&lastModified=20200702014120", "https://web.archive.org/web/20210122093546id_/https:/www.rp.pl/Kosmos/ /storyimage/RP/20200206/SWIAT/200209609/AR/0/AR-200209609.jpg&MaxW=370", "https://web.archive.org/public/images/logotyp_RGB_rppl_100lat.svg"], "movies": ["https://www.youtube.com/embed/ELTNqOiJ6Lk"], "text": "Na zdj\u0119ciach wykonanych za pomoc\u0105 teleskopu wida\u0107 struktury, przypominaj\u0105ce kom\u00f3rki w organizmach \u017cywych, kt\u00f3re - jak podaje BBC - s\u0105 zbli\u017cone wielko\u015bci\u0105 do rozmiar\u00f3w stanu Teksas.\n\nDKIST to nowy teleskop, kt\u00f3ry znajduje si\u0119 na szczycie wulkanu Haleakala na Hawajach, na wysoko\u015bci 3 tysi\u0119cy metr\u00f3w.\n\nObserwatorium na szczycie wulkanu powsta\u0142o, by obserwowa\u0107 S\u0142o\u0144ce i procesy zachodz\u0105ce na jego powierzchni. Naukowcy wierz\u0105, \u017ce dzi\u0119ki obserwacji S\u0142o\u0144ca b\u0119dzie mo\u017cna lepiej przewidywa\u0107 wy\u0142adowania elektromagnetyczne na jego powierzchni.\n\nWyrzuty masy ze S\u0142o\u0144ca - tzw. burze s\u0142oneczne - mog\u0105 zagra\u017ca\u0107 satelitom, a nawet urz\u0105dzeniom elektronicznym na Ziemi. W ekstremalnej sytuacji mog\u0142yby one doprowadzi\u0107 nawet do globalnej awarii sieci energetycznej.\n\nJak t\u0142umaczy Matt Mountain, prezes Stowarzyszenia Uczelni na rzecz Bada\u0144 Astronomicznych (Association of Universities for Research in Astronomy), kt\u00f3re zarz\u0105dza DKIST chodzi o to, by - podobnie jak jeste\u015bmy w stanie przewidywa\u0107 pogod\u0119 na Ziemi, m\u00f3c przewidywa\u0107 \"pogod\u0119\" w kosmosie.\n\nObserwacje za pomoc\u0105 DKIST maj\u0105 by\u0107 komplementarne wobec obserwacji sondy Solar Orbiter, kt\u00f3ra ma wykonywa\u0107 zdj\u0119cia S\u0142o\u0144ca z odleg\u0142o\u015bci \"zaledwie\" 42 mln km od jego powierzchni.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Najwi\u0119kszy teleskop solarny na \u015bwiecie, znajduj\u0105cy si\u0119 na Hawajach Daniel K. Inouye Solar Telescope (DKIST) wykona\u0142 zdj\u0119cia S\u0142o\u0144ca, na kt\u00f3rych wida\u0107 elementy S\u0142o\u0144ca o promieniu zaledwie 30 km. To bardzo szczeg\u00f3\u0142owe zdj\u0119cia - bior\u0105c pod uwag\u0119, \u017ce S\u0142o\u0144ce znajduje si\u0119 a\u017c 149 mln km od Ziemi - zauwa\u017ca BBC.", "meta_lang": "pl", "meta_favicon": "https://www.rp.pl/apple-icon-57x57.png", "meta_data": {"viewport": "initial-scale=1.0, width=device-width, height=device-height", "fb": {"pages": 113356018705476, "app_id": 786106711492826, "admins": 100013651879855}, "msapplication-TileColor": "#ffffff", "msapplication-TileImage": "https://www.rp.pl/ms-icon-144x144.png", "theme-color": "ffffff", "p": {"domain_verify": "3739a293f947cf731dd73cf002fcb093"}, "thumbnail": "https://www.rp.pl/storyimage/RP/20200130/NAUKA/200139987/AR/0/AR-200139987.jpg?minW=80&minH=150&exactW=80&exactH=150&exactFit=crop&lastModified=20200702014120", "robots": "max-image-preview:large", "news_keywords": "Nauka,\r\nKosmos,\r\n_REDAKCJA POLECA,\r\n_Main Topic,\r\n_microsoft news Feed,\r\n_tablet_app_news_feed", "og": {"image": {"identifier": "https://www.rp.pl/storyimage/RP/20200130/NAUKA/200139987/AR/0/AR-200139987.jpg?minW=200&minH=200&exactW=1200&exactH=716&lastModified=20200702014120", "width": 1200, "height": 716}, "title": "Niezwyk\u0142e zdj\u0119cia. Z tak bliska jeszcze S\u0142o\u0144ca nie widzieli\u015bmy", "type": "article", "description": "Najwi\u0119kszy teleskop solarny na \u015bwiecie, znajduj\u0105cy si\u0119 na Hawajach Daniel K. Inouye Solar Telescope (DKIST) wykona\u0142 zdj\u0119cia S\u0142o\u0144ca, na kt\u00f3rych wida\u0107 elementy S\u0142o\u0144ca o promieniu zaledwie 30 km. To bardzo szczeg\u00f3\u0142owe zdj\u0119cia - bior\u0105c pod uwag\u0119, \u017ce S\u0142o\u0144ce znajduje si\u0119 a\u017c 149 mln km od Ziemi - zauwa\u017ca BBC.", "url": "https://www.rp.pl/Kosmos/200139987-Niezwykle-zdjecia-Z-tak-bliska-jeszcze-Slonca-nie-widzielismy.html"}, "description": "Najwi\u0119kszy teleskop solarny na \u015bwiecie, znajduj\u0105cy si\u0119 na Hawajach Daniel K. Inouye Solar Telescope (DKIST) wykona\u0142 zdj\u0119cia S\u0142o\u0144ca, na kt\u00f3rych wida\u0107 elementy S\u0142o\u0144ca o promieniu zaledwie 30 km. To bardzo szczeg\u00f3\u0142owe zdj\u0119cia - bior\u0105c pod uwag\u0119, \u017ce S\u0142o\u0144ce znajduje si\u0119 a\u017c 149 mln km od Ziemi - zauwa\u017ca BBC.", "GOOGLEBOT": "NOARCHIVE"}, "canonical_link": "https://www.rp.pl/Kosmos/200139987-Niezwykle-zdjecia-Z-tak-bliska-jeszcze-Slonca-nie-widzielismy.html"}