{"source_url": "https://web.archive.org", "url": "https://web.archive.org/web/20200324145709id_/https://www.ilsussidiario.net/news/coronavirus-orgia-con-droga-in-un-appartamento-interviene-la-polizia-8-arrestati/2000498/", "title": "Coronavirus, orgia con droga in un appartamento/ Interviene la polizia: 8 arrestati", "top_image": "https://cdnx.ilsussidiario.net/wp-content/uploads/2018/07/12/spagna_catalogna_protesta_4_lapresse_2017.jpg", "meta_img": "https://cdnx.ilsussidiario.net/wp-content/uploads/2018/07/12/spagna_catalogna_protesta_4_lapresse_2017.jpg", "images": ["https://cdnx.ilsussidiario.net/wp-content/uploads/2018/07/12/spagna_catalogna_protesta_4_lapresse_2017.jpg", "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7", "https://cdnx.ilsussidiario.net/wp-content/themes/ilsussidiario_theme/assets/images/logo.png"], "movies": [], "text": "C\u2019\u00e8 chi ha deciso di organizzare un\u2019orgia in piena emergenza coronavirus, in barba alle misure restrittive per evitare i contagi. Il fatto, grave quanto curioso, \u00e8 avvenuto fortunatamente non in Italia, bens\u00ec nella vicina Spagna. E\u2019 successo infatti che mentre tutta la nazione iberica si richiudeva in casa con le strade di Madrid e delle principali citt\u00e0 a dir poco spettrali, senza macchine, un gruppo di persone ha deciso di organizzare un\u2019ammucchiata. L\u2019episodio si \u00e8 verificato di preciso in quel di Barcellona, in Catalogna, dove una trentina fra uomini e donne si sono ritrovati in un appartamento in centro. Cocaina ed ecstasy, come ricorda TgCom24.it, hanno fatto da contorno ad un appuntamento in cui l\u2019atmosfera si \u00e8 decisamente scaldata nel giro di poco tempo. A rompere le uova nel paniere, fortunatamente, ci hanno pensato le forze dell\u2019ordine. Ricevendo una soffiata, infatti, le autorit\u00e0 sono intervenute nell\u2019appartamento arrestando ben otto persone. Come scrive il quotidiano El Pais, ad avvertire la polizia sarebbe stato proprio uno degli invitati, probabilmente preoccupato dal fatto che in occasione del party non venissero appunto rispettate le varie misure per contenere il contagio. Sembra che uno dei partecipanti sia stato sottoposto ad un tampone per il coronavirus, risultato per\u00f2 negativo.\n\n\n\n\u00a9 RIPRODUZIONE RISERVATA", "keywords": [], "meta_keywords": [""], "tags": ["Tags"], "authors": ["Https", "Www.Ilsussidiario.Net Autori Davide-Giancristofaro-Alberti"], "publish_date": "Mon Mar 23 17:13:37 2020", "summary": "", "article_html": "", "meta_description": "Coronavirus, organizzano un'orgia con droga in barba alle misure di contenimento dell'epidemia: la polizia interviene e arresta 8 persone", "meta_lang": "it", "meta_favicon": "https://cdnx.ilsussidiario.net/wp-content/themes/ilsussidiario_theme/assets/images/favicons/apple-icon-57x57.png", "meta_data": {"google-site-verification": "-jXQSc-cW700pGu1_4TMi1htwMbbe9Af-qY1gEIjiYQ", "viewport": "width=device-width, initial-scale=1.0", "referrer": "unsafe-url", "msapplication-TileColor": "#ef8517", "msapplication-TileImage": "https://cdnx.ilsussidiario.net/wp-content/themes/ilsussidiario_theme/assets/images/favicons/ms-icon-144x144.png", "theme-color": "#ef8517", "author": "https://www.ilsussidiario.net/autori/davide-giancristofaro-alberti/", "publisher": "https://www.ilsussidiario.net", "description": "Coronavirus, organizzano un'orgia con droga in barba alle misure di contenimento dell'epidemia: la polizia interviene e arresta 8 persone", "robots": "index, follow", "og": {"locale": "it_IT", "type": "article", "title": "Coronavirus, orgia con droga in un appartamento/ Interviene la polizia: 8 arrestati", "description": "Coronavirus, organizzano un'orgia con droga in barba alle misure di contenimento dell'epidemia: la polizia interviene e arresta 8 persone", "url": "https://www.ilsussidiario.net/news/coronavirus-orgia-con-droga-in-un-appartamento-interviene-la-polizia-8-arrestati/2000498/", "site_name": "IlSussidiario.net", "image": {"identifier": "https://cdnx.ilsussidiario.net/wp-content/uploads/2018/07/12/spagna_catalogna_protesta_4_lapresse_2017.jpg", "secure_url": "https://cdnx.ilsussidiario.net/wp-content/uploads/2018/07/12/spagna_catalogna_protesta_4_lapresse_2017.jpg", "width": 721, "height": 495, "alt": "catalogna"}}, "article": {"publisher": "https://www.facebook.com/ilSussidiarionet/", "section": "Cronaca", "published_time": "2020-03-23T17:13:37+00:00"}, "twitter": {"card": "summary", "description": "Coronavirus, organizzano un'orgia con droga in barba alle misure di contenimento dell'epidemia: la polizia interviene e arresta 8 persone", "title": "Coronavirus, orgia con droga in un appartamento/ Interviene la polizia: 8 arrestati", "site": "@ilsussidiario", "image": "https://cdnx.ilsussidiario.net/wp-content/uploads/2018/07/12/spagna_catalogna_protesta_4_lapresse_2017.jpg", "creator": "@ilsussidiario"}}, "canonical_link": "https://www.ilsussidiario.net/news/coronavirus-orgia-con-droga-in-un-appartamento-interviene-la-polizia-8-arrestati/2000498/"}