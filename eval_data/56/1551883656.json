{"source_url": "https://web.archive.org", "url": "https://web.archive.org/web/20210128162222id_/https://wspolczesna.pl/koronawirus-w-bialymstoku-mamy-drugi-potwierdzony-przypadek-zachorowania-hospitalizowana-jest-mloda-dziewczyna-zdjecia/ar/c1-14865917", "title": "Koronawirus w Bia\u0142ymstoku. Mamy drugi potwierdzony przypadek zachorowania. Hospitalizowana jest m\u0142oda dziewczyna (ZDJ\u0118CIA)", "top_image": "https://d-art.ppstatic.pl/kadry/k/r/1/5b/7e/5e7225ecdd659_o_original.jpg", "meta_img": "https://d-art.ppstatic.pl/kadry/k/r/1/5b/7e/5e7225ecdd659_o_original.jpg", "images": ["data:image/png;base64,iVBORw0KGgoAAAANSUhEUgAAAAEAAAABAQMAAAAl21bKAAAAA1BMVEUAAACnej3aAAAAAXRSTlMAQObYZgAAAApJREFUCNdjYAAAAAIAAeIhvDMAAAAASUVORK5CYII=", "https://d-art.ppstatic.pl/kadry/k/r/1/5b/7e/5e7225ecdd659_o_original.jpg", "https://d-art.ppstatic.pl/kadry/k/r/1/5b/7e/5e7225ecdd659_o_medium.jpg", "https://d-pa.ppstatic.pl/frames/pa-def/21/a7/il20210128_634714635_small.jpg"], "movies": [], "text": "M\u0142oda dziewczyna z Bia\u0142egostoku to druga osoba z wojew\u00f3dztwa, u kt\u00f3rej potwierdzono COVID-19. Rodzina i osoby, z kt\u00f3rymi si\u0119 kontaktowa\u0142a zosta\u0142y obj\u0119te nadzorem epidemiologicznym. Pacjentka przebywa na oddziale zaka\u017anym Uniwersyteckiego Szpitala Klinicznego.\n\nOpr\u00f3cz tego w wojew\u00f3dztwie podlaskim pi\u0119\u0107 os\u00f3b jest hospitalizowanych, 274 jest obj\u0119tych kwarantann\u0105, 453 osoby pozostaj\u0105 pod nadzorem epidemiologicznym. Przebadano 210 pr\u00f3bek, liczba pr\u00f3b dodatnich: dwie.\n\nMinistersto informuje r\u00f3wnie\u017c o kolejnych pi\u0119ciu zaka\u017ceniach koronawirusem w kraju. \u0141\u0105cznie to 251 os\u00f3b. Nowe potwierdzone przypadki dotycz\u0105 dw\u00f3ch os\u00f3b z woj. podkarpackiego i po jednej osobie z ma\u0142opolskiego i lubuskiego.\n\nNowy koronawirus SARS-Cov-2 wywo\u0142uje chorob\u0119 o nazwie COVID-19. Objawia si\u0119 ona najcz\u0119\u015bciej gor\u0105czk\u0105, kaszlem, duszno\u015bciami, b\u00f3lami mi\u0119\u015bni i zm\u0119czeniem.\n\n800 190 590 - numer infolinii NFZ dotycz\u0105cej post\u0119powania w sytuacji podejrzenia zaka\u017cenia koronawirusem\n\nMinisterstwo apeluje: Nie pope\u0142niajmy tych samych b\u0142\u0119d\u00f3w co W\u0142osi. B\u0105d\u017amy odpowiedzialni, nie wychod\u017amy z domu bez potrzeby!\n\nMinister Emilewicz: apelujemy o umiar!\n\nMinister uspokaja. Firmy spo\u017cywcze mog\u0105 zwi\u0119kszy\u0107 produkcj\u0119, je\u017celi jest taka potrzeba. Producenci \u017cywno\u015bci s\u0105 gotowi, by wytwarza\u0107 jej wi\u0119cej. Na razie wykorzystuj\u0105 80 proc. mocy produkcyjnych - m\u00f3wi\u0142a na konferencji prasowej w czwartek minister rozwoju Jadwiga Emilewicz. Podkre\u015bla\u0142a, \u017ce nie ma powod\u00f3w, by kupowa\u0107 na zapas.", "keywords": [], "meta_keywords": [""], "tags": ["samoch\u00f3d", "media expert", "zabawki", "dom", "paulo sousa", "koronairus liczba zachrowa\u0144 podlaskie", "reprezentacja polski", "media markt", "rtv", "black friday", "walentynki", "agd", "koronawirus podlaskie", "kuchnia", "koronawirus w polsce", "co robi\u0107 w walentynki", "obni\u017cka"], "authors": ["Olga Go\u017adziewska", "Wojciech Wojtkielewicz", "Potwierdzony Przypadek", "Vivat Nato"], "publish_date": "Wed Mar 18 14:49:00 2020", "summary": "", "article_html": "", "meta_description": "Mamy nowy przypadek zaka\u017cenia koronawirusem w wojew\u00f3dztwie. Podlaski Urz\u0105d Wojew\u00f3dzki poinformowa\u0142, \u017ce hospitalizowana jest m\u0142oda dziewczyna z Bia\u0142egostoku.", "meta_lang": "pl", "meta_favicon": "https://s-nsk.ppstatic.pl/assets/nsk/v1.90.1/images/_sites/favicon/png/180/wspolczesna.png", "meta_data": {"viewport": "width=device-width, initial-scale=1.0", "google-site-verification": "WcL3xqX8SIWy2nLyCBjViAbQOyDm0EDhn6HBSGWEHv0", "site.name": "Gazeta Wsp\u00f3\u0142czesna", "fb": {"pages": 207451432612743}, "description": "Mamy nowy przypadek zaka\u017cenia koronawirusem w wojew\u00f3dztwie. Podlaski Urz\u0105d Wojew\u00f3dzki poinformowa\u0142, \u017ce hospitalizowana jest m\u0142oda dziewczyna z Bia\u0142egostoku.", "robots": "max-snippet:-1, max-image-preview:large, max-video-preview:-1", "thumbnail": "https://d-art.ppstatic.pl/kadry/k/r/1/5b/7e/5e7225ecdd659_o_small.jpg", "og": {"title": "Koronawirus w Bia\u0142ymstoku. Mamy drugi potwierdzony przypadek zachorowania. Hospitalizowana jest m\u0142oda dziewczyna (ZDJ\u0118CIA)", "description": "&nbsp;", "type": "article", "locale": "pl_PL", "site_name": "Gazeta Wsp\u00f3\u0142czesna", "image": {"identifier": "https://d-art.ppstatic.pl/kadry/k/r/1/5b/7e/5e7225ecdd659_o_original.jpg", "height": 1280, "width": 1920, "type": "image/jpeg"}, "url": "https://wspolczesna.pl/koronawirus-w-bialymstoku-mamy-drugi-potwierdzony-przypadek-zachorowania-hospitalizowana-jest-mloda-dziewczyna-zdjecia/ar/c1-14865917"}, "twitter": {"description": "&nbsp;", "card": "summary_large_image", "title": "Koronawirus w Bia\u0142ymstoku. Mamy drugi potwierdzony przypadek zachorowania. Hospitalizowana jest m\u0142oda dziewczyna (ZDJ\u0118CIA)", "image": "https://d-art.ppstatic.pl/kadry/k/r/1/5b/7e/5e7225ecdd659_o_full.jpg"}, "article": {"published_time": "2020-03-18T14:49:00.000000+01:00", "modified_time": "2020-03-19T13:16:12.000000+01:00", "publisher": "https://www.facebook.com/gazeta.wspolczesna/", "author": "Olga Go\u017adziewska", "tag": "koronairus liczba zachrowa\u0144 podlaskie"}, "msapplication-TileColor": "#FF9800", "theme-color": "#FF9800"}, "canonical_link": "https://wspolczesna.pl/koronawirus-w-bialymstoku-mamy-drugi-potwierdzony-przypadek-zachorowania-hospitalizowana-jest-mloda-dziewczyna-zdjecia/ar/c1-14865917"}