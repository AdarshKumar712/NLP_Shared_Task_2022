{"source_url": "https://web.archive.org", "url": "https://web.archive.org/web/20200309122531id_/https://naszdziennik.pl/polska/217652,wlochy-amerykanscy-zolnierze-z-zakazem-wyjazdu-do-usa.html", "title": "W\u0142ochy: Ameryka\u0144scy \u017co\u0142nierze z zakazem wyjazdu do USA", "top_image": "https://web.archive.org/favicon.ico", "meta_img": "https://web.archive.org/favicon.ico", "images": ["https://web.archive.org/images/logo-male.png", "https://web.archive.org/images/logo-footer.png", "https://web.archive.org/favicon.ico", "https://web.archive.org/images/print-preview.png"], "movies": [], "text": "W zwi\u0105zku z epidemi\u0105 koronawirusa we W\u0142oszech, dow\u00f3dztwo ameryka\u0144skiej armii wprowadzi\u0142o w sobot\u0119 ograniczenia w wyjazdach \u017co\u0142nierzy i oficer\u00f3w, a tak\u017ce ich rodzin, do Stan\u00f3w Zjednoczonych.\n\nZakaz wyjazd\u00f3w do Stan\u00f3w Zjednoczonych zosta\u0142 opublikowany kilka godzin po tym, gdy ameryka\u0144skie dow\u00f3dztwo we W\u0142oszech oficjalnie potwierdzi\u0142o, \u017ce marynarz odbywaj\u0105cy s\u0142u\u017cb\u0119 we W\u0142oszech uzyska\u0142 pozytywny wynik na obecno\u015b\u0107 koronawirusa (COVID-19).\n\nDow\u00f3dztwo postanowi\u0142o ograniczy\u0107 ruch \u017co\u0142nierzy i oficer\u00f3w, w tym odwo\u0142a\u0142o na dwa miesi\u0105ce wszystkie wyjazdy do Stan\u00f3w Zjednoczonych. W najbli\u017cszych dw\u00f3ch miesi\u0105cach oko\u0142o 180 \u017co\u0142nierzy mia\u0142o zmieni\u0107 swoje przydzia\u0142y s\u0142u\u017cbowe, w tym wyjecha\u0107 na szkolenie do Stan\u00f3w Zjednoczonych.\n\nJak pisze ameryka\u0144ska prasa, rozkaz najbardziej dotkn\u0105\u0142 wojskowe rodziny, kt\u00f3re ju\u017c by\u0142y spakowane lub wys\u0142a\u0142y do Stan\u00f3w sw\u00f3j baga\u017c przesiedleniowy.\n\nRP, PAP", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "W zwi\u0105zku z epidemi\u0105 koronawirusa we W\u0142oszech, dow\u00f3dztwo ameryka\u0144skiej armii wprowadzi\u0142o w sobot\u0119 ograniczenia w wyjazdach \u017co\u0142nierzy i oficer\u00f3w, a tak\u017ce ich rodzin, do Stan\u00f3w", "meta_lang": "en", "meta_favicon": "/favicon.ico", "meta_data": {"title": "W\u0142ochy: Ameryka\u0144scy \u017co\u0142nierze z zakazem wyjazdu do USA - Nasz Dziennik", "language": "pl", "robots": "index, follow", "og": {"url": "https://naszdziennik.pl/polska/217652,wlochy-amerykanscy-zolnierze-z-zakazem-wyjazdu-do-usa.html", "title": "W\u0142ochy: Ameryka\u0144scy \u017co\u0142nierze z zakazem wyjazdu do USA", "description": "W zwi\u0105zku z epidemi\u0105 koronawirusa we W\u0142oszech, dow\u00f3dztwo ameryka\u0144skiej armii wprowadzi\u0142o w sobot\u0119 ograniczenia w wyjazdach \u017co\u0142nierzy i oficer\u00f3w, a tak\u017ce ich rodzin, do Stan\u00f3w"}, "description": "W zwi\u0105zku z epidemi\u0105 koronawirusa we W\u0142oszech, dow\u00f3dztwo ameryka\u0144skiej armii wprowadzi\u0142o w sobot\u0119 ograniczenia w wyjazdach \u017co\u0142nierzy i oficer\u00f3w, a tak\u017ce ich rodzin, do Stan\u00f3w"}, "canonical_link": "https://naszdziennik.pl/polska/217652,wlochy-amerykanscy-zolnierze-z-zakazem-wyjazdu-do-usa.html"}