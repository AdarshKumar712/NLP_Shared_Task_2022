{"source_url": "https://it.sputniknews.com", "url": "https://it.sputniknews.com/italia/202005039045659-dino-petralia-nuovo-direttore-del-dap-una-vita-nellantimafia/", "title": "Dino Petralia nuovo direttore del Dap: una vita nell\u2019antimafia", "top_image": "https://cdnit2.img.sputniknews.com/images/883/71/8837191.jpg", "meta_img": "https://cdnit2.img.sputniknews.com/images/883/71/8837191.jpg", "images": ["data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "https://cdnit1.img.sputniknews.com/i/avatar-default.png", "https://mc.yandex.ru/watch/28684056", "https://cdnit1.img.sputniknews.com/img/883/72/8837215_0:388:3071:2048_1000x541_80_0_0_67c7ea95c170269c5dba885bc5d98670.jpg", "https://mc.yandex.ru/watch/26863203", "http://b.scorecardresearch.com/p?c1=2&c2=15352215&cv=2.0&cj=1", "https://cdnit2.img.sputniknews.com/images/883/71/8837191.jpg", "https://it.sputniknews.com/services/counter/?project=&obj_id=9045659&obj_type=article&action_type=&ts=1589038405", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E"], "movies": [], "text": "Il siciliano Dino Petralia \u00e8 il nuovo direttore del Dipartimento dell\u2019amministrazione penitenziaria (Dap), succede a Francesco Basentini travolto dalle polemiche per aver permesso la scarcerazione di boss delle mafie in questo periodo di pandemia che non ha risparmiato le carceri. Ricorderemo le numerose rivolte che hanno devastato le carceri da nord a sud dello stivale, con una sincronia sorprendente.\n\nPetralia \u00e8 stato scelto quale successore dal ministro della Giustizia Alfonso Bonafede, e la sua storia parla chiaro: procuratore aggiunto a Palermo e poi procuratore generale a Reggio Calabria.\n\nIl nuovo direttore del Dap trover\u00e0 al suo fianco un altro vice antimafia, Roberto Tartaglia anch\u2019egli voluto da Bonafede.\n\nNon potevano passare inosservate le scarcerazioni di boss potenti della camorra e della mafia. Anche il governatore della Sicilia Musumeci si era schierato contro affermando che non avrebbe dato ospitalit\u00e0 nella sua Regione ai boss posti agli arresti domiciliari, perch\u00e9 si sarebbe trattato di un affronto alle famiglie delle vittime.\n\nIl curriculum di Dino Petralia\n\nMagistrato dal 1980, ha lavorato accanto al magistrato Gian Giacomo Ciaccio Montalto ucciso dalla mafia nel 1983 a Trapani.\n\nA Marsala ha celebrato i primi processi per mafia col nuovo rito e poi va a Sciacca per diventarne procuratore.\n\nDiventato consigliere nel Csm nel 2006, nel 2013 va a Palermo come procuratore aggiunto e qui coordina il pool contro i reati alla pubblica amministrazione. Dal 2017 \u00e8 procuratore generale a Reggio Calabria, qui si occupa di \u2018ndrangheta e applica la nuova norma sulla sequestra dei beni confiscati alle mafie.\n\nHa anche maturato una esperienza come docente del personale della Polizia Penitenziaria presso la Scuola di formazione del Corpo.", "keywords": [], "meta_keywords": ["dino petralia", "nuovo direttore dap petralia"], "tags": ["Carcere", "Ministero di Giustizia", "\u0421ovid-19 Contagiati: Guariti: Deceduti:"], "authors": [], "publish_date": null, "summary": "", "article_html": "", "meta_description": "Il magistrato Dino Petralia guider\u00e0 il Dipartimento dell'amministrazione penitenziaria (Dap) dopo le dimissioni del predecessore per aver permesso la scarcerazione di...", "meta_lang": "it", "meta_favicon": "https://cdnit2.img.sputniknews.com/i/sputnik.png", "meta_data": {"description": "Il magistrato Dino Petralia guider\u00e0 il Dipartimento dell'amministrazione penitenziaria (Dap) dopo le dimissioni del predecessore per aver permesso la scarcerazione di...", "keywords": "dino petralia, nuovo direttore dap petralia", "news_keywords": "dino petralia, nuovo direttore dap petralia", "robots": "all", "format-detection": "telephone=no", "analytics": {"site_domain": "it.sputniknews.com", "article_id": 9045659, "p_ts": 1588505160, "rubric": "italia", "tags": "dino petralia, nuovo direttore dap petralia"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://it.sputniknews.com/italia/202005039045659-dino-petralia-nuovo-direttore-del-dap-una-vita-nellantimafia/", "title": "Dino Petralia nuovo direttore del Dap: una vita nell\u2019antimafia", "description": "Il magistrato Dino Petralia guider\u00e0 il Dipartimento dell'amministrazione penitenziaria (Dap) dopo le dimissioni del predecessore per aver permesso la scarcerazione di...", "image": "https://it.sputniknews.com/sharing_snippet/9045659.png?1588505160"}, "fb": {"app_id": 1409863732677638, "pages": 324666424252827}, "apple-itunes-app": "app-id=969452947, app-argument=com.sputniknews://article?issuer_id=38&issuer_article_id=9045659", "google-play-app": "app-id=com.sputniknews.sputnik", "og": {"title": "Dino Petralia nuovo direttore del Dap: una vita nell\u2019antimafia", "url": "https://it.sputniknews.com/italia/202005039045659-dino-petralia-nuovo-direttore-del-dap-una-vita-nellantimafia/", "type": "website", "description": "Il magistrato Dino Petralia guider\u00e0 il Dipartimento dell'amministrazione penitenziaria (Dap) dopo le dimissioni del predecessore per aver permesso la scarcerazione di...", "image": {"identifier": "https://cdnit2.img.sputniknews.com/images/883/71/8837191.jpg", "width": 700, "height": 440}}, "lastmod": "2020-05-03T11:40:36Z", "pubdate": "2020-05-03T13:26:00Z", "url_type": "usual"}, "canonical_link": "https://it.sputniknews.com/italia/202005039045659-dino-petralia-nuovo-direttore-del-dap-una-vita-nellantimafia/"}