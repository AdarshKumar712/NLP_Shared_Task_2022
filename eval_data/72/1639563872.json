{"source_url": "https://www.salernonotizie.it", "url": "https://www.salernonotizie.it/2020/06/19/coronavirus-in-italia-251-contagi-47-decessi-ora-fa-paura-il-lazio/", "title": "Coronavirus in Italia, 251 contagi, 47 decessi. Ora fa paura il Lazio", "top_image": "https://www.salernonotizie.it/wp-content/uploads/2020/03/protezione-civile-conferenza-stampa-borrelli.jpg", "meta_img": "https://www.salernonotizie.it/wp-content/uploads/2020/03/protezione-civile-conferenza-stampa-borrelli.jpg", "images": ["https://www.salernonotizie.it/wp-content/uploads/2020/02/coronavirus-tampone-218x150.jpg", "https://www.salernonotizie.it/wp-content/uploads/2019/01/Polizia_notte_radio-218x150.jpg", "https://www.salernonotizie.it/wp-content/uploads/2020/07/Salernitana_Juve_Stabia_10_ingresso-218x150.jpg", "https://www.salernonotizie.it/wp-content/uploads/2019/07/Carabinieri_rissa_movida_sicurezza_notte-218x150.jpg", "https://www.salernonotizie.it/wp-content/uploads/2020/04/Ministro_Salute_Speranza-218x150.jpg", "https://www.salernonotizie.it/wp-content/uploads/2019/05/rassegna-stampa-2-1-218x150.jpg", "https://www.salernonotizie.it/wp-content/uploads/2018/12/salerno-formazione-immagine-2019-218x150.jpg", "https://www.salernonotizie.it/wp-content/banner_clienti/banner_mediamo_mascette.jpg", "https://www.salernonotizie.it/wp-content/uploads/2018/04/Computer_PC-218x150.jpg", "https://www.salernonotizie.it/wp-content/uploads/2020/07/sosta-selvaggia-parcheggio-auto-bloccata-218x150.jpg", "https://www.salernonotizie.it/wp-content/uploads/2020/07/Sindaco_Salerno_controlli_nei_rifiuti_2-218x150.jpg", "https://www.salernonotizie.it/wp-content/uploads/2020/04/Oncologo_Paolo_Ascierto-218x150.jpg", "https://www.salernonotizie.it/wp-content/themes/Newspaper/images/share_mail.jpg", "https://secure.gravatar.com/avatar/b0b817f686891c7571d9b0935e9bd3e3?s=50&d=mm&r=g", "https://www.facebook.com/tr?id=260959881785480&ev=PageView&noscript=1", "https://www.salernonotizie.it/wp-content/uploads/2020/07/Salernitana_Juve_Stabia_36_Ventura_esultanza_gruppo-218x150.jpg", "https://www.salernonotizie.it/wp-content/uploads/2017/07/Arena_del_Mare-218x150.jpg", "https://www.salernonotizie.it/wp-content/uploads/2018/04/Polizia_notte_lampeggiante-218x150.jpg", "https://www.salernonotizie.it/wp-content/themes/Newspaper/images/share_tw.jpg", "https://www.salernonotizie.it/wp-content/uploads/2018/04/moto_notte-218x150.jpg", "https://www.salernonotizie.it/wp-content/uploads/2017/01/venditti-salerno-gerini-concero-1-218x150.jpg", "https://www.salernonotizie.it/wp-content/uploads/2020/07/Salernitana_Juve_Stabia_32-218x150.jpg", "https://www.salernonotizie.it/wp-content/uploads/2019/12/decathlon-300x300px-300x300.jpg", "https://www.salernonotizie.it/percorsoprimaimmagine2.jpg", "https://www.salernonotizie.it/wp-content/uploads/2020/07/Salernitana_Juve_Stabia_4_esultanza-218x150.jpg", "https://www.salernonotizie.it/wp-content/uploads/2017/09/rubinetto_acqua-218x150.jpg", "https://www.salernonotizie.it/wp-content/uploads/2018/06/Alunni_Scuola-218x150.jpg", "https://www.salernonotizie.it/wp-content/uploads/2019/10/Angelo-Giubileo-218x150.jpg", "https://www.salernonotizie.it/wp-content/uploads/2020/03/protezione-civile-conferenza-stampa-borrelli.jpg", "https://www.salernonotizie.it/percorsoprimaimmagine.jpg", "https://www.salernonotizie.it/wp-content/uploads/2020/06/vie-del-mare-traghetto-porto-di-Salerno-218x150.jpg", "https://www.salernonotizie.it/wp-content/uploads/2019/10/vincenzo-capuano-dottore-cardiologo-218x150.jpg", "https://www.salernonotizie.it/wp-content/uploads/2019/10/giuseppe-fauceglia-1-218x150.jpg", "https://www.salernonotizie.it/logo_salerno_notizie.png", "https://www.salernonotizie.it/wp-content/uploads/2017/05/Valiante-Gianfranco-218x150.jpg", "https://www.salernonotizie.it/wp-content/themes/Newspaper/images/share_wh.jpg", "https://www.salernonotizie.it/wp-content/uploads/2020/06/String_Quartet-218x150.jpg", "https://www.salernonotizie.it/wp-content/uploads/2017/12/Eboli_Municipio-218x150.jpg", "https://www.salernonotizie.it/wp-content/uploads/2020/07/2080_gruppo_1-218x150.jpg", "https://www.salernonotizie.it/wp-content/themes/Newspaper/images/share_gp.jpg", "https://www.salernonotizie.it/wp-content/banner_clienti/machette_le_bolle.gif", "https://www.salernonotizie.it/wp-content/themes/Newspaper/images/share_fb.jpg"], "movies": [], "text": "Stampa\n\nSono 251 i nuovi casi di coronavirus registrati in Italia, un numero in calo rispetto a quello di gioved\u00ec (333). I decessi rilevati nelle ultime 24 ore sono invece 47. E\u2019 il Lazio a guidare la classifica dei contagi: nella settimana dall\u20198 al 14 giugno l\u2019indice Rt \u00e8 passato a 1,12, superando quello della Lombardia (0,82). E proprio la Lombardia segna un calo di casi e decessi: i primi si attestano a quota 157, mentre gli altri sono 18.\n\nSono cinque le Regioni ad aumento zero: Marche, Campania, Valle D\u2019Aosta, Calabria e Basilicata. I contagi sono in tutto 238.011, un numero in calo rispetto a gioved\u00ec \u2013 quando erano 238.159 \u2013 per un ricalcolo della Regione Sicilia che ha sottratto 397 casi.\n\nSono saliti a 181.907 i guariti e i dimessi, con un incremento rispetto di 1.363 in un giorno. Gioved\u00ec l\u2019aumento era stato di 1.089. Ammontano invece a 21.543 i malati, 1.558 in meno rispetto a gioved\u00ec, quando il calo degli attualmente positivi era stato di 824. Dopo l\u2019aumento di gioved\u00ec, tornano a scendere i ricoveri in terapia intensiva: sono 161 i pazienti ricoverati nei reparti di rianimazione, sette in meno rispetto a 24 ore fa.\n\nIn Lombardia la percentuale tra tamponi effettuali e nuovi positivi \u00e8 dell\u20191,5%. I decessi hanno raggiunto un totale di 16.534 dall\u2019inizio della pandemia. Gioved\u00ec c\u2019erano stati 216 nuovi casi (1.9% rapporto tamponi-positivi) e 36 decessi. Stazionari i ricoveri in terapia intensiva (60), mentre calano i ricoverati non in terapia intensiva (-136, 1.537 in totale).", "keywords": [], "meta_keywords": ["salerno", "salernonotizie", "campania", "cronaca", "news", "intrattenimento", "napoli", "salernitana", "rubriche", "aggiornamenti quotidiani", "cronaca della tua citt\u00e0", "notizie salerno", "informazione gratuita", "fatti di cronaca"], "tags": [], "authors": ["Inserisci Il Tuo Nome"], "publish_date": "Fri Jun 19 00:00:00 2020", "summary": "", "article_html": "", "meta_description": "Salernonotizie.it \u00e8 il primo portale online completamente gratuito di Salerno e provincia. Ogni giorno notizie, curiosit\u00e0, cronaca, sport e rubriche su Salerno, Napoli, Benevento, Avellino e Caserta. Milioni di news dalla Campania per tenerti sempre aggiornato in modo chiaro e veloce, un occhio vigile sui fatti della tua citt\u00e0", "meta_lang": "it", "meta_favicon": "https://www.salernonotizie.it/wp-content/uploads/2017/03/favicon1.jpg", "meta_data": {"viewport": "width=device-width, initial-scale=1.0", "og": {"image": "https://www.salernonotizie.it/wp-content/uploads/2020/03/protezione-civile-conferenza-stampa-borrelli.jpg", "locale": "it_IT", "type": "article", "title": "Coronavirus in Italia, 251 contagi, 47 decessi. Ora fa paura il Lazio", "description": "StampaSono\u00a0251\u00a0i nuovi casi di coronavirus\u00a0registrati in Italia, un\u00a0numero in calo\u00a0rispetto a quello di gioved\u00ec (333). I\u00a0decessi\u00a0rilevati nelle ultime 24 ore sono invece\u00a047. E\u2019 il\u00a0Lazio\u00a0a guidare la classifica dei contagi:\u00a0nella settimana dall\u20198 al 14 giugno\u00a0l\u2019indice Rt\u00a0\u00e8\u00a0passato a 1,12, superando quello della\u00a0Lombardia\u00a0(0,82). E proprio la Lombardia segna un calo di casi\u00a0e decessi: i primi si attestano a [\u2026]", "url": "https://www.salernonotizie.it/2020/06/19/coronavirus-in-italia-251-contagi-47-decessi-ora-fa-paura-il-lazio/", "site_name": "Salerno Notizie", "width": 600}, "robots": "index, follow", "googlebot": "index, follow, max-snippet:-1, max-image-preview:large, max-video-preview:-1", "bingbot": "index, follow, max-snippet:-1, max-image-preview:large, max-video-preview:-1", "article": {"publisher": "https://www.facebook.com/salernonotizie.it/", "author": "https://plus.google.com/101461979528896441463", "published_time": "2020-06-19T17:09:04+00:00", "modified_time": "2020-06-19T17:21:09+00:00"}, "twitter": {"card": "summary", "creator": "@salernonotizie", "site": "@salernonotizie"}, "generator": "Powered by WPBakery Page Builder - drag and drop page builder for WordPress.", "fb": {"app_id": 267348727033943, "use_automatic_ad_placement": "enable=true ad_density=default"}, "description": "Salernonotizie.it \u00e8 il primo portale online completamente gratuito di Salerno e provincia. Ogni giorno notizie, curiosit\u00e0, cronaca, sport e rubriche su Salerno, Napoli, Benevento, Avellino e Caserta. Milioni di news dalla Campania per tenerti sempre aggiornato in modo chiaro e veloce, un occhio vigile sui fatti della tua citt\u00e0", "keywords": "salerno, salernonotizie, campania, cronaca, news, intrattenimento, napoli, salernitana, rubriche, aggiornamenti quotidiani, cronaca della tua citt\u00e0, notizie salerno, informazione gratuita, fatti di cronaca"}, "canonical_link": "https://www.salernonotizie.it/2020/06/19/coronavirus-in-italia-251-contagi-47-decessi-ora-fa-paura-il-lazio/"}