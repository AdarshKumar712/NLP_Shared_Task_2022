{"source_url": "https://iltirreno.gelocal.it", "url": "https://iltirreno.gelocal.it/grosseto/cronaca/2020/06/20/news/oltre-600mila-euro-per-due-provinciali-1.38991619", "title": "Oltre 600mila euro per due provinciali", "top_image": "https://www.gelestatic.it/cless/mobile/iltirreno/2015-v1/img/favicon.ico", "meta_img": "https://www.gelestatic.it/cless/mobile/iltirreno/2015-v1/img/favicon.ico", "images": ["https://www.gelestatic.it/thimg/0NV8IZn3xZVPSuqDCNHgcH_AFUU=/fit-in/390x220/https%3A//iltirreno.gelocal.it/image/contentid/policy%3A1.38761222%3A1587822958/Memorie-inst-1-2.png%3Ff%3Ddetail_558%26h%3D720%26w%3D1280%26%24p%24f%24h%24w%3D5291abc", "https://www.gelestatic.it/cless/mobile/iltirreno/2015-v1/img/favicon.ico", "https://www.gelestatic.it/thimg/f299e8IPfmiv3yM20QQ1ADsro0E=/fit-in/390x220/https%3A//iltirreno.gelocal.it/image/contentid/policy%3A1.39026594%3A1593499217/combo3001.jpg%3Ff%3Ddetail_558%26h%3D720%26w%3D1280%26%24p%24f%24h%24w%3D00906f3", "https://www.gelestatic.it/cless/common/2013-v1/img/meteo/1_giorno.png", "https://www.gelestatic.it/cless/common/2018-v1/img/lazy.png"], "movies": [], "text": "grosseto\n\n\n\nLa Provincia di Grosseto ha in programma dei lavori di manutenzione straordinaria sull\u2019Aurelia vecchia a Follonica e sulla Sforzesca sul monte Amiata, che ammontano a circa 610mila euro. I fondi arrivano con il decreto ministeriale 123 del 19 marzo e sono vincolati alla manutenzione straordinaria delle strade.\n\n\n\nIl primo intervento riguarda la strada provinciale 152 Aurelia Vecchia, dal km 42+000 al km 46+000 a Follonica: qui verranno ripristinati alcuni tratti della corsia e il ponte sul San Rocco. Il costo dei lavori \u00e8 300mila euro.Il secondo intervento interesser\u00e0 la provinciale 95 Sforzesca. Qui sar\u00e0 consolidato il rilevato stradale sul tratto al km 11+460, che \u00e8 un collegamento importante, l\u2019unico tra il comprensorio industriale di Piancastagnaio e la provincia di Grosseto, ammorbato da smottamenti. Si consolider\u00e0 la strada con micropali e materiale di riempimento. Sar\u00e0 inoltre rifatta la pavimentazione. Costo 290mila euro.Intantosollecita la Provincia a mettere presto a frutto l\u2019intero tesoretto da 4,6 milioni di euro, ricevuto dal ministero dei trasporti. La somma verr\u00e0 distribuita dal 2019 al 2033.\u00abSono pochi soldi per una rete vasta come quella della provincia di Grosseto. \u00c8 per\u00f2 un inizio \u2013 dice Italia Viva \u2013 un segnale di attenzione ottenuto anche grazie all\u2019opera del deputato di Italia Viva Cosimo Ferri\u00bb.Ora, dice Italia Viva, \u00abspetta a chi governa la Provincia dimostrare capacit\u00e0 di intervento\u00bb. \u2014", "keywords": [], "meta_keywords": [""], "tags": [], "authors": ["Francesca Gori", "Ivana Agostini", "Francesca Ferri", "Un'Altra Estate"], "publish_date": "Sat Jun 20 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "https://www.gelestatic.it/cless/mobile/iltirreno/2015-v1/img/favicon.ico", "meta_data": {"robots": "index", "viewport": "width=device-width, initial-scale=1.0", "title": "Oltre 600mila euro per due  provinciali - cronaca - Il Tirreno", "edition": "grosseto", "article": {"published_time": "2020-06-20", "modified_time": "2020-06-20", "section": "iltirreno cronaca", "publisher": "https://www.facebook.com/IlTirreno", "content_tier": "metered"}, "twitter": {"card": "summary_large_image", "site": "@iltirreno", "title": "Oltre 600mila euro per due  provinciali", "url": "https://iltirreno.gelocal.it/grosseto/cronaca/2020/06/20/news/oltre-600mila-euro-per-due-provinciali-1.38991619"}, "fb": {"app_id": 164360223623577}, "og": {"site_name": "Il Tirreno", "type": "article", "title": "Oltre 600mila euro per due  provinciali", "url": "https://iltirreno.gelocal.it/grosseto/cronaca/2020/06/20/news/oltre-600mila-euro-per-due-provinciali-1.38991619"}, "format-detection": "telephone=no"}, "canonical_link": "https://iltirreno.gelocal.it/grosseto/cronaca/2020/06/20/news/oltre-600mila-euro-per-due-provinciali-1.38991619"}