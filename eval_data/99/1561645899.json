{"source_url": "https://web.archive.org", "url": "https://web.archive.org/web/20200424045639id_/https://wmeritum.pl/koronawirus-ofiary-w-polsce-skremowano/309315/", "title": "Koronawirus. WP: Prawie wszystkie ofiary w Polsce skremowano", "top_image": "https://wmeritum.pl/wp-content/uploads/2018/11/trumna.jpg", "meta_img": "https://wmeritum.pl/wp-content/uploads/2018/11/trumna.jpg", "images": ["data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://wmeritum.pl/wp-content/themes/jnews/assets/img/jeg-empty.png", "https://web.archive.org/autopromocja/google-news-wide-3.png", "https://wmeritum.pl/wp-content/uploads/2018/11/trumna.jpg", "https://secure.gravatar.com/avatar/4add421c1a31f76159223c270a3dcfa1?s=80&d=mm&r=g", "https://wmeritum.pl/wp-content/uploads/2018/06/wmeritum-logo.png"], "movies": [], "text": "Niestety w Polsce ro\u015bnie bilans os\u00f3b, kt\u00f3re zmar\u0142y z powodu zaka\u017cenia przez koronawirus. Portal Wirtualna Polska poinformowa\u0142, \u017ce zak\u0142ady pogrzebowe wdro\u017cy\u0142y specjalne procedury zwi\u0105zane z obecn\u0105 sytuacj\u0105. Jak dot\u0105d prawie wszystkie ofiary pandemii skremowano.\n\nPortal powo\u0142uje si\u0119 na rozmow\u0119 z Robertem Czy\u017cakiem, prezesem Polskiej Izby Bran\u017cy Pogrzebowej. Rozm\u00f3wca potwierdzi\u0142, \u017ce jak dot\u0105d skremowano prawie wszystkie ofiary pandemii wywo\u0142anej przez koronawirus. \u201eOdby\u0142y si\u0119 poch\u00f3wki urnowe.\u201d \u2013 powiedzia\u0142 Czy\u017cak.\n\n\u201eTak\u0105 procedur\u0119 przyj\u0119to we W\u0142oszech. Zar\u00f3wno my, jak i eksperci, rekomendujemy tak\u0105 w\u0142a\u015bnie form\u0119 poch\u00f3wku. SARS-CoV-2 jest nowym wirusem i mo\u017cliwe, \u017ce nie znamy do ko\u0144ca jego mo\u017cliwo\u015bci zaka\u017cania ze szcz\u0105tk\u00f3w ludzkich. Tradycyjny poch\u00f3wek, a ju\u017c szczeg\u00f3lnie w grobie ziemnym, m\u00f3g\u0142by nie\u015b\u0107 ze sob\u0105 ryzyko.\u201d \u2013 wyja\u015bnia Czy\u017cak.\n\nOpr\u00f3cz tego, pracownicy firm pogrzebowych wdro\u017cyli specjalne procedury w zwi\u0105zku z pandemi\u0105 wywo\u0142an\u0105 przez koronawirus. Odka\u017caj\u0105 karawany, od razu zamykaj\u0105 trumny po z\u0142o\u017ceniu cia\u0142a i do minimum ograniczyli przygotowania cia\u0142 do poch\u00f3wku.\n\nCzytaj tak\u017ce: Nowe przypadki zaka\u017cenia koronawirusem w Polsce. Ministerstwo Zdrowia informuje o kolejnej ofierze\n\nCzy\u017cak zwr\u00f3ci\u0142 r\u00f3wnie\u017c uwag\u0119 na inny problem. \u201eRosn\u0105 obawy pracownik\u00f3w, poniewa\u017c my nie mamy dost\u0119pu do informacji, czy w mieszkaniu, do kt\u00f3rego wchodzimy, znajdowa\u0142y osoby np. skierowane do kwarantanny domowej. Sanepid zazwyczaj nie chce udziela\u0107 informacji, powo\u0142uj\u0105c si\u0119 na ochron\u0119 danych osobowych. Na wszelki wypadek i tak stosujemy \u015brodki ochrony.\u201d \u2013 przyzna\u0142.\n\n\u0179r. wp.pl", "keywords": [], "meta_keywords": [""], "tags": ["ofiary koronawirusa", "koronawirus", "kremacja", "pogrzeby"], "authors": [], "publish_date": "Sat Mar 28 15:09:14 2020", "summary": "", "article_html": "", "meta_description": "Niestety w Polsce ro\u015bnie bilans os\u00f3b, kt\u00f3re zmar\u0142y z powodu zaka\u017cenia przez koronawirus. Portal Wirtualna Polska poinformowa\u0142, \u017ce zak\u0142ady", "meta_lang": "pl", "meta_favicon": "https://wmeritum.pl/wp-content/uploads/2018/07/64.jpg", "meta_data": {"viewport": "width=device-width, initial-scale=1, user-scalable=yes", "theme-color": "#1e73be", "msapplication-navbutton-color": "#0a3d62", "apple-mobile-web-app-status-bar-style": "#0a3d62", "og": {"type": "article", "title": "Firmy pogrzebowe wdro\u017cy\u0142y specjalne procedury z powodu koronawirusa. Wiadomo, co sta\u0142o si\u0119 ze zw\u0142okami zara\u017conych", "site_name": "wMeritum.pl", "description": "Niestety w Polsce ro\u015bnie bilans os\u00f3b, kt\u00f3re zmar\u0142y z powodu zaka\u017cenia przez koronawirus. Portal Wirtualna Polska poinformowa\u0142, \u017ce zak\u0142ady", "url": "https://wmeritum.pl/koronawirus-ofiary-w-polsce-skremowano/309315", "locale": "pl_PL", "image": {"identifier": "https://wmeritum.pl/wp-content/uploads/2018/11/trumna.jpg", "secure_url": "https://wmeritum.pl/wp-content/uploads/2018/11/trumna.jpg", "width": 800, "height": 600}, "updated_time": "2020-03-28T15:09:18+00:00"}, "article": {"published_time": "2020-03-28T15:09:14+00:00", "modified_time": "2020-03-28T15:09:18+00:00", "section": "Wiadomo\u015bci", "tag": "pogrzeby", "publisher": "https://www.facebook.com/wmeritum/"}, "twitter": {"card": "summary_large_image", "title": "Koronawirus. WP: Prawie wszystkie ofiary w Polsce skremowano | wMeritum.pl", "description": "Niestety w Polsce ro\u015bnie bilans os\u00f3b, kt\u00f3re zmar\u0142y z powodu zaka\u017cenia przez koronawirus. Portal Wirtualna Polska poinformowa\u0142, \u017ce zak\u0142ady", "url": "https://wmeritum.pl/koronawirus-ofiary-w-polsce-skremowano/309315", "image": "https://wmeritum.pl/wp-content/uploads/2018/11/trumna.jpg", "site": "@wmeritum", "creator": "@wmeritum"}, "fb": {"app_id": 384180302100462}, "description": "Niestety w Polsce ro\u015bnie bilans os\u00f3b, kt\u00f3re zmar\u0142y z powodu zaka\u017cenia przez koronawirus. Portal Wirtualna Polska poinformowa\u0142, \u017ce zak\u0142ady", "robots": "max-snippet:-1, max-image-preview:large, max-video-preview:-1", "generator": "Powered by WPBakery Page Builder - drag and drop page builder for WordPress.", "onesignal": "wordpress-plugin", "msapplication-TileImage": "https://wmeritum.pl/wp-content/uploads/2018/07/64.jpg"}, "canonical_link": "https://wmeritum.pl/koronawirus-ofiary-w-polsce-skremowano/309315"}