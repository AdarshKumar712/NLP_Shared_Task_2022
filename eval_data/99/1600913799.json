{"source_url": "https://web.archive.org", "url": "https://web.archive.org/web/20200524061310id_/https://www.haberler.com/kesan-da-hibe-edilen-konteyner-yikama-ve-13201484-haberi/", "title": "Ke\u015fan'da hibe edilen \"Konteyner y\u0131kama ve dezenfekte arac\u0131\" tan\u0131t\u0131ld\u0131", "top_image": "https://foto.haberler.com/haber/2020/05/08/kesan-da-hibe-edilen-konteyner-yikama-ve-13201484_o.jpg", "meta_img": "https://foto.haberler.com/haber/2020/05/08/kesan-da-hibe-edilen-konteyner-yikama-ve-13201484_o.jpg", "images": ["https://web.archive.org/static/img/tasarim/bosluk.gif", "https://foto.haberler.com/haber/2020/05/08/kesan-da-hibe-edilen-konteyner-yikama-ve-13201484_o.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://www.facebook.com/tr?id=287433439304759&ev=PageView&noscript=1"], "movies": [], "text": "Ke\u015fan'da hibe edilen \"Konteyner y\u0131kama ve dezenfekte arac\u0131\" tan\u0131t\u0131ld\u0131 \u00c7evre ve \u015eehircilik Bakanl\u0131\u011f\u0131 taraf\u0131ndan Ke\u015fan Belediyesi'ne hibe edilen \"Konteyner y\u0131kama ve dezenfekte arac\u0131\" sosyal mesafe kural\u0131na uygun d\u00fczenlenen t\u00f6renle tan\u0131t\u0131ld\u0131.\n\n\u00c7evre ve \u015eehircilik Bakanl\u0131\u011f\u0131 taraf\u0131ndan Ke\u015fan Belediyesi'ne hibe edilen \"Konteyner y\u0131kama ve dezenfekte arac\u0131\" sosyal mesafe kural\u0131na uygun d\u00fczenlenen t\u00f6renle tan\u0131t\u0131ld\u0131.\n\nAK Parti Edirne Milletvekili Fatma Aksal, Cumhuriyet Meydan\u0131'nda d\u00fczenlenen t\u00f6rende, koronavir\u00fcs \u00f6nlemleri nedeniyle sosyal mesafe kural\u0131na uygun bir \u015fekilde yap\u0131ld\u0131\u011f\u0131n\u0131 hat\u0131rlatt\u0131.\n\nVir\u00fcs salg\u0131n\u0131 nedeniyle bu y\u0131l ramazan\u0131n biraz buruk ge\u00e7ti\u011fini ifade eden Aksal, \"Vatanda\u015flar\u0131m\u0131z ne olur sosyal mesafeyi korusunlar ve maske kullans\u0131nlar. Ramazan'\u0131m\u0131z bu y\u0131l biraz buruk ge\u00e7iyor. \u0130n\u015fallah \u00f6n\u00fcm\u00fczdeki y\u0131l ramazan\u0131 daha da g\u00fczel \u015fekilde kutlayaca\u011f\u0131z. \u015eu anda \u00f6nemli vatanda\u015flar\u0131m\u0131z\u0131n sa\u011fl\u0131\u011f\u0131\" dedi.\n\nEdirne ve Ke\u015fan i\u00e7in gece g\u00fcnd\u00fcz demeden \u00e7al\u0131\u015ft\u0131klar\u0131n\u0131 anlatan Aksal, h\u00fck\u00fcmetin de deste\u011fiyle il\u00e7eye \u00e7ok g\u00fczel hizmetler yapt\u0131klar\u0131n\u0131, 1 y\u0131lda Ke\u015fan'a yakla\u015f\u0131k 15 milyon hibe yat\u0131r\u0131m kazand\u0131rd\u0131klar\u0131n\u0131 vurgulad\u0131.\n\n\u0130l\u00e7eye yap\u0131lan yat\u0131r\u0131mlar\u0131n devam etti\u011fini anlatan Aksal, \"Gen\u00e7lik ve Spor Bakanl\u0131\u011f\u0131m\u0131z\u0131n katk\u0131s\u0131yla en gen\u00e7lerimiz i\u00e7in, y\u00fczme bilmeyen gencimiz kalmas\u0131n diye havuz yap\u0131yoruz. Stad\u0131m\u0131z\u0131 yeniliyoruz. Kundurac\u0131lar \u00c7ar\u015f\u0131m\u0131z\u0131 Ke\u015fan'a yak\u0131\u015fan bir \u00e7ar\u015f\u0131 haline getiriyoruz. Art\u0131 \u00c7ar\u015f\u0131'y\u0131 Ke\u015fan'a kazand\u0131rd\u0131k, m\u00fcze de kazand\u0131r\u0131yoruz.\" dedi.\n\n\"Temel anlay\u0131\u015f\u0131m\u0131z, \u0130nsan\u0131 ya\u015fat ki, devlet ya\u015fas\u0131n anlay\u0131\u015f\u0131d\u0131r\"\n\nKe\u015fan Belediye Ba\u015fkan\u0131 Mustafa Helvac\u0131o\u011flu da h\u0131zla geli\u015fen ve g\u00fczelle\u015fen Ke\u015fan'da, yine mutluluk verici bir etkinlikte bulu\u015ftuklar\u0131n\u0131 belirtti.\n\n\u0130l\u00e7eleri i\u00e7in hi\u00e7 durmadan \u00e7al\u0131\u015ft\u0131klar\u0131n\u0131, temizli\u011fiyle de markala\u015fan bir Ke\u015fan olu\u015fturmay\u0131 ama\u00e7lad\u0131klar\u0131n\u0131 ifade eden Helvac\u0131o\u011flu, konu\u015fmas\u0131na \u015f\u00f6yle devam etti:\n\n\"Temel anlay\u0131\u015f\u0131m\u0131z, \u0130nsan\u0131 ya\u015fat ki, devlet ya\u015fas\u0131n anlay\u0131\u015f\u0131d\u0131r. \u0130\u015fte bug\u00fcn bu sars\u0131lmaz anlay\u0131\u015fla belediyemizin hizmet ara\u00e7 filosunu b\u00fcy\u00fctmenin ve son teknoloji ara\u00e7lar ile geli\u015ftirmenin iftihar\u0131 i\u00e7indeyiz. \u0130l\u00e7emizi her kulvarda oldu\u011fu gibi \u00e7evre ve temizlik konusunda da h\u0131zl\u0131 bir \u015fekilde geli\u015fiyor.\n\n\u00d6ncelikle; bu geli\u015fime \u00f6nemli katk\u0131 sa\u011flayacak. \u00c7\u00f6p konteyner y\u0131kama ve dezenfekte arac\u0131n\u0131n Ke\u015fan Belediyesi'ne hibe edilmesini sa\u011flayan, \u00c7evre ve \u015eehircilik Bakan\u0131m\u0131z Say\u0131n Murat Kurum'a halk\u0131m\u0131z, belediyemiz ve \u015fahs\u0131m ad\u0131na en i\u00e7ten \u015f\u00fckranlar\u0131m\u0131 arz ediyorum.\"\n\nKonu\u015fmalar\u0131n ard\u0131ndan yeni al\u0131nan arac\u0131n tan\u0131t\u0131m\u0131 yap\u0131ld\u0131. T\u00f6rende AK Parti Edirne \u0130l Ba\u015fkan\u0131 Belgin \u0130ba da yer ald\u0131.\n\nKaynak: AA", "keywords": [], "meta_keywords": ["AK Parti", "Edirne", "Ke\u015fan", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "\u00c7evre ve \u015eehircilik Bakanl\u0131\u011f\u0131 taraf\u0131ndan Ke\u015fan Belediyesi'ne hibe edilen 'Konteyner y\u0131kama ve dezenfekte arac\u0131' sosyal mesafe kural\u0131na uygun d\u00fczenlenen t\u00f6renle tan\u0131t\u0131ld\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "\u00c7evre ve \u015eehircilik Bakanl\u0131\u011f\u0131 taraf\u0131ndan Ke\u015fan Belediyesi'ne hibe edilen 'Konteyner y\u0131kama ve dezenfekte arac\u0131' sosyal mesafe kural\u0131na uygun d\u00fczenlenen t\u00f6renle tan\u0131t\u0131ld\u0131.", "keywords": "AK Parti, Edirne, Ke\u015fan, G\u00fcncel, Haber", "image": "https://foto.haberler.com/haber/2020/05/08/kesan-da-hibe-edilen-konteyner-yikama-ve-13201484_o.jpg", "medium": "news", "dateCreated": "2020-05-08T15:52:34+03:00", "dateUpdated": "2020-05-08T16:10:24+03:00", "msapplication-starturl": "https://www.haberler.com", "article": {"id": 13201484, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "AK Parti, Edirne, Ke\u015fan, G\u00fcncel"}, "og": {"url": "https://www.haberler.com/kesan-da-hibe-edilen-konteyner-yikama-ve-13201484-haberi/", "site_name": "Haberler.com", "locale": "tr_TR", "type": "article", "title": "Ke\u015fan'da hibe edilen 'Konteyner y\u0131kama ve dezenfekte arac\u0131' tan\u0131t\u0131ld\u0131", "description": "\u00c7evre ve \u015eehircilik Bakanl\u0131\u011f\u0131 taraf\u0131ndan Ke\u015fan Belediyesi'ne hibe edilen 'Konteyner y\u0131kama ve dezenfekte arac\u0131' sosyal mesafe kural\u0131na uygun d\u00fczenlenen t\u00f6renle tan\u0131t\u0131ld\u0131.", "image": {"identifier": "https://foto.haberler.com/haber/2020/05/08/kesan-da-hibe-edilen-konteyner-yikama-ve-13201484_o.jpg", "secure_url": "https://foto.haberler.com/haber/2020/05/08/kesan-da-hibe-edilen-konteyner-yikama-ve-13201484_o.jpg", "width": 1200, "height": 801}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/kesan-da-hibe-edilen-konteyner-yikama-ve-13201484-haberi/", "card": "summary_large_image", "site": "Haberler", "title": "Ke\u015fan'da hibe edilen 'Konteyner y\u0131kama ve dezenfekte arac\u0131' tan\u0131t\u0131ld\u0131", "description": "\u00c7evre ve \u015eehircilik Bakanl\u0131\u011f\u0131 taraf\u0131ndan Ke\u015fan Belediyesi'ne hibe edilen 'Konteyner y\u0131kama ve dezenfekte arac\u0131' sosyal mesafe kural\u0131na uygun d\u00fczenlenen t\u00f6renle tan\u0131t\u0131ld\u0131.", "image": "https://foto.haberler.com/haber/2020/05/08/kesan-da-hibe-edilen-konteyner-yikama-ve-13201484_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/kesan-da-hibe-edilen-konteyner-yikama-ve-13201484-haberi/"}