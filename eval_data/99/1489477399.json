{"source_url": "https://www.ilfattoquotidiano.it", "url": "https://www.ilfattoquotidiano.it/2020/01/08/francia-cadavere-di-un-bambino-ritrovato-nel-carrello-di-un-aereo-di-air-france-arrivato-a-parigi-dalla-costa-davorio/5657314/", "title": "Francia, cadavere di un bambino ritrovato nel carrello di un aereo di Air France arrivato a Parigi dalla Costa d\u2019Avorio", "top_image": "https://st.ilfattoquotidiano.it/wp-content/uploads/2020/01/08/Air-France.jpg", "meta_img": "https://st.ilfattoquotidiano.it/wp-content/uploads/2020/01/08/Air-France.jpg", "images": ["https://st.ilfattoquotidiano.it/wp-content/themes/ifq-2019/assets/img/svg/arrow-big.svg", "https://www.ilfattoquotidiano.it/wp-content/themes/ifq-2019/assets/img/svg/close.svg", "https://secure-it.imrworldwide.com/cgi-bin/m?ci=ilfattoquotidiano-it&cg=0&ts=noscript", "https://st.ilfattoquotidiano.it/wp-content/uploads/2020/01/08/Air-France.jpg", "https://st.ilfattoquotidiano.it/wp-content/themes/ifq-2019/assets/img/svg/logo-desktop.svg", "https://st.ilfattoquotidiano.it/wp-content/uploads/2020/01/08/Air-France-690x362.jpg", "http://b.scorecardresearch.com/p?c1=2&c2=16675760&c3=&c4=&c5=&c6=&c15=&cj=1", "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"], "movies": [], "text": "L'aereo, un Boeing 777, era decollato da Abidjan marted\u00ec sera ed \u00e8 atterrato poco dopo le 6 di mercoled\u00ec a Parigi. Il corpo di \"circa 10 anni\" \u00e8 stato scoperto, spiegano fonti ai media francesi, circa 40 minuti l'arrivo dell'aeromobile. Aperta un'inchiesta dalla procura di Bobigny. La compagnia aerea: \"Compassione per questo dramma umano\"\n\nIl cadavere di un bambino \u201cdi una decina d\u2019anni\u201d \u00e8 stato ritrovato mecoled\u00ec nel carrello di un aereo di Air France atterrato all\u2019aeroporto parigino di Roissy Charles de Gaulle in provenienza da Abidjan, in Costa d\u2019Avorio. Lo si apprende da fonti della polizia, che spiegano che il piccolo non \u00e8 ancora stato identificato.\n\nUn\u2019indagine \u00e8 stata aperta dalla procura di Bobigny che ha affidato l\u2019inchiesta alla Gendarmerie des Transports a\u00e9rennes (GTA). In un tweet, la compagnia aerea parla del \u201ccorpo senza vita di un clandestino\u201d ed esprime \u201cla sua compassione\u201d per \u201cquesto dramma umano\u201d.\n\nL\u2019aereo, un Boeing 777, era decollato da Abidjan marted\u00ec sera ed \u00e8 atterrato poco dopo le 6 di mercoled\u00ec a Parigi. Il corpo \u00e8 stato scoperto, spiegano fonti ai media francesi, circa 40 minuti l\u2019arrivo dell\u2019aeromobile.\n\n\u201cAl di l\u00e0 della tragedia umana, ci\u00f2 indica una grave violazione della sicurezza all\u2019aeroporto di Abidjan\u201d, ha detto una fonte di sicurezza ivoriana a Le Parisien, chiedendosi come un bambino di 10 anni sia stato in grado di nascondersi in un aereo e se ha beneficiato della complicit\u00e0 di un adulto.\n\nNegli ultimi anni sono diversi i clandestini, soprattutto adolescenti provenienti dall\u2019Africa, ritrovati morti di freddo o schiacciati nei meccanismi del carrello di atterraggio. Le temperature \u2013 fra i 9.000 e i 10.000 metri, quota raggiunta dagli aerei di linea \u2013 scendono al di sotto dei -50 gradi e l\u2019alloggiamento del carrello non \u00e8 n\u00e9 riscaldato n\u00e9 pressurizzato.", "keywords": [], "meta_keywords": [""], "tags": ["Francia", "Costa d'avorio", "Parigi"], "authors": ["Di F. Q.", "Di Gianni Rosini"], "publish_date": "Wed Jan  8 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "https://st.ilfattoquotidiano.it/wp-content/themes/ifq-2019/assets/icons/touch_120.png", "meta_data": {"viewport": "width=1080px", "og": {"locale": "it_IT", "type": "article", "title": "Francia, cadavere di un bambino ritrovato nel carrello di un aereo di Air France arrivato a Parigi dalla Costa d'Avorio - Il Fatto Quotidiano", "description": "Il cadavere di un bambino \u201cdi una decina d\u2019anni\u201d \u00e8 stato ritrovato mecoled\u00ec nel carrello di un aereo di Air France atterrato all\u2019aeroporto parigino di Roissy Charles de Gaulle in provenienza da Abidjan, in Costa d\u2019Avorio. Lo si apprende da fonti della polizia, che spiegano che il piccolo non \u00e8 ancora stato identificato. Un\u2019indagine \u00e8 \u2026", "url": "https://www.ilfattoquotidiano.it/2020/01/08/francia-cadavere-di-un-bambino-ritrovato-nel-carrello-di-un-aereo-di-air-france-arrivato-a-parigi-dalla-costa-davorio/5657314/", "site_name": "Il Fatto Quotidiano", "updated_time": "2020-01-08T15:21:24+01:00", "image": {"identifier": "https://st.ilfattoquotidiano.it/wp-content/uploads/2020/01/08/Air-France.jpg", "secure_url": "https://st.ilfattoquotidiano.it/wp-content/uploads/2020/01/08/Air-France.jpg", "width": 1200, "height": 630}}, "article": {"content_tier": "free", "publisher": "https://www.facebook.com/ilFattoQuotidiano", "tag": "Parigi", "section": "Mondo", "published_time": "2020-01-08T12:43:51+01:00", "modified_time": "2020-01-08T15:21:24+01:00"}, "fb": {"app_id": 222559857810775, "pages": 132707500076838}, "twitter": {"card": "summary_large_image", "description": "Il cadavere di un bambino \u201cdi una decina d\u2019anni\u201d \u00e8 stato ritrovato mecoled\u00ec nel carrello di un aereo di Air France atterrato all\u2019aeroporto parigino di Roissy Charles de Gaulle in provenienza da Abidjan, in Costa d\u2019Avorio. Lo si apprende da fonti della polizia, che spiegano che il piccolo non \u00e8 ancora stato identificato. Un\u2019indagine \u00e8 [\u2026]", "title": "Francia, cadavere di un bambino ritrovato nel carrello di un aereo di Air France arrivato a Parigi dalla Costa d'Avorio - Il Fatto Quotidiano", "site": "@fattoquotidiano", "image": "https://st.ilfattoquotidiano.it/wp-content/uploads/2020/01/08/Air-France.jpg", "creator": "@fattoquotidiano"}, "google-signin-client_id": "476465295171-69hs7d4aa94kjnmj55bnmjm8drg4dslm.apps.googleusercontent.com", "ia": {"markup_url": "https://www.ilfattoquotidiano.it/2020/01/08/francia-cadavere-di-un-bambino-ritrovato-nel-carrello-di-un-aereo-di-air-france-arrivato-a-parigi-dalla-costa-davorio/5657314/ia/"}, "msapplication-TileImage": "https://st.ilfattoquotidiano.it/wp-content/themes/ifq-2019/assets/icons/touch_192.png"}, "canonical_link": "https://www.ilfattoquotidiano.it/2020/01/08/francia-cadavere-di-un-bambino-ritrovato-nel-carrello-di-un-aereo-di-air-france-arrivato-a-parigi-dalla-costa-davorio/5657314/"}