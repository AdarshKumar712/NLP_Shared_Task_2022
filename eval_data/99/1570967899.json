{"source_url": "https://web.archive.org", "url": "https://web.archive.org/web/20200420233714id_/https://www.haberler.com/bmgk-ilk-kez-korona-salginini-gorusecek-13095560-haberi/", "title": "BMGK ilk kez korona salg\u0131n\u0131n\u0131 g\u00f6r\u00fc\u015fecek", "top_image": "https://foto.haberler.com/haber/2020/04/07/bmgk-ilk-kez-korona-salginini-gorusecek-13095560_o.jpg", "meta_img": "https://foto.haberler.com/haber/2020/04/07/bmgk-ilk-kez-korona-salginini-gorusecek-13095560_o.jpg", "images": ["https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://foto.haberler.com/haber/2020/04/07/bmgk-ilk-kez-korona-salginini-gorusecek-13095560_o.jpg"], "movies": [], "text": "BMGK ilk kez korona salg\u0131n\u0131n\u0131 g\u00f6r\u00fc\u015fecek Birle\u015fmi\u015f Milletler G\u00fcvenlik Konseyi (BMGK), ilk kez korona vir\u00fcs salg\u0131n\u0131n\u0131 g\u00f6r\u00fc\u015fmek \u00fczere 9 Nisan'da video konferans ile toplanacak.\n\nBirle\u015fmi\u015f Milletler G\u00fcvenlik Konseyi (BMGK), ilk kez korona vir\u00fcs salg\u0131n\u0131n\u0131 g\u00f6r\u00fc\u015fmek \u00fczere 9 Nisan'da video konferans ile toplanacak.\n\nD\u00fcnya genelinde etkili olan korona vir\u00fcse kar\u015f\u0131 herhangi bir ad\u0131m atmamakla ele\u015ftirilen Birle\u015fmi\u015f Milletler G\u00fcvenlik Konseyi (BMGK), Per\u015fembe g\u00fcn\u00fc ilk kez korona vir\u00fcs salg\u0131n\u0131n\u0131 g\u00f6r\u00fc\u015fecek. Ad\u0131 a\u00e7\u0131klanmayan bir diplomat konuya ili\u015fkin a\u00e7\u0131klamas\u0131nda, \"Per\u015fembe g\u00fcn\u00fc i\u00e7in toplant\u0131n\u0131n yap\u0131lmas\u0131na karar verildi\" dedi. Toplant\u0131n\u0131n kapal\u0131 kap\u0131lar ard\u0131nda yap\u0131lmas\u0131 bekleniyor.\n\nToplant\u0131da Birle\u015fmi\u015f Milletler Genel Sekreteri (BM) Antonio Guterres'in korona vir\u00fcs\u00fcn bar\u0131\u015f\u0131 koruma operasyonlar\u0131 ve insani misyonlar \u00fczerindeki etkisi nedeniyle derhal k\u00fcresel ate\u015fkesin talebinin de g\u00f6r\u00fc\u015f\u00fclece\u011fi bildirildi.\n\nBirle\u015fmi\u015f Milletler G\u00fcvenlik Konseyi, merkezinin de bulundu\u011fu New York'ta korona vir\u00fcs\u00fcn h\u0131zla yay\u0131lmaya ba\u015flad\u0131\u011f\u0131 12 Mart'tan bu yana toplant\u0131lar\u0131n\u0131 video konferansla ger\u00e7ekle\u015ftiriyor.\n\n(\u0130HA)\n\nKaynak: \u0130HA", "keywords": [], "meta_keywords": ["Birle\u015fmi\u015f Milletler G\u00fcvenlik Konseyi", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Birle\u015fmi\u015f Milletler G\u00fcvenlik Konseyi (BMGK), ilk kez korona vir\u00fcs salg\u0131n\u0131n\u0131 g\u00f6r\u00fc\u015fmek \u00fczere 9 Nisan'da video konferans ile toplanacak.", "meta_lang": "tr", "meta_favicon": "/touch-icon-iphone.png", "meta_data": {"description": "Birle\u015fmi\u015f Milletler G\u00fcvenlik Konseyi (BMGK), ilk kez korona vir\u00fcs salg\u0131n\u0131n\u0131 g\u00f6r\u00fc\u015fmek \u00fczere 9 Nisan'da video konferans ile toplanacak.", "keywords": "Birle\u015fmi\u015f Milletler G\u00fcvenlik Konseyi, G\u00fcncel", "image": "https://foto.haberler.com/haber/2020/04/07/bmgk-ilk-kez-korona-salginini-gorusecek-13095560_o.jpg", "Googlebot-News": "noindex, nofollow", "medium": "news", "dateCreated": "2020-04-07T10:20:33+03:00", "dateUpdated": "2020-04-07T10:20:40+03:00", "msapplication-starturl": "https://www.haberler.com", "article": {"id": 13095560, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Birle\u015fmi\u015f Milletler G\u00fcvenlik Konseyi, G\u00fcncel"}, "og": {"url": "https://www.haberler.com/bmgk-ilk-kez-korona-salginini-gorusecek-13095552-haberi/", "site_name": "Haberler.com", "locale": "tr_TR", "type": "article", "title": "BMGK ilk kez korona salg\u0131n\u0131n\u0131 g\u00f6r\u00fc\u015fecek", "description": "Birle\u015fmi\u015f Milletler G\u00fcvenlik Konseyi (BMGK), ilk kez korona vir\u00fcs salg\u0131n\u0131n\u0131 g\u00f6r\u00fc\u015fmek \u00fczere 9 Nisan'da video konferans ile toplanacak.", "image": {"identifier": "https://foto.haberler.com/haber/2020/04/07/bmgk-ilk-kez-korona-salginini-gorusecek-13095560_o.jpg", "secure_url": "https://foto.haberler.com/haber/2020/04/07/bmgk-ilk-kez-korona-salginini-gorusecek-13095560_o.jpg", "width": 640, "height": 419}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/bmgk-ilk-kez-korona-salginini-gorusecek-13095552-haberi/", "card": "summary_large_image", "site": "Haberler", "title": "BMGK ilk kez korona salg\u0131n\u0131n\u0131 g\u00f6r\u00fc\u015fecek", "description": "Birle\u015fmi\u015f Milletler G\u00fcvenlik Konseyi (BMGK), ilk kez korona vir\u00fcs salg\u0131n\u0131n\u0131 g\u00f6r\u00fc\u015fmek \u00fczere 9 Nisan'da video konferans ile toplanacak.", "image": "https://foto.haberler.com/haber/2020/04/07/bmgk-ilk-kez-korona-salginini-gorusecek-13095560_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/bmgk-ilk-kez-korona-salginini-gorusecek-13095552-haberi/"}