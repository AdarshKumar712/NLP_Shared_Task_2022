{"source_url": "https://web.archive.org", "url": "https://web.archive.org/web/20200504033659id_/https://wiadomosci.onet.pl/krakow/koronawirus-krakow-i-malopolska-nowe-przypadki-zakazen-nowe-dane/dp13d3p", "title": "Ma\u0142opolska. Rekordowa liczba ozdrowie\u0144c\u00f3w", "top_image": "https://ocdn.eu/pulscms-transforms/1/Yvtk9kpTURBXy85NmUwZmVhMGEwYjA0ZjlhYTZhYTNhYzlhOGJlZGFhOC5wbmeTlQMAAM0EsM0Co5MJpjY4MmQ3NQaTBc0COs0BLIGhMAE/koronawirus-w-malopolsce-aktualne-dane.jpg", "meta_img": "https://ocdn.eu/pulscms-transforms/1/Yvtk9kpTURBXy85NmUwZmVhMGEwYjA0ZjlhYTZhYTNhYzlhOGJlZGFhOC5wbmeTlQMAAM0EsM0Co5MJpjY4MmQ3NQaTBc0COs0BLIGhMAE/koronawirus-w-malopolsce-aktualne-dane.jpg", "images": ["https://ocdn.eu/pulscms-transforms/1/2QRk9kpTURBXy85NmUwZmVhMGEwYjA0ZjlhYTZhYTNhYzlhOGJlZGFhOC5wbmeTlQMAAM0EsM0Co5MFzQMUzQG8kwmmNjgyZDc1BoGhMAE/koronawirus-w-malopolsce-aktualne-dane.jpg", "https://ocdn.eu/weather/weather_state_icons/7.svg", "https://ocdn.eu/weather/weather_state_icons/1.svg", "https://ocdn.eu/pulscms-transforms/1/Yvtk9kpTURBXy85NmUwZmVhMGEwYjA0ZjlhYTZhYTNhYzlhOGJlZGFhOC5wbmeTlQMAAM0EsM0Co5MJpjY4MmQ3NQaTBc0COs0BLIGhMAE/koronawirus-w-malopolsce-aktualne-dane.jpg", "https://ocdn.eu/wiadomosciucs/static/logo2017svg/desktop/logo_krakow.svg", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D"], "movies": [], "text": "Z informacji przekazanych przez biuro prasowe Ma\u0142opolskiego Urz\u0119du Wojew\u00f3dzkiego wynika, \u017ce w regionie przyby\u0142o 17-\u015bcie kolejnych wyleczonych os\u00f3b z koronawirusa. To 11 kobiet i 6 m\u0119\u017cczyzn, w wieku od 21 do 77 lat, z Tarnowa (4 osoby), powiatu brzeskiego (4), wielickiego (3), gorlickiego (2), olkuskiego (1), suskiego (1), boche\u0144skiego (1) i miechowskiego (1), kt\u00f3rzy w wi\u0119kszo\u015bci przebywali w izolacji.\n\nBadania laboratoryjne potwierdzi\u0142y zaka\u017cenie koronawirusem SARS-CoV-2 u kolejnych os\u00f3b. W tej grupie jest 7 kobiet i 10 m\u0119\u017cczyzn, w wieku od 2 do 87 lat, z powiatu limanowskiego (13 os\u00f3b), brzeskiego (2), d\u0105browskiego (1) i Krakowa (1). Aktualnie 1 osoba jest hospitalizowana, a pozosta\u0142e przebywaj\u0105 w izolacji.\n\nMinisterstwo Zdrowia poinformowa\u0142o dzi\u015b po po\u0142udniu o kolejnych dw\u00f3ch ofiarach koronawirusa w Ma\u0142opolsce. To 78-letnia kobieta, mieszkanka powiatu o\u015bwi\u0119cimskiego oraz 75-letnia kobieta, mieszkanka powiatu limanowskiego Kobiety przebywa\u0142y Szpitalu Uniwersyteckim w Krakowie. Potwierdzono, \u017ce przyczyn\u0105 zgonu by\u0142 COVID-19. Obie zmar\u0142e mia\u0142y choroby wsp\u00f3\u0142istniej\u0105ce.\n\nJak informuje biuro prasowe Ma\u0142opolskiego Urz\u0119du Wojew\u00f3dzkiego, obecnie kwarantann\u0105 obj\u0119tych jest ponad 6,9 tys. mieszka\u0144c\u00f3w regionu. Artyku\u0142 jest aktualizowany na bie\u017c\u0105co.\n\nZ powodu epidemii koronawirusa w szpitalach zaka\u017anych zaczyna brakowa\u0107 \u015brodk\u00f3w ochrony personalnej dla lekarzy i piel\u0119gniarek. To w\u0142a\u015bnie oni s\u0105 teraz na pierwszej linii frontu. Wesprzyj zbi\u00f3rk\u0119 i pom\u00f3\u017c naszym bohaterom!", "keywords": [], "meta_keywords": [""], "tags": [], "authors": [], "publish_date": "Thu Apr 23 09:40:00 2020", "summary": "", "article_html": "", "meta_description": "Do 114 wzros\u0142a liczba os\u00f3b wyleczonych z koronawirusa w Ma\u0142opolsce. Tak\u0105 informacj\u0119 poda\u0142o Ministerstwo Zdrowia. Z kolei do 766 wzros\u0142a liczba zara\u017conych. Od pocz\u0105tku epidemii z powodu koronawirusa zmar\u0142o w Ma\u0142opolsce 23 os\u00f3b.", "meta_lang": "pl", "meta_favicon": "", "meta_data": {"DC.Identifier": "77a7c8db-ea0f-4466-a1a0-b789a0708729", "pkg-uuid": "77a7c8db-ea0f-4466-a1a0-b789a0708729", "detailType": "article", "serviceUuid": "b177a2c9-166f-4113-9b28-185bbe554807", "description": "Do 114 wzros\u0142a liczba os\u00f3b wyleczonych z koronawirusa w Ma\u0142opolsce. Tak\u0105 informacj\u0119 poda\u0142o Ministerstwo Zdrowia. Z kolei do 766 wzros\u0142a liczba zara\u017conych. Od pocz\u0105tku epidemii z powodu koronawirusa zmar\u0142o w Ma\u0142opolsce 23 os\u00f3b.", "og": {"title": "Ma\u0142opolska. Rekordowa liczba ozdrowie\u0144c\u00f3w", "description": "Do 114 wzros\u0142a liczba os\u00f3b wyleczonych z koronawirusa w Ma\u0142opolsce. Tak\u0105 informacj\u0119 poda\u0142o Ministerstwo Zdrowia. Z kolei do 766 wzros\u0142a liczba zara\u017conych. Od pocz\u0105tku epidemii z powodu koronawirusa zmar\u0142o w Ma\u0142opolsce 23 os\u00f3b.", "image": {"identifier": "https://ocdn.eu/pulscms-transforms/1/Yvtk9kpTURBXy85NmUwZmVhMGEwYjA0ZjlhYTZhYTNhYzlhOGJlZGFhOC5wbmeTlQMAAM0EsM0Co5MJpjY4MmQ3NQaTBc0COs0BLIGhMAE/koronawirus-w-malopolsce-aktualne-dane.jpg", "width": 570, "height": 300, "type": "image/png"}, "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-04-23 09:40:00+0200"}, "fb": {"pages": 185265414715}, "twitter": {"card": "summary_large_image", "description": "Do 114 wzros\u0142a liczba os\u00f3b wyleczonych z koronawirusa w Ma\u0142opolsce. Tak\u0105 informacj\u0119 poda\u0142o Ministerstwo Zdrowia. Z kolei do 766 wzros\u0142a liczba zara\u017conych. Od pocz\u0105tku epidemii z powodu koronawirusa zmar\u0142o w Ma\u0142opolsce 23 os\u00f3b.", "title": "Ma\u0142opolska. Rekordowa liczba ozdrowie\u0144c\u00f3w", "site": "OnetWiadomosci", "image": "https://ocdn.eu/pulscms-transforms/1/a7IktkpTURBXy85NmUwZmVhMGEwYjA0ZjlhYTZhYTNhYzlhOGJlZGFhOC5wbmeSlQMAAM0EsM0Co5MFzQSwzQJY"}}, "canonical_link": "https://wiadomosci.onet.pl/krakow/koronawirus-krakow-i-malopolska-nowe-przypadki-zakazen-nowe-dane/dp13d3p"}