{"source_url": "https://web.archive.org", "url": "https://web.archive.org/web/20200612003911id_/https://www.rsi.ch/news/mondo/Riaperto-il-sagrato-di-Notre-Dame-13092780.html", "title": "Riaperto il sagrato di Notre-Dame", "top_image": "https://www.rsi.ch/la1/programmi/informazione/telegiornale/-13092549.html/ALTERNATES/LANDSCAPE_744/01.06.2020:%20Riapre%20Notre-Dame?1591922354614", "meta_img": "https://www.rsi.ch/la1/programmi/informazione/telegiornale/-13092549.html/ALTERNATES/LANDSCAPE_744/01.06.2020:%20Riapre%20Notre-Dame?1591922354614", "images": ["https://www.rsi.ch/la1/programmi/informazione/telegiornale/-13092549.html/ALTERNATES/LANDSCAPE_744/01.06.2020:%20Riapre%20Notre-Dame?1591922354614", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://rsi-ssl.wemfbox.ch/cgi-bin/ivw/CP/RSI/news/mondo/", "https://web.archive.org/static/assets/images/catalog/c-header/logos/news_subsection.svg", "https://web.archive.org/static/assets/images/catalog/c-header/logos/news_subsection-mobile.svg", "https://web.archive.org/static/assets/images/app/icon-app-news.jpg", "https://web.archive.org/static/assets/images/logo-play.svg"], "movies": [], "text": "Per la prima volta dopo il devastante incendio del 15 aprile dell\u2019anno scorso, per la festivit\u00e0 di Pentecoste \u00e8 stato riaperto al pubblico il sagrato della Cattedrale di Notre-Dame dove sono in corso gli interventi di ricostruzione e restauro per riconsegnarla ai fedeli e ai visitatori di Parigi nel 2024. Il momento \u00e8 stato sottolineato con una breve cerimonia svoltasi alla presenza dell'arcivescovo Michel Aupetit, della sindaca Anne Hidalgo e del generale Jean-Louis Georgelin incaricato di sovrintendere ai lavori.\n\nLa riapertura della piazza dedicata a Papa Giovanni II che ospita anche il punto 0 delle strade di Francia e della Rue du Parvis \u00e8 stata possibile dopo delle lunghe operazioni di pulizia per rimuovere la polvere di piombo tossico che si era sprigionata a causa del rogo e che aveva inquinato il piazzale e la zona vicina alla chiesa. Il prefetto aveva autorizzato la riapertura dopo il parere favorevole dell'Agenzia regionale della salute dell'Ile-de-France.\n\nL'incendio, scoppiato dalle impalcature montate per i lavori di restauro, aveva rischiato di far crollare la Cattedrale, rimasta gravemente danneggiata dal fumo e dalle fiamme che aveva distrutto il tetto facendo crollare la guglia realizzata nel 1860 su disegno di Eug\u00e8ne Viollet-le-Duc.", "keywords": [], "meta_keywords": ["RSI", "Radiotelevisione svizzera", "mondo", "attualit\u00e0 internazionale", "cronaca", "politica", "Europa", "Unione Europea", "Svizzera-UE"], "tags": [], "authors": ["Rsinews", "L Informazione Della Radiotelevisione Svizzera", "Diem Tg Ats"], "publish_date": null, "summary": "", "article_html": "", "meta_description": "Riaperto il sagrato di Notre-Dame - La piazza antistante la cattedrale di Parigi era stata chiusa dopo l\u2019incendio dell'aprile 2019 - Rimossa la polvere di piombo", "meta_lang": "it", "meta_favicon": "/static/ico/apple-touch-icon-144-precomposed.png", "meta_data": {"theme-color": "#a2001e", "description": "Riaperto il sagrato di Notre-Dame - La piazza antistante la cattedrale di Parigi era stata chiusa dopo l\u2019incendio dell'aprile 2019 - Rimossa la polvere di piombo", "keywords": "RSI, Radiotelevisione svizzera, mondo, attualit\u00e0 internazionale, cronaca, politica, Europa, Unione Europea, Svizzera-UE", "author": "RSINews, l\u2019informazione della Radiotelevisione svizzera", "viewport": "width=device-width, initial-scale=1", "og": {"type": "video", "video": {"type": "video/mp4"}, "image": "https://www.rsi.ch/la1/programmi/informazione/telegiornale/-13092549.html/ALTERNATES/LANDSCAPE_744/01.06.2020:%20Riapre%20Notre-Dame?1591922354614", "title": "Riaperto il sagrato di Notre-Dame", "url": "https://www.rsi.ch/news/mondo/Riaperto-il-sagrato-di-Notre-Dame-13092780.html", "description": "La piazza antistante la cattedrale di Parigi era stata chiusa dopo l\u2019incendio dell'aprile 2019 - Rimossa la polvere di piombo", "site_name": "rsi"}, "test1": "ok", "twitter": {"player": {"width": 640, "height": 360}, "card": "summary", "image": "https://www.rsi.ch/la1/programmi/informazione/telegiornale/-13092549.html/ALTERNATES/LANDSCAPE_744/01.06.2020:%20Riapre%20Notre-Dame?1591922354614", "title": "Riaperto il sagrato di Notre-Dame", "url": "https://www.rsi.ch/news/mondo/Riaperto-il-sagrato-di-Notre-Dame-13092780.html", "description": "La piazza antistante la cattedrale di Parigi era stata chiusa dopo l\u2019incendio dell'aprile 2019 - Rimossa la polvere di piombo", "site": "rsi"}, "test2": "ok", "test3": "ok", "fb": {"app_id": 403901089765227, "pages": 166752563681393}, "google-site-verification": "0fnCh8-XFdl18SB8GfxTTL3N3FYIwfnhtf_MWeORA2c", "apple-itunes-app": "app-id=948218765", "google-play-app": "app-id=ch.rsi.mobile", "msapplication-TileImage": "/static/ico/apple-touch-icon-144-precomposed.png", "msapplication-TileColor": "#ffffff", "apple-mobile-web-app-title": "RSI", "application-name": "RSI"}, "canonical_link": "https://www.rsi.ch/news/mondo/Riaperto-il-sagrato-di-Notre-Dame-13092780.html"}