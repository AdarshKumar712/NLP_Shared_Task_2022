{"source_url": "https://web.archive.org", "url": "https://web.archive.org/web/20200220013440id_/https://wiadomosci.wp.pl/najnowszy-sondaz-andrzejowi-dudzie-polacy-ufaja-najbardziej-6480054209099905a", "title": "Najnowszy sonda\u017c. Andrzejowi Dudzie Polacy ufaj\u0105 najbardziej", "top_image": "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmIBYUhpA34sfAJ9SXZXYCM9WCMdd0Mie34Be0lvBnpmfhxjS2ADfGB8CH1IbxwqISlQYBApVGwp", "meta_img": "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmIBYUhpA34sfAJ9SXZXYCM9WCMdd0Mie34Be0lvBnpmfhxjS2ADfGB8CH1IbxwqISlQYBApVGwp", "images": ["https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU5sS3phYlVgDSlaIzNjQSJVbwp9ZXkCfktrHnxjdAZ5Q2sLf3t8CHwCaAp8ej1fKVgk", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU5sS3phYlVgDSlaIzNjQSJVawN9bXoJeEhgBWNlfQd7T20GfWN7Hn9Da0t_bX8fPhQ-ETM=", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YUxtBzZgfwhhHndEPj0gVmAKNRx9ZHgCeE9tAX15YAB3SmsHf21-A3hVPUYqNWNbPh17Tg==", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU5sS3phYlVgDSlaIzNjQSJVYAJ9YXQEf05gHmNldQh8S28De2Z8Hn9Da0t_bX8fPhQ-ETM=", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU9pS3tkYlVgDSlaIzNjQSJVbAB9ZnkJf0hgHmNmfQB8Tm4AfWV8Hn9Da0t_bX8fPhQ-ETM=", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU9pS3tkYlVgDSlaIzNjQSJVawp9bHUFd09rHn1jfQR7SmgKYWV0AzZLYAFgJCNWbAc=", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU9pS3tkYlVgDSlaIzNjQSJVawN9bXoJeEhgBWNlfQd7T20GfWN7Hn9Da0t_bX8fPhQ-ETM=", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU9vS3phYlhgDSkdPjhiUGETdkA6M2JBJRx2USl6PV8pWCQ=", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU9pS3tkYlVgDSlaIzNjQSJVaAd9YXQCd0NtB2N5fAF2Q2EAfmJ1AWFLYAE2ZXQDYAo3VGwp", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU9pS3tkYlVgDSlaIzNjQSJVaAp_YHgGeU1gAWN5fgZ4S2oLdmR9Hn9Da0t_bX8fPhQ-ETM=", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU5sS3phYlVgDSlaIzNjQSJVbAB9ZnkJf0hgHmNmfQB8Tm4AfWV8Hn9Da0t_bX8fPhQ-ETM=", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU5sS3phYlVgDSlaIzNjQSJVbAd4YH8CeEptHmNsfQJ6QmoLemNiAHdIIQJ3ZmNBIB17Tg==", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU5sS3phYlVgDSlaIzNjQSJVaAB-ZXoHfU9vCmN5fAN4S2EGeGN5BmEKNVItMSVeIh48QWAkI1ZsBw==", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU5sS3phYlVgDSlaIzNjQSJVbgV5Y34Je01gHmNmfAB9TG0FdmB1Hn9Da0t_bX8fPhQ-ETM=", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU9pS3tkYlVgDSlaIzNjQSJVaAB-ZXoHfU9vCmN5fAN4S2EGeGN5BmEKNVItMSVeIh48QWAkI1ZsBw==", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YUhsS3xhYlVgDSlaIzNjQSJVaAF8ZnsDekNpCmNlfwd2S2oAemx_Hi8UN1JjPyJLJxQqWC96J0EpWCQ=", "https://wiadomosci.wp.pl/NzY3NTM1YRs4UThnYkpsDnsJbDAiE2JYLBF0dmJDd05gBXlifQZ4TXZAJjs6HykTPww9JjsMORM4VyE5IkItE39SLSAkXiBHM0AhMisXPhZkQy8_Ihc4R2wdenYw", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU5sS3phYlVgDSlaIzNjQSJVaAp_YHgGeU1gAWN5fgZ4S2oLdmR9Hn9Da0t_bX8fPhQ-ETM=", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU9pS3tkYlVgDSlaIzNjQSJVYAJ9YXQEf05gHmNldQh8S28De2Z8Hn9Da0t_bX8fPhQ-ETM=", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU9pS3tkYlVgDSlaIzNjQSJVbgV5Y34Je01gHmNmfAB9TG0FdmB1Hn9Da0t_bX8fPhQ-ETM=", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU9pS3tkYlVgDSlaIzNjQSJVbwp9ZXkCfktrHnxjdAZ5Q2sLf3t8CHwCaAp8ej1fKVgk", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU9pS3tkYlVgDSlaIzNjQSJVbAd4YH8CeEptHmNsfQJ6QmoLemNiAHdIIQJ3ZmNBIB17Tg==", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU5sS3phYlVgDSlaIzNjQSJVaAd9YXQCd0NtB2N5fAF2Q2EAfmJ1AWFLYAE2ZXQDYAo3VGwp", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YU5sS3phYlVgDSlaIzNjQSJVawp9bHUFd09rHn1jfQR7SmgKYWV0AzZLYAFgJCNWbAc=", "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmIBYUhpA34sfAJ9SXZXYCM9WCMdd0Mie34Be0lvBnpmfhxjS2ADfGB8CH1IbxwqISlQYBApVGwp"], "movies": [], "text": "Najnowszy sonda\u017c. Andrzejowi Dudzie Polacy ufaj\u0105 najbardziej\n\nWybory prezydenckie 2020 zbli\u017caj\u0105 si\u0119 wielkimi krokami. Z sonda\u017cy wynika, \u017ce na najwi\u0119ksze poparcie mo\u017ce liczy\u0107 kandydat Prawa i Sprawiedliwo\u015bci Andrzej Duda. Najnowszy ranking potwierdza, \u017ce Polacy ufaj\u0105 obecnemu prezydentowi. Podobnie jak premierowi i prezesowi PiS.\n\nG\u0142osuj G\u0142osuj Podziel si\u0119 Opinie\n\nPrezydent Andrzej Duda zajmuje pierwsze miejsce w rankingu zaufania (East News, Fot: Wojciech Strozyk/REPORTER)\n\nPolacy najbardziej ufaj\u0105 Andrzejowi Dudzie - wynika z sonda\u017cu przeprowadzonego przez IBRiS dla Onetu. Na prezydenta wskaza\u0142o 47,7 proc. respondent\u00f3w. To o 6,1 pkt proc. wi\u0119cej ni\u017c w poprzednim badaniu.\n\nBardzo dobrze w rankingu zaufania wypadli te\u017c premier Mateusz Morawiecki i prezes PiS Jaros\u0142aw Kaczy\u0144ski. Uzyskali kolejno: 43,2 proc.i 34,2 proc. g\u0142os\u00f3w. W obu przypadkach mamy do czynienia z popraw\u0105 wyniku (+3,2 pkt proc. i +1,2 pkt proc.).\n\nPoza pierwsz\u0105 tr\u00f3jk\u0105 znale\u017ali si\u0119 kandyduj\u0105cy w wyborach prezydenckich W\u0142adys\u0142aw Kosiniak-Kamysz (33,3 proc.) i Robert Biedro\u0144 (7,3 pkt proc. zdobywaj\u0105c 32,3 proc.).\n\nZobacz te\u017c: Konwencja Dudy okiem publicyst\u00f3w. \"Zosta\u0142a pustka\"\n\nMinistra sprawiedliwo\u015bci Zbigniewa Ziobr\u0119 zaufaniem darzy 31,3 proc. ankietowanych. Kolejne miejsca z rankingu nale\u017c\u0105 do polityk\u00f3w spoza Zjednoczonej Prawicy. 30,8 proc. pytanych ufa Donaldowi Tuskowi, 29,8 proc. - Tomaszowi Grodzkiemu i 29,6 proc. - Ma\u0142gorzacie Kidawie-B\u0142o\u0144skiej. Kandydatka KO na prezydenta nie ma powod\u00f3w do zadowolenia.Od listopada poziom zaufania do niej spad\u0142 \u0142\u0105cznie o 11 pkt proc.\n\nKolejne miejsca w rankingu zaj\u0119li: Adrian Zandberg - 27,5 proc., Jaros\u0142aw Gowin - 24,1 proc., Pawe\u0142 Kukiz - 19,2 proc., W\u0142odzimierz Czarzasty - 18,3 proc., Szymon Ho\u0142ownia - 17,5 proc., Grzegorz Schetyna - 14,6 proc., Krzysztof Bosak - 12,8 proc. i Janusz Korwin-Mikke - 10,3 proc.\n\nKt\u00f3remu politykowi ufamy najmniej?\n\nZ odpowiedzi badanych posta\u0142 te\u017c ranking nieufno\u015bci. Na niechlubnym pierwszym miejscu znalaz\u0142 si\u0119 Janusz Korwin-Mikke z wynikiem 70,8 proc. Nast\u0119pne miejsca zaj\u0119li Grzegorz Schetyna i Donald Tusk. Wskaza\u0142o na nich kolejno: 60,2 proc. i 53,5 proc. badanych.\n\nNajmniej negatywnych g\u0142os\u00f3w otrzymali Szymon Ho\u0142ownia (27,8 proc.), Adrian Zandberg (31,8 proc.), Tomasz Grodzki oraz W\u0142adys\u0142aw Kosiniak-Kamysz (33,4 proc.).\n\nBadanie zosta\u0142o przeprowadzone w dniu 14 lutego 2020 r., metod\u0105 telefonicznych, standaryzowanych wywiad\u00f3w kwestionariuszowych, wspomaganych komputerowo (metoda CATI), na reprezentatywnej grupie 1100 respondent\u00f3w.\n\n\u0179r\u00f3d\u0142o: Onet", "keywords": [], "meta_keywords": ["sonda\u017c", "ranking zaufania do polityk\u00f3w", "Andrzej Duda"], "tags": ["Klaudia Jachira", "Wiosna Roberta Biedronia", "Wybory Prezydenckie 2020", "Sonda\u017c Prezydencki", "Chiny", "Wojciech Cejrowski", "USA", "sonda\u017c", "Adolf Hitler", "T\u0142usty czwartek", "W\u0142odzimierz Lenin", "J\u00f3zef Pi\u0142sudski", "Child Alert", "PRL", "Olga Tokarczuk", "Wyniki Lotto", "ranking zaufania do polityk\u00f3w", "Hiszpania", "Rosja", "Jerozolima", "Koronawirus", "Wypadki samochodowe", "Niedziele Handlowe 2020", "Promocje", "Joanna Lichocka", "Andrzej Duda", "Niemcy", "Pogoda", "Francja", "Gazetki Rossmann", "Turcja", "Szymon Ho\u0142ownia"], "authors": ["Oprac. Anna Kozi\u0144ska"], "publish_date": "Tue Feb 18 17:09:00 2020", "summary": "", "article_html": "", "meta_description": "Wybory prezydenckie 2020 zbli\u017caj\u0105 si\u0119 wielkimi krokami. Z sonda\u017cy wynika, \u017ce na najwi\u0119ksze poparcie mo\u017ce liczy\u0107 kandydat Prawa i Sprawiedliwo\u015bci Andrzej Duda. Najnowszy ranking potwierdza, \u017ce Polacy ufaj\u0105", "meta_lang": "pl", "meta_favicon": "https://wiadomosci.wp.pl/NzY3NTM1YRs4UThnYkpsJXsJbAsSbhElBmwRCxJuESUGbBELEm4RJQZsEQsSbhElBmwRCxJuESUGbBELEm4RJQZsEQsSbhElBmwRCxJuESUGbBELEm4RJQZsEQsSbhElBmwRCxJuESUGbBELEm4RJQZsEQsSbhElBmwRCxJuESUGbBELEm4RJQZsEQsSbhElBmwRCxJuESUGbBELEm4RJQZsEQsSbhElBmwRCxJuESUGbBELEm4RJQZsEQsSbhElBmwRCxJuESUGbBELEm4RJQZsEQsSbhElBmwRCxJuESUGbBELEm4RJQZsEQsSbhElBmwRCxJuESUGbBELEm4RJQZsEQsSbhElBmwRCxJuESUGbBELEm4RJQZsEQsSbhElBmwRCxJuEVh1ETt2dxNhCS1SOj0uHn1Ubh18YXwefktpCn81dQd4GWsFKGV6BS1LbQd8bXUCKktrAS0yKAFgEzpcbCk=", "meta_data": {"gaf": "jzbzbnzz", "og": {"site_name": "wiadomosci.wp.pl", "locale": "pl_PL", "url": "https://wiadomosci.wp.pl/najnowszy-sondaz-andrzejowi-dudzie-polacy-ufaja-najbardziej-6480054209099905a", "type": "article", "title": "Najnowszy sonda\u017c. Andrzejowi Dudzie Polacy ufaj\u0105 najbardziej", "description": "Wybory prezydenckie 2020 zbli\u017caj\u0105 si\u0119 wielkimi krokami. Z sonda\u017cy wynika, \u017ce na najwi\u0119ksze poparcie mo\u017ce liczy\u0107 kandydat Prawa i Sprawiedliwo\u015bci Andrzej Duda. Najnowszy ranking potwierdza, \u017ce Polacy ufaj\u0105", "image": "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmIBYUhpA34sfAJ9SXZXYCM9WCMdd0Mie34Be0lvBnpmfhxjS2ADfGB8CH1IbxwqISlQYBApVGwp"}, "fb": {"app_id": 196956980412461, "pages": 881296251984605}, "twitter": {"site": "@wirtualnapolska", "domain": "wiadomosci.wp.pl", "card": "summary_large_image", "url": "https://wiadomosci.wp.pl/najnowszy-sondaz-andrzejowi-dudzie-polacy-ufaja-najbardziej-6480054209099905a", "description": "Wybory prezydenckie 2020 zbli\u017caj\u0105 si\u0119 wielkimi krokami. Z sonda\u017cy wynika, \u017ce na najwi\u0119ksze poparcie mo\u017ce liczy\u0107 kandydat Prawa i Sprawiedliwo\u015bci Andrzej Duda. Najnowszy ranking potwierdza, \u017ce Polacy ufaj\u0105", "image": "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmIBYUhpA34sfAJ9SXZXYCM9WCMdd0Mie34Be0lvBnpmfhxjS2ADfGB8CH1IbxwqISlQYBApVGwp"}, "google-site-verification": "RCgsopChr4I-gwsar6utLms3HxO6lrgw6GO3SfzHsQg", "keywords": "sonda\u017c, ranking zaufania do polityk\u00f3w, Andrzej Duda", "article": {"publisher": "https://www.facebook.com/wiadomosciwppl", "published_time": "2020-02-18T17:09:00.000Z", "modified_time": "2020-02-18T17:32:13.000Z"}, "artice": {"tag": "sonda\u017c, ranking zaufania do polityk\u00f3w, Andrzej Duda"}, "news_keywords": "sonda\u017c, ranking zaufania do polityk\u00f3w, Andrzej Duda", "author": "oprac. Anna Kozi\u0144ska", "description": "Wybory prezydenckie 2020 zbli\u017caj\u0105 si\u0119 wielkimi krokami. Z sonda\u017cy wynika, \u017ce na najwi\u0119ksze poparcie mo\u017ce liczy\u0107 kandydat Prawa i Sprawiedliwo\u015bci Andrzej Duda. Najnowszy ranking potwierdza, \u017ce Polacy ufaj\u0105", "msapplication-TileImage": "https://v.wpimg.pl/NzY3NTM1YRs4UThnYkpsDnsJbD0kE2JYLBF0dmJ-YUttBzZleQVhHndEPj0gVmAKNRx_ZX8HfUltBXljYAh6QmsDeGN4CWEcOEUnNyJfEQ4rUiAnPVA8HzdHEWV0AzZLYAFgJCNWbAc=", "theme-color": "#e1261c"}, "canonical_link": "https://wiadomosci.wp.pl/najnowszy-sondaz-andrzejowi-dudzie-polacy-ufaja-najbardziej-6480054209099905a"}