{"source_url": "https://web.archive.org", "url": "https://web.archive.org/web/20220123115005id_/https://kresy.pl/wydarzenia/posel-kaminski-konfederacja-turcja-grozi-syrii-wojna-na-pelna-skale-i-ucieka-sie-do-otwartego-szantazu/", "title": "Pose\u0142 Kami\u0144ski (Konfederacja): Turcja grozi Syrii wojn\u0105 na pe\u0142n\u0105 skal\u0119 i ucieka si\u0119 do otwartego szanta\u017cu \u00bb Kresy", "top_image": "https://kresy.pl/wp-content/uploads/2020/02/Krystian-Kami\u0144ski.-Fot.-twitter-@KrystianKamin.jpg", "meta_img": "https://kresy.pl/wp-content/uploads/2020/02/Krystian-Kami\u0144ski.-Fot.-twitter-@KrystianKamin.jpg", "images": ["https://kresy.pl/wp-content/uploads/2022/01/01_jakub_kumoch_smc_4408.jpg", "https://kresy.pl/wp-content/uploads/2017/03/kresy_logo_header_vector_full.svg", "https://kresy.pl/wp-content/uploads/2018/06/20180315bekemenet-20180315-budapest5-180x180.jpg", "http://adserver.kresy.pl/www/delivery/avw.php?zoneid=100&cb=5538333&n=rwb90ldc", "https://kresy.pl/wp-content/uploads/2017/02/855d66f44ca9fc747d67012e00077810..jpg", "https://kresy.pl/wp-content/uploads/2022/01/zr.-Orlen.pl_.png", "https://kresy.pl/wp-content/uploads/2021/07/W.-Zelenski-i-A.-Blinken.-Fot.-president.gov_.ua_-scaled.jpeg", "https://kresy.pl/wp-content/uploads/2020/02/Krystian-Kami\u0144ski.-Fot.-twitter-@KrystianKamin-970x542-1.jpg", "https://kresy.pl/wp-content/uploads/2021/02/1procent-baner.png", "https://kresy.pl/wp-content/uploads/2017/03/98c2b943b51564fb577f9ab18ffebf4e.-180x180.jpg", "https://kresy.pl/wp-content/uploads/2021/12/Siergiej-Lawrow.-Fot.-mid.ru_.jpg", "https://kresy.pl/wp-content/uploads/2021/01/Bez-tytu\u0142u-10.jpg", "https://kresy.pl/wp-content/uploads/2022/01/Mi-17-z-zasobow-USA-wysylany-do-Afganistanu-2018-rok.-Fot.-US-Army.jpg", "https://kresy.pl/wp-content/uploads/2019/04/kresy-avatar2-80x80.png", "https://kresy.pl/wp-content/uploads/2017/04/german_flag_7664379976.jpg", "http://adserver.kresy.pl/www/delivery/avw.php?zoneid=144&cb=INSERT_RANDOM_NUMBER_HERE&n=acd4a7ef&ct0=INSERT_ENCODED_CLICKURL_HERE", "http://adserver.kresy.pl/www/delivery/avw.php?zoneid=149&cb=INSERT_RANDOM_NUMBER_HERE&n=a7c7aa72&ct0=INSERT_ENCODED_CLICKURL_HERE", "https://kresy.pl/wp-content/uploads/2021/08/Rosyjskie-systemy-S-400-na-Bialorusi.-Fot.-mil.by_.jpg", "https://kresy.pl/wp-content/uploads/2022/01/USS_Benfold_DDG65.jpg", "http://adserver.kresy.pl/www/delivery/avw.php?zoneid=100&cb=2526395&n=ob29f31a", "https://kresy.pl/wp-content/uploads/2019/08/gettyimages-905514864.jpg", "http://adserver.kresy.pl/www/delivery/avw.php?zoneid=99&cb=6374567&n=5p2utfhz", "https://kresy.pl/wp-content/uploads/2021/11/46900072985_855fd22eed_b.jpg", "https://kresy.pl/wp-content/uploads/2017/06/ambasada-usa-w-kijowie-fot-prostir-museum.jpg", "https://kresy.pl/wp-content/uploads/2020/11/fot-facebook-Wiktor-Orban.jpg", "https://kresy.pl/wp-content/uploads/2022/01/Rozowa-i-Fioletowa-Sportowa-Gradient-Fitness-YouTube-Miniatura-69.jpg", "https://www.paypalobjects.com/pl_PL/i/scr/pixel.gif", "https://kresy.pl/wp-content/uploads/2018/08/wielomski-180x180.jpg", "https://kresy.pl/wp-content/uploads/2020/07/Elektrownia-Tur\u00f3w-\u017ar.-Wikimedia.jpg", "https://kresy.pl/wp-content/uploads/2017/10/ikea.jpg", "https://kresy.pl/wp-content/uploads/2020/09/shotgun-1503130_1280.jpg", "https://kresy.pl/wp-content/uploads/2017/02/71429d17fa0a1607c16eae03c3a471f2.-180x180.jpg", "https://kresy.pl/wp-content/uploads/2021/03/putin-odpowiedzial-bidenowi-kto.jpg", "https://kresy.pl/wp-content/uploads/2020/07/Zbigniew-Ziobro-\u017ar.-Wikimedia-180x180.jpg", "https://kresy.pl/wp-content/uploads/2021/12/kilkadziesiat-tysiecy-ludzi-wysz.jpg", "https://kresy.pl/wp-content/uploads/2021/08/Flaga-Czech-zr.-Pixabay.jpg", "https://kresy.pl/wp-content/uploads/2022/01/Novak_Djokovic.jpg", "https://kresy.pl/wp-content/uploads/2021/12/FGOoc3YXIAU-0PD.jpg", "https://kresy.pl/wp-content/uploads/2020/02/Krystian-Kami\u0144ski.-Fot.-twitter-@KrystianKamin.jpg", "https://kresy.pl/wp-content/uploads/2017/02/f2bb9ecc9cc79599814b64712b913acf..jpg", "https://kresy.pl/wp-content/uploads/2017/02/7d3a8780bd8c032b1d7aa2b9919b358e.-180x180.jpg", "https://kresy.pl/wp-content/uploads/2020/02/Robert-Winnicki-i-Krzysztof-Bosak-na-konferencji-prasowej-w-Sejmie.-Fot.-Konfederacja-80x80.jpg", "https://kresy.pl/wp-content/uploads/2022/01/Haubica-D-30-uzywana-przez-wojsko-estonskie.-Fot.-Defense-Express.jpg", "https://kresy.pl/wp-content/uploads/2017/04/wegiel-rostopka-ru-80x80.jpg", "https://kresy.pl/wp-content/uploads/2019/05/marsz-su-180x180.jpg", "https://kresy.pl/wp-content/uploads/2021/08/amerykanskie-dowodztwo-obawia-si.jpg", "https://kresy.pl/wp-content/uploads/2022/01/Kay-Achim-Schonbach.-Fot.-Twitter-@RightsGerman.jpg", "https://web.archive.org/wp-content/uploads/2017/03/kresy_logo_footer_vector.svg", "http://adserver.kresy.pl/www/delivery/avw.php?zoneid=145&cb=INSERT_RANDOM_NUMBER_HERE&n=a500fe26&ct0=INSERT_ENCODED_CLICKURL_HERE", "https://kresy.pl/wp-content/uploads/2020/02/Charles-Michel-i-Mateusz-Morawiecki.-Fot.-Krystiam-Maj-KPRM-180x180.jpg"], "movies": [], "text": "NATO nie mo\u017ce \u017cyrowa\u0107 imperialnych, neoosma\u0144skich ambicji Erdogana, a pa\u0144stwa UE powinny bezwzgl\u0119dnie egzekwowa\u0107 kontrol\u0119 na swoich granicach \u2013 zaznacza pose\u0142 Konfederacji, Krystian Kami\u0144ski. \u201eRz\u0105d Polski powinien natychmiast rozpocz\u0105\u0107 rozmowy z w\u0142adzami Grecji i Bu\u0142garii na temat sytuacji na ich granicach z Turcj\u0105\u201d.\n\nPose\u0142 Konfederacji, polityk Ruchu Narodowego i cz\u0142onek sejmowej Komisji Spraw Zagranicznych, Krystian Kami\u0144ski, skomentowa\u0142 na portalu spo\u0142eczno\u015bciowym sytuacj\u0119 dotycz\u0105 eskalacji konfliktu w syryjskiej prowincji Idlib oraz decyzji Turcji o przepuszczaniu uchod\u017ac\u00f3w i migrant\u00f3w do Europy.\n\nPrzeka\u017c sw\u00f3j 1% na Kresy.pl Fundacja Kompania Kresowa KRS 0000350493 Przeka\u017c 1% podatku\n\n\u201eEskalacja w syryjskim Idlib. Turcja, kt\u00f3ra ju\u017c otwarcie wspiera tam nawet najbardziej radykalnych d\u017cihadyst\u00f3w (np. Tahrir asz-Szam), straci\u0142a kilkudziesi\u0119ciu \u017co\u0142nierzy w nalocie, prawdopodobnie przeprowadzonym przez Rosjan. Turcja grozi Syrii wojn\u0105 na pe\u0142n\u0105 skal\u0119. W zwi\u0105zku z faktyczn\u0105 konfrontacj\u0105 nie tylko z armi\u0105 syryjsk\u0105, ale i z Rosj\u0105, Turcja nagle przypomnia\u0142a sobie o NATO\u201d \u2013 napisa\u0142 pose\u0142 Konfederacji.\n\nPilnujemy wsp\u00f3lnych spraw Zale\u017cymy od Twojego wsparcia Wspieram Kresy.pl\n\nP\u00f3\u017anym wieczorem w czwartek, agencja prasowa Reuters poinformowa\u0142a o nalocie syryjskich wojsk lotniczych, w kt\u00f3rym zgin\u0119\u0142o 22 tureckich \u017co\u0142nierzy. Jak pisali\u015bmy, tego dnia \u0142\u0105cznie zgin\u0119\u0142o 25 tureckich wojskowych, pozosta\u0142ych trzech zgin\u0119\u0142o w innym incydencie. Ponadto, kolejnych 34 mia\u0142o zosta\u0107 rannych. Cz\u0119\u015b\u0107 \u017ar\u00f3de\u0142 tureckich podawa\u0142o liczb\u0119 co najmniej 33 zabitych. W odwecie za atak na swoich \u017co\u0142nierzy, \u201ewszystkie znane\u201d cele w\u015br\u00f3d syryjskich si\u0142 rz\u0105dowych zosta\u0142y ostrzelane przez tureckie jednostki naziemne i powietrzne.\n\nPrzeczytaj: Rosja: tureccy \u017co\u0142nierze ostrzelani przez si\u0142y syryjskie byli w szeregach boj\u00f3wkarzy\n\n\u201eAnkara b\u0119dzie naciska\u0107 na zaanga\u017cowanie si\u0119 i Sojuszu, i UE we wsparcie czego\u015b co jest jej jednostronn\u0105 i agresywn\u0105 interwencj\u0105 wojskow\u0105 wspieraj\u0105c\u0105 d\u017cihadyst\u00f3w. W\u0142adze Turcji uciekaj\u0105 si\u0119 te\u017c do otwartego szanta\u017cu. W\u0142a\u015bnie otworzy\u0142y granice z UE dla nielegalnych migrant\u00f3w, kt\u00f3rych jest w Turcji oko\u0142o 3,5 mln (\u2026) z innych pa\u0144stw Bliskiego Wschodu. Tureckie s\u0142u\u017cby maj\u0105 wr\u0119cz zach\u0119ca\u0107 do wyruszenia w dalsz\u0105 drog\u0119 do Europy\u201d \u2013 zaznacza Kami\u0144ski.\n\nPose\u0142 zaznaczy\u0142, \u017ce od samego pocz\u0105tku wojny w Syrii w 2011 roku Turcja zapewni\u0142a rozleg\u0142e wsparcie rebeliantom, w tym ugrupowaniom d\u017cihadystycznym.\n\n\u201ePrzyczyni\u0142a si\u0119 do rozpalenia konfliktu, okupuje ca\u0142e po\u0142acie syryjskiego terytorium. Wywo\u0142a\u0142a konflikt, kt\u00f3rego nie obejmuj\u0105 zobowi\u0105zania sojusznicze\u201d \u2013 pisze Kami\u0144ski. \u201eNATO nie mo\u017ce \u017cyrowa\u0107 imperialnych, neoosma\u0144skich ambicji Erdogana, a pa\u0144stwa Unii Europejskiej powinny bezwzgl\u0119dnie egzekwowa\u0107 kontrol\u0119 na swoich granicach i przestrzega\u0107 zasady, \u017ce sk\u0142adaj\u0105cy wnioski o azyl powinni czyni\u0107 to w pierwszym bezpiecznym pa\u0144stwie na swojej drodze\u201d.\n\n\u201eRz\u0105d Polski powinien natychmiast rozpocz\u0105\u0107 rozmowy z w\u0142adzami Grecji i Bu\u0142garii na temat sytuacji na ich granicach z Turcj\u0105 i by\u0107 gotowym do zapewnienia wsparcia przy uszczelnianiu tych granic, [o] ile potrzeb\u0119 tak\u0105 zadeklaruj\u0105 Ateny i Sofia.\n\nEskalacja w syryjskim #Idlib Turcja, kt\u00f3ra ju\u017c otwarcie wspiera tam nawet najbardziej radykalnych d\u017cihadyst\u00f3w (np. Tahrir asz-Szam), straci\u0142a kilkudziesi\u0119ciu \u017co\u0142nierzy w nalocie, prawdopodobnie przeprowadzonym przez Rosjan. Turcja grozi Syrii wojn\u0105 na pe\u0142n\u0105 skal\u0119. #syrianwar \u2014 Krystian Kami\u0144ski \ud83c\uddf5\ud83c\uddf1 (@KrystianKamin) February 28, 2020\n\nPilnujemy wsp\u00f3lnych spraw Zale\u017cymy od Twojego wsparcia Wspieram Kresy.pl\n\nJak informowali\u015bmy, turecki minister obrony Hulusi Akar w rozmowie z BBC powiedzia\u0142, \u017ce Syria musi wycofa\u0107 si\u0119 z kluczowych pozycji do ko\u0144ca weekendu, albo nast\u0105pi\u0105 tego konsekwencje. Minister zapowiedzia\u0142 dzia\u0142ania je\u015bli sytuacja nie zmieni si\u0119 do ko\u0144ca lutego. W pi\u0105tek rano, rosyjskie w\u0142adze zdecydowa\u0142y si\u0119 wys\u0142a\u0107 dwa okr\u0119ty wojskowe uzbrojone w pociski naprowadzaj\u0105ce na wody przybrze\u017cne Syrii. Rosja uwa\u017ca, \u017ce win\u0119 za \u015bmier\u0107 tureckich \u017co\u0142nierzy ponosi tylko Turcja.\n\nJak pisali\u015bmy, w zwi\u0105zku ze wspieran\u0105 przez Rosjan ofensyw\u0105 si\u0142 rz\u0105dowych w syryjskiej prowincji Idlib i nowej fali uchod\u017ac\u00f3w, w\u0142adze Turcji zdecydowa\u0142y, \u017ce nie b\u0119d\u0105 blokowa\u0107 uchod\u017acom przedostawania si\u0119 do Europy. Wed\u0142ug Reutersa, tureckie s\u0142u\u017cby otrzyma\u0142y rozkaz przepuszczenia ich w razie pr\u00f3b przekraczania granicy na l\u0105dzie i na morzu. Tureckie i zachodnie media informuj\u0105 o licznych grupach migrant\u00f3w, kt\u00f3rzy za przyzwoleniem tureckich w\u0142adz ruszyli w drog\u0119, pr\u00f3buj\u0105c przedosta\u0107 si\u0119 drog\u0105 l\u0105dow\u0105 lub morsk\u0105 do kraj\u00f3w cz\u0142onkowskich UE.\n\nTwitter.com / Kresy.pl", "keywords": [], "meta_keywords": [""], "tags": ["wojna w Syrii", "NATO", "Polska", "kryzys imigrancki", "polityka", "Wydarzenia", "d\u017cihady\u015bci", "Unia Europejska", "bezpiecze\u0144stwo i obrona", "Idlib", "Konfederacja Wolno\u015b\u0107 i Niepodleg\u0142o\u015b\u0107", "Krystian Kami\u0144ski", "Turcja", "Bliski Wsch\u00f3d", "Europa Po\u0142udniowa", "Tahrir asz-Szam"], "authors": ["Marek Trojan"], "publish_date": "Fri Feb 28 12:59:40 2020", "summary": "", "article_html": "", "meta_description": "NATO nie mo\u017ce \u017cyrowa\u0107 imperialnych, neoosma\u0144skich ambicji Erdogana, a pa\u0144stwa UE powinny bezwzgl\u0119dnie egzekwowa\u0107 kontrol\u0119 na swoich granicach \u2013 zaznacza pose\u0142 Konfederacji, Krystian Kami\u0144ski. \u201eRz\u0105d Polski powinien natychmiast rozpocz\u0105\u0107 rozmowy z w\u0142adzami Grecji i Bu\u0142garii na temat sytuacji na ich granicach z Turcj\u0105\u201d.", "meta_lang": "pl", "meta_favicon": "https://kresy.pl/wp-content/uploads/2017/03/kresy_logo_header_vector-1.svg", "meta_data": {"viewport": "width=device-width, initial-scale=1, maximum-scale=1", "robots": "index, follow, max-image-preview:large, max-snippet:-1, max-video-preview:-1", "description": "NATO nie mo\u017ce \u017cyrowa\u0107 imperialnych, neoosma\u0144skich ambicji Erdogana, a pa\u0144stwa UE powinny bezwzgl\u0119dnie egzekwowa\u0107 kontrol\u0119 na swoich granicach \u2013 zaznacza pose\u0142 Konfederacji, Krystian Kami\u0144ski. \u201eRz\u0105d Polski powinien natychmiast rozpocz\u0105\u0107 rozmowy z w\u0142adzami Grecji i Bu\u0142garii na temat sytuacji na ich granicach z Turcj\u0105\u201d.", "og": {"locale": "pl_PL", "type": "article", "title": "Pose\u0142 Kami\u0144ski (Konfederacja): Turcja grozi Syrii wojn\u0105 na pe\u0142n\u0105 skal\u0119 i ucieka si\u0119 do otwartego szanta\u017cu", "description": "NATO nie mo\u017ce \u017cyrowa\u0107 imperialnych, neoosma\u0144skich ambicji Erdogana, a pa\u0144stwa UE powinny bezwzgl\u0119dnie egzekwowa\u0107 kontrol\u0119 na swoich granicach \u2013 zaznacza pose\u0142 Konfederacji, Krystian Kami\u0144ski. \u201eRz\u0105d Polski powinien natychmiast rozpocz\u0105\u0107 rozmowy z w\u0142adzami Grecji i Bu\u0142garii na temat sytuacji na ich granicach z Turcj\u0105\u201d.", "url": "https://kresy.pl/wydarzenia/posel-kaminski-konfederacja-turcja-grozi-syrii-wojna-na-pelna-skale-i-ucieka-sie-do-otwartego-szantazu/", "site_name": "Kresy.pl", "image": "https://kresy.pl/wp-content/uploads/2020/02/Krystian-Kami\u0144ski.-Fot.-twitter-@KrystianKamin.jpg"}, "article": {"publisher": "https://facebook.com/KresyPL/", "author": "https://www.facebook.com/marek.troian", "published_time": "2020-02-28T12:59:40+00:00"}, "twitter": {"card": "summary", "creator": "@kresypl", "site": "@kresypl", "label1": "Napisane przez", "data1": "Marek Trojan", "label2": "Szacowany czas czytania", "data2": "4 minuty"}, "fb": {"admins": 1313922530, "app_id": 135654636480702}, "generator": "WordPress 5.8.3", "msapplication-TileImage": "https://kresy.pl/wp-content/uploads/2020/12/cropped-KRESY-circle-512-270x270.png"}, "canonical_link": "https://kresy.pl/wydarzenia/posel-kaminski-konfederacja-turcja-grozi-syrii-wojna-na-pelna-skale-i-ucieka-sie-do-otwartego-szantazu/"}