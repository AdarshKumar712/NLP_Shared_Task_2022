{"source_url": "https://web.archive.org", "url": "https://web.archive.org/web/20200918182723id_/https://wiadomosci.wp.pl/koronawirus-donald-trump-krytykuje-przedluzanie-kwarantanny-ta-kuracja-jest-gorsza-niz-problem-6492517136930433a", "title": "Koronawirus. Donald Trump krytykuje przed\u0142u\u017canie kwarantanny. \"Ta kuracja jest gorsza ni\u017c problem\"", "top_image": "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHYCYnd9B34Cawd6d2pVYA0pWyAja0EiVWgGe3d8CXpDYANgdnUIfEpoBHx1dB4lFStdIyUyWDwPKhwnNCITMw==", "meta_img": "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHYCYnd9B34Cawd6d2pVYA0pWyAja0EiVWgGe3d8CXpDYANgdnUIfEpoBHx1dB4lFStdIyUyWDwPKhwnNCITMw==", "images": ["https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnF1SXtKdlZjMzVYIx13QiFrcAJ9SG0KfHZ8HGNIaQN_cHICfUtoHXx9d0l_Q2scPSoiEzM=", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnF1SXtKdlZjMzVYIx13QiFrcwh9S20BfXV3HHxNYAV6fXcJf1VoC388dAh8VClcKmY4", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnBwSXpPdlZjMzVYIx13QiFrdAh_TmwFenN8A2NXagV7dXYJdkppHXx9d0l_Q2scPSoiEzM=", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnBwSXpPdlZjMzVYIx13QiFrcwh9S20BfXV3HHxNYAV6fXcJf1VoC388dAh8VClcKmY4", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnF1SXtKdlZjMzVYIx13QiFrdAh_TmwFenN8A2NXagV7dXYJdkppHXx9d0l_Q2scPSoiEzM=", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnBwSXpPdlZjMzVYIx13QiFrdwh9QmEGdHF3HH1NaQd4dHQIYUtgADV1fANgCjdVbzk=", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnZwSXxPdlQkKCBDKwo2HCo2MEEvDSkcPShqUD4TdkR8ayFYPQo1UzRrIFwsHz0dLHd9UC9CaVdgdCZSL1dtVy8maAgoG2wfenFxBndDYAp8J3UEbAc=", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnF1SXtKdlZjMzVYIx13QiFrfAB9T2AHfHB8HGNLYQt_dXMBe0hoHXx9d0l_Q2scPSoiEzM=", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnF1SXtKdlZjMzVYIx13QiFrdwh9QmEGdHF3HH1NaQd4dHQIYUtgADV1fANgCjdVbzk=", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnBwSXpPdlZjMzVYIx13QiFrfAB9T2AHfHB8HGNLYQt_dXMBe0hoHXx9d0l_Q2scPSoiEzM=", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnBwSXpPdlZjMzVYIx13QiFrdAV-SWACeXVxHH9OaAB9dnEAekp2Xyw0JB8-FD4QMA==", "https://wiadomosci.wp.pl/MDE1NzY2YiUkUzhJdklvMGcLbB42EGFmMBN0WHZAfnRzAXpDbwB8d2pCJhUuHCotIw49CC8POi0kVSEXNkEuLWNQLQ4wXSN5L0IhHD8UPSh4QS8RNhQ7eXAfelgk", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnF1SXtKdlZjMzVYIx13QiFrcAV4TmsBe3RxHGNCaQF5fHYJek12A3R2PQB3SHdCIyNnTA==", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnF1SXtKdlZjMzVYIx13QiFrdAV9T2ABdH1xBWNXaAJ1fX0CfkxhAmJ1fAM2S2AAYzQrVmwH", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnBwSXpPdlZjMzVYIx13QiFrdwF9Q24Ke3Z8B2NLaQR4cXEEfU1vHXx9d0l_Q2scPSoiEzM=", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnBwSXpPdlZjMzVYIx13QiFrdAV9T2ABdH1xBWNXaAJ1fX0CfkxhAmJ1fAM2S2AAYzQrVmwH", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnBwSXpPdlZjMzVYIx13QiFrcAV4TmsBe3RxHGNCaQF5fHYJek12A3R2PQB3SHdCIyNnTA==", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnJxBTZOawtiIGtGPhM0VWM0KR5_Tm8BdHxxCHdLdAB9fXcBf0xoA3xrLl48FTdTOi03RD1UM0IqZjg=", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnBwSXpPdlZjMzVYIx13QiFrcgd5TWoKeHN8HGNIaAN-cnEHdk5hHXx9d0l_Q2scPSoiEzM=", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHYCYnd9B34Cawd6d2pVYA0pWyAja0EiVWgGe3d8CXpDYANgdnUIfEpoBHx1dB4lFStdIyUyWDwPKhwnNCITMw==", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnF1SXtKdlZjMzVYIx13QiFrdAJ-S24EfnFzCGNXaAB7dX0EeE1tBWI0KVAtHzFdISAgQ2AKN1VvOQ==", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnF1SXtKdlZjMzVYIx13QiFrdAR4SW8LfnZ1BmNXagp7cXMDf0lhHTotN0Q9Vz5ANDQ8Hz4UPhAw", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnF1SXtKdlZjMzVYIx13QiFrcgd5TWoKeHN8HGNIaAN-cnEHdk5hHXx9d0l_Q2scPSoiEzM=", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnBwSXpPdlZjMzVYIx13QiFrdAJ-S24EfnFzCGNXaAB7dX0EeE1tBWI0KVAtHzFdISAgQ2AKN1VvOQ==", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnF1SXtKdlZjMzVYIx13QiFrdAV-SWACeXVxHH9OaAB9dnEAekp2Xyw0JB8-FD4QMA==", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnBwSXpPdlZjMzVYIx13QiFrcAJ9SG0KfHZ8HGNIaQN_cHICfUtoHXx9d0l_Q2scPSoiEzM=", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnF1SXtKdlZjMzVYIx13QiFrdwF9Q24Ke3Z8B2NLaQR4cXEEfU1vHXx9d0l_Q2scPSoiEzM=", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnBwSXpPdlZjMzVYIx13QiFrdAR4SW8LfnZ1BmNXagp7cXMDf0lhHTotN0Q9Vz5ANDQ8Hz4UPhAw", "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnFzSXpPdltjMzUfPhZ2U2ItakI6HXZCJiJqUylUKVwqZjg="], "movies": [], "text": "Prezydent Stan\u00f3w Zjednoczonych Donald Trump w najnowszym wywiadzie udzielonym telewizji Fox News wypowiedzia\u0142 si\u0119 na temat trwaj\u0105cej na \u015bwiecie epidemii koronawirusa. \u2013 W tym przypadku kuracja jest gorsza ni\u017c sam problem \u2013 stwierdzi\u0142 ameryka\u0144ski przyw\u00f3dca komentuj\u0105c restrykcje wprowadzane przez w\u0142adze stanowe w USA.\n\nDonald Trump por\u00f3wna\u0142 koronawirusa do epidemii grypy. Przekonywa\u0142 przy tym, \u017ce o wiele wi\u0119cej os\u00f3b ginie w ci\u0105gu roku w wypadkach samochodowych.\n\n\u2013 Ka\u017cdego roku tysi\u0105ce ludzi umiera z powodu grypy i nie bijemy wtedy na alarm. Znacznie wi\u0119cej ludzi ginie w wypadkach samochodowych, a jako\u015b nie dzwonimy do koncern\u00f3w i nie prosimy, by przestali produkowa\u0107 auta \u2013 powiedzia\u0142 prezydent USA.\n\nZobacz te\u017c: Koronawirus. Ministerstwo Zdrowia opublikowa\u0142o specjalny film\n\nWed\u0142ug ameryka\u0144skiego przyw\u00f3dcy kluczem do zwyci\u0119stwa w walce z koronawirusem jest \u201epowr\u00f3t do normalno\u015bci\u201d.\n\n\u2013 Musimy wr\u00f3ci\u0107 do pracy i do normalnego \u017cycia. Chcia\u0142by, aby sta\u0142o si\u0119 to ju\u017c po \u015bwi\u0119tach wielkanocnych. W tym przypadku kuracja jest gorsza ni\u017c sam problem. Powtarzam jeszcze raz: wi\u0119cej ludzi umrze, je\u015bli wyrazimy zgod\u0119 na to, co si\u0119 dziej\u0119, na kontynuowanie tej kwarantanny \u2013 stwierdzi\u0142 Trump w rozmowie z Fox News.\n\nPrezydent Stan\u00f3w Zjednoczonych przekonywa\u0142 tak\u017ce, \u017ce obawia si\u0119 liczby samob\u00f3jstw spowodowanych utrat\u0105 pracy przez obywateli USA. Donald Trump podkre\u015bli\u0142 r\u00f3wnie\u017c, \u017ce przed\u0142u\u017caj\u0105ca si\u0119 kwarantanna spowoduje gigantyczne szkody w ameryka\u0144skiej gospodarce.\n\n\u2013 Ameryka szybko wr\u00f3ci do pracy. O wiele szybciej, ni\u017c za trzy czy cztery miesi\u0105ce, jak to niekt\u00f3rzy sugeruj\u0105. Nie mo\u017cemy dopu\u015bci\u0107, by lekarstwo by\u0142o gorsze od choroby \u2013 zapowiedzia\u0142 prezydent USA.\n\nKoronawirus w Polsce i na \u015bwiecie. WHO apeluje o przeprowadzanie test\u00f3w\n\n- Liczba zg\u0142oszonych przypadk\u00f3w zaka\u017ce\u0144 koronawirusem przekroczy\u0142a ju\u017c 300 tysi\u0119cy. Od pierwszego zg\u0142oszonego przypadku do wzrostu liczby zaka\u017conych do 100 tysi\u0119cy min\u0119\u0142o 67 dni. Wzrost o kolejne 100 tys. przypadk\u00f3w nast\u0105pi\u0142 po 11 dniach. Nast\u0119pne 100 tysi\u0119cy nowych przypadk\u00f3w pojawi\u0142o si\u0119 po zaledwie 4 dniach - stwierdzi\u0142 szef WHO Tedros Adhanom Ghebreyesus.", "keywords": [], "meta_keywords": ["koronawirus", "Donald Trump", "epidemia", "usa"], "tags": ["Klaudia Jachira", "Wiosna Roberta Biedronia", "Wybory Prezydenckie 2020", "Donald Trump", "Wybory", "Sonda\u017c Prezydencki", "epidemia", "Chiny", "Wojciech Cejrowski", "Poradnik wyborczy", "USA", "II tura wybor\u00f3w", "Child Alert", "Olga Tokarczuk", "Wyniki Lotto", "Hiszpania", "Sonda\u017c prezydencki", "Rosja", "Frekwencja wyborcza", "Wypadki samochodowe", "Niedziele Handlowe 2020", "Promocje", "Joanna Lichocka", "Niemcy", "Pogoda", "Wyniki wybor\u00f3w", "Francja", "Gazetki Rossmann", "usa", "Turcja", "Szymon Ho\u0142ownia"], "authors": ["Rados\u0142aw Opas"], "publish_date": "Tue Mar 24 22:02:00 2020", "summary": "", "article_html": "", "meta_description": "Prezydent Stan\u00f3w Zjednoczonych Donald Trump w najnowszym wywiadzie udzielonym telewizji Fox News wypowiedzia\u0142 si\u0119 na temat trwaj\u0105cej na \u015bwiecie epidemii koronawirusa. \u2013 W tym przypadku kuracja jest gorsza", "meta_lang": "pl", "meta_favicon": "https://wiadomosci.wp.pl/MDE1NzY2YiUkUzhJdklvG2cLbCUGbRIbGm4RJQZtEhsabhElBm0SGxpuESUGbRIbGm4RJQZtEhsabhElBm0SGxpuESUGbRIbGm4RJQZtEhsabhElBm0SGxpuESUGbRIbGm4RJQZtEhsabhElBm0SGxpuESUGbRIbGm4RJQZtEhsabhElBm0SGxpuESUGbRIbGm4RJQZtEhsabhElBm0SGxpuESUGbRIbGm4RJQZtEhsabhElBm0SGxpuESUGbRIbGm4RJQZtEhsabhElBm0SGxpuESUGbRIbGm4RJQZtEhsabhElBm0SGxpuESUGbRIbGm4RJQZtEhsabhElBm0SGxpuESUGbRIbGm4RJQZtEhsabhElBm0SGxpuESUGbRIbGm4RJQZtEmZpEztYYxBiNzFQOhM6HX5qch99TG4dfXV1CH8bYQR7J3cHKEtuBi51cQV8Q2EBKXV3Ay0cPAJjLSZebAc=", "meta_data": {"gaf": "kkbyqoxr", "og": {"site_name": "wiadomosci.wp.pl", "locale": "pl_PL", "url": "https://wiadomosci.wp.pl/koronawirus-donald-trump-krytykuje-przedluzanie-kwarantanny-ta-kuracja-jest-gorsza-niz-problem-6492517136930433a", "type": "article", "title": "Koronawirus. Donald Trump krytykuje przed\u0142u\u017canie kwarantanny. \"Ta kuracja jest gorsza ni\u017c problem\"", "description": "Prezydent Stan\u00f3w Zjednoczonych Donald Trump w najnowszym wywiadzie udzielonym telewizji Fox News wypowiedzia\u0142 si\u0119 na temat trwaj\u0105cej na \u015bwiecie epidemii koronawirusa. \u2013 W tym przypadku kuracja jest gorsza", "image": "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHYCYnd9B34Cawd6d2pVYA0pWyAja0EiVWgGe3d8CXpDYANgdnUIfEpoBHx1dB4lFStdIyUyWDwPKhwnNCITMw=="}, "fb": {"app_id": 196956980412461, "pages": 881296251984605}, "twitter": {"site": "@wirtualnapolska", "domain": "wiadomosci.wp.pl", "card": "summary_large_image", "url": "https://wiadomosci.wp.pl/koronawirus-donald-trump-krytykuje-przedluzanie-kwarantanny-ta-kuracja-jest-gorsza-niz-problem-6492517136930433a", "description": "Prezydent Stan\u00f3w Zjednoczonych Donald Trump w najnowszym wywiadzie udzielonym telewizji Fox News wypowiedzia\u0142 si\u0119 na temat trwaj\u0105cej na \u015bwiecie epidemii koronawirusa. \u2013 W tym przypadku kuracja jest gorsza", "image": "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHYCYnd9B34Cawd6d2pVYA0pWyAja0EiVWgGe3d8CXpDYANgdnUIfEpoBHx1dB4lFStdIyUyWDwPKhwnNCITMw=="}, "google-site-verification": "RCgsopChr4I-gwsar6utLms3HxO6lrgw6GO3SfzHsQg", "keywords": "koronawirus, Donald Trump, epidemia, usa", "article": {"publisher": "https://www.facebook.com/wiadomosciwppl", "published_time": "2020-03-24T22:02:00.000Z", "modified_time": "2020-03-24T22:07:17.000Z"}, "artice": {"tag": "koronawirus, Donald Trump, epidemia, usa"}, "news_keywords": "koronawirus, Donald Trump, epidemia, usa", "author": "Rados\u0142aw Opas", "description": "Prezydent Stan\u00f3w Zjednoczonych Donald Trump w najnowszym wywiadzie udzielonym telewizji Fox News wypowiedzia\u0142 si\u0119 na temat trwaj\u0105cej na \u015bwiecie epidemii koronawirusa. \u2013 W tym przypadku kuracja jest gorsza", "msapplication-TileImage": "https://v.wpimg.pl/MDE1NzY2YiUkUzhJdklvMGcLbBMwEGFmMBN0WHZ9YnVxBTZLbQZiIGtGPhM0VWM0KR5_S2sEfndxB3lNdAt5fHcBeE1sCmIiJEcnGTZcEjA3UCAJKVM_IStFEUtgADV1fANgCjdVbzk=", "theme-color": "#e1261c"}, "canonical_link": "https://wiadomosci.wp.pl/koronawirus-donald-trump-krytykuje-przedluzanie-kwarantanny-ta-kuracja-jest-gorsza-niz-problem-6492517136930433a"}