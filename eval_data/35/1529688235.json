{"source_url": "https://web.archive.org", "url": "https://web.archive.org/web/20200225225122id_/http://www.aydinses.com/genel/edirnede-ilkokul-ogrencileri-yemin-ederek-gonullu-saglik-elcisi-oldu-h1604359.html", "title": "T\u00fcrkiye, haber, haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "top_image": "http://www.aydinses.com/images/haberler/2020/02/edirnede_ilkokul_ogrencileri_yemin_ederek_gonullu_saglik_elcisi_oldu.jpg", "meta_img": "http://www.aydinses.com/images/haberler/2020/02/edirnede_ilkokul_ogrencileri_yemin_ederek_gonullu_saglik_elcisi_oldu.jpg", "images": ["http://www.aydinses.com/images/banner/aydinsestv.gif", "http://www.aydinses.com/images/haberler/2020/02/edirnede_ilkokul_ogrencileri_yemin_ederek_gonullu_saglik_elcisi_oldu.jpg", "http://www.aydinses.com/_themes/hs-elegant/images/space.png", "http://www.aydinses.com/images/banner/logoayyildiz01.jpg", "http://www.sanalbasin.com/dcms-themes/sanalbasin/img/sanalbasin_uyesidir.png", "http://www.aydinses.com/images/banner/rus.gif", "https://mc.yandex.ru/watch/27888939"], "movies": [], "text": "T\u00dcRK B\u00f6brek Vakf\u0131 taraf\u0131ndan ba\u015flat\u0131lan \u2018G\u00f6n\u00fcll\u00fc Sa\u011fl\u0131k El\u00e7ileri\u2019 projesi kapsam\u0131nda, Edirne \u015e\u00fckr\u00fcpa\u015fa Okulu\u2019nda vakf\u0131n e\u011fitimlerine kat\u0131lan, 10 ilkokul \u00f6\u011frencisi, yemin edip rozet takarak, \u2018G\u00f6n\u00fcll\u00fc Sa\u011fl\u0131k El\u00e7isi\u2019 oldu.T\u00fcrk B\u00f6brek Vakf\u0131 (TBV) taraf\u0131ndan 2013 y\u0131l\u0131nda ba\u015flat\u0131lan \u2018Sa\u011fl\u0131kl\u0131 Bir Ya\u015fam \u0130\u00e7in Beslenme Ve Hayat Tarz\u0131 \u00d6nerileri\u2019 e\u011fitimleri kapsam\u0131nda 2020 y\u0131l\u0131 ile birlikte \u2018G\u00f6n\u00fcll\u00fc Sa\u011fl\u0131k El\u00e7ileri\u2019 projesi hayata ge\u00e7irildi. Projede, \u00f6\u011frencilerin g\u00f6n\u00fcll\u00fcl\u00fck duygusu ve konuya olan ilgileri dikkate al\u0131narak, b\u00f6brek ve insan sa\u011fl\u0131\u011f\u0131 konular\u0131ndan e\u011fitim verildi.Edirne \u015e\u00fckr\u00fcpa\u015fa \u0130lkokulu\u2019ndan da 10 \u00f6\u011frenci e\u011fitime al\u0131nd\u0131. \u00d6\u011frenciler, TBV Ba\u015fkan\u0131 Timur Erk ve eski K\u0131rkp\u0131nar a\u011falar\u0131ndan Mehmet \u0130ri\u015f\u2019in de kat\u0131ld\u0131\u011f\u0131 t\u00f6renle, \u2018G\u00f6n\u00fcll\u00fc Sa\u011fl\u0131k El\u00e7isi\u2019 yemini ederek rozet takt\u0131.TBV\u2019nin okullarda \u2018Sa\u011fl\u0131kl\u0131 Bir Ya\u015fam \u0130\u00e7in Beslenme Ve Hayat Tarz\u0131 \u00d6nerileri\u2019 kapsam\u0131nda, 7 y\u0131lda 250 binden fazla \u00f6\u011frenciye ula\u015ft\u0131\u011f\u0131n\u0131 s\u00f6yleyen Vak\u0131f Ba\u015fkan\u0131 Timur Erk, son y\u0131llarda \u0130l Milli E\u011fitim M\u00fcd\u00fcrl\u00fckleri kapsam\u0131nda verilen \u2018e\u011fiticinin e\u011fitimi\u2019 ile \u00f6\u011fretmenleri de \u00e7al\u0131\u015fmaya dahil ettiklerini dile getirdi. Ula\u015f\u0131lan \u00f6\u011frenci say\u0131s\u0131n\u0131n \u00e7ok daha fazla olmas\u0131 ad\u0131na \u00e7al\u0131\u015fmalara ara vermeden devam ettiklerini belirten Erk, 7 y\u0131lde \u00e7ok say\u0131da \u00e7ocu\u011fa e\u011fitim verdiklerini belirtti.'HEDEF\u0130M\u0130Z SA\u011eLIKLI NES\u0130LLER'\u00d6\u011frencilerle birlikte velileri de bilgilendirip, bilin\u00e7lendirmeyi hedeflediklerinin alt\u0131n\u0131 \u00e7izen Erk, \"Buradaki hedef daha ziyade o e\u011fitim verdi\u011fimiz 7-12 ya\u015f grubunun anneleri. Hedef kitle veliler. Niye? \u00c7\u00fcnk\u00fc bu i\u015fi y\u00f6neten veliler. Annelerinizden \u00f6\u011frendikleriniz baz\u0131 yanl\u0131\u015f beslenme al\u0131\u015fkanl\u0131klar\u0131n\u0131z varsa d\u00fczeltebilirsiniz. Annelerin d\u00fczelttikleri yeni nesillere ge\u00e7ecek. \u00dc\u00e7 beyaz d\u00fc\u015fman\u0131m\u0131z var. \u015eeker, tuz, un. D\u00f6rd\u00fcnc\u00fcs\u00fc de beyaz ka\u011f\u0131tta sar\u0131l\u0131 oldu\u011fu i\u00e7in sigara. Bu beyaz d\u00fc\u015fmanlara sava\u015f a\u00e7t\u0131k. T\u00fcrkiye\u2019de bundan 10 sene evveline kadar ki\u015fi ba\u015f\u0131na yeti\u015fkin 18 gram tuz t\u00fcketimi vard\u0131. D\u00fcnya \u015famppiyonlar\u0131 aras\u0131na girebiliyorduk. Sa\u011fl\u0131k Bakanl\u0131\u011f\u0131\u2019yla i\u015f birli\u011fi yapt\u0131k. Be\u015f y\u0131ll\u0131k kampanyayla 10 grama d\u00fc\u015ft\u00fck. Hedef 6 grama d\u00fc\u015fmek\" diye konu\u015ftu.Konu\u015fman\u0131n ard\u0131ndan Vak\u0131f Ba\u015fkan\u0131 Erk, e\u011fitime kat\u0131lan 10 \u00f6\u011frenciye \u2018G\u00f6n\u00fcll\u00fc Sa\u011fl\u0131k El\u00e7isi\u2019 yemini ettirerek rozetlerini takt\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "meta_lang": "tr", "meta_favicon": "http://www.aydinses.com/images/banner/favicon.ico", "meta_data": {"description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "author": "aydinses", "developer": "aydinses", "designer": "aydinses", "viewport": "width=970, initial-scale=1, shrink-to-fit=no", "theme-color": "#dc3545", "og": {"site_name": "aydinses", "title": "Edirne\u2019de ilkokul \u00f6\u011frencileri, yemin ederek g\u00f6n\u00fcll\u00fc sa\u011fl\u0131k el\u00e7isi oldu", "description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "image": {"identifier": "http://www.aydinses.com/images/haberler/2020/02/edirnede_ilkokul_ogrencileri_yemin_ederek_gonullu_saglik_elcisi_oldu.jpg", "type": "image/jpeg", "width": 600, "height": 332}, "type": "article", "url": "http://www.aydinses.com/genel/edirnede-ilkokul-ogrencileri-yemin-ederek-gonullu-saglik-elcisi-oldu-h1604359.html"}, "twitter": {"card": "summary_large_image", "url": "http://www.aydinses.com/genel/edirnede-ilkokul-ogrencileri-yemin-ederek-gonullu-saglik-elcisi-oldu-h1604359.html", "domain": "http://www.aydinses.com/", "site": "aydinses", "title": "Edirne\u2019de ilkokul \u00f6\u011frencileri, yemin ederek g\u00f6n\u00fcll\u00fc sa\u011fl\u0131k el\u00e7isi oldu", "image": {"src": "http://www.aydinses.com/images/haberler/2020/02/edirnede_ilkokul_ogrencileri_yemin_ederek_gonullu_saglik_elcisi_oldu.jpg"}}, "dc.language": "tr", "dc.source": "http://www.aydinses.com/", "dc.title": "T\u00fcrkiye, haber, haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "dc.description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "fb": {"pages": 135071793170594}}, "canonical_link": "http://www.aydinses.com/genel/edirnede-ilkokul-ogrencileri-yemin-ederek-gonullu-saglik-elcisi-oldu-h1604359.html"}