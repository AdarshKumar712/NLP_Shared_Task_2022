{"source_url": "https://web.archive.org", "url": "https://web.archive.org/web/20200109143625id_/https://www.wprost.pl/swiat/10287393/iran-przeprowadzil-ataki-rakietowe-na-bazy-wojskowe-usa-trump-trwa-szacowanie-ofiar-i-zniszczen.html?utm_source=Wiadomo%C5%9Bciwprost.pl&utm_medium=feed&utm_campaign=rss_wiadomosci", "title": "Iran przeprowadzi\u0142 ataki rakietowe na bazy wojskowe USA. Trump: Trwa szacowanie ofiar i zniszcze\u0144", "top_image": "https://www.wprost.pl/_thumb/1e/ff/2dc61be4754c03ec9854bdae3ae4.jpeg", "meta_img": "https://www.wprost.pl/_thumb/1e/ff/2dc61be4754c03ec9854bdae3ae4.jpeg", "images": ["https://web.archive.org/_i/flags/pl.png", "https://web.archive.org/_thumb/b9/8e/87a8b562466954fdf7cae80cfb7e.jpeg", "https://web.archive.org/_thumb/24/24/4f561600f8a3ff4bf48eacca7a64.jpeg", "https://web.archive.org/_thumb/61/a8/669exx991ce8b9d37f896b7b4a5d.jpeg", "https://www.wprost.pl/_thumb/1e/ff/2dc61be4754c03ec9854bdae3ae4.jpeg", "https://web.archive.org/_i/pixel.png", "https://lh3.googleusercontent.com/a-/AAuE7mBWf1u6wzphdSWjtPBuQUCAtLSVNoNtsE_Wsf_D", "https://web.archive.org/_i/pusty.png"], "movies": [], "text": "\u201eIran podj\u0105\u0142 proporcjonalne \u015brodki w samoobronie zgodnie z art. 51 Karty Narod\u00f3w Zjednoczonych, uderzaj\u0105c na baz\u0119, z kt\u00f3rej przeprowadzono tch\u00f3rzliwy atak na naszych obywateli (\u2026). Nie szukamy eskalacji ani wojny, ale b\u0119dziemy broni\u0107 si\u0119 przed jak\u0105kolwiek agresj\u0105\u201d \u2013 napisa\u0142 w mediach spo\u0142eczno\u015bciowych D\u017cawad Zarif, minister spraw zagranicznych Iranu.\n\nPrezydent Stan\u00f3w Zjednoczonych odni\u00f3s\u0142 si\u0119 do zaistnia\u0142ego zdarzenia za po\u015brednictwem medi\u00f3w spo\u0142eczno\u015bciowych. \u201eWszystko jest w porz\u0105dku! Pociski wystrzelono z Iranu w kierunku dw\u00f3ch baz wojskowych w Iraku. Trwa szacowanie ofiar i zniszcze\u0144. Jak dot\u0105d, jest dobrze! Mamy najsilniejsz\u0105 i najlepiej wyposa\u017con\u0105 armi\u0119 na \u015bwiecie! Wydam o\u015bwiadczenie jutro rano\u201d \u2013 poinformowa\u0142 Donald Trump na Twitterze.\n\n\u015amier\u0107 Sulejmaniego\n\nWzrost napi\u0119cia mi\u0119dzy USA a Iranem sta\u0142 si\u0119 faktem, gdy prezydent Donald Trump autoryzowa\u0142 atak w pobli\u017cu Mi\u0119dzynarodowego Portu Lotniczego w Bagdadzie, w wyniku kt\u00f3rego zgin\u0105\u0142 genera\u0142 Kasem Sulejmani, dow\u00f3dca elitarnej jednostki Al Kuds, dzia\u0142aj\u0105cej w ramach Korpusu Stra\u017cnik\u00f3w Rewolucji Islamskiej i jeden z dow\u00f3dc\u00f3w irackiej milicji Abu Mahdi al-Muhandis.\n\nNa dzia\u0142ania Donalda Trumpa ostro zareagowa\u0142 szef ira\u0144skiej dyplomacji. \u201eAmeryka\u0144ski akt mi\u0119dzynarodowego terroryzmu, namierzenie i zabicie genera\u0142a Sulejmaniego, najbardziej efektywnej si\u0142y walcz\u0105cej z Daesh, al-Nusr\u0105 i al-Kaid\u0105, to niezwykle niebezpieczna i g\u0142upia eskalacja\u201d \u2013 napisa\u0142 na Twitterze D\u017cawad Zarif. \u201eStany Zjednoczone ponios\u0105 odpowiedzialno\u015b\u0107 i konsekwencje swojego \u0142ajdackiego awanturnictwa\u201d \u2013 doda\u0142.\n\nCzytaj tak\u017ce:\n\nKatastrofa samolotu w Teheranie. Na pok\u0142adzie by\u0142o 176 os\u00f3b", "keywords": [], "meta_keywords": ["Iran", "USA", "Donald Trump", "atak", "ataki rakietowe", "", "\u015awiat", "Polityka", "wprost"], "tags": ["Energetyka", "Wybory prezydenckie", "Trump", "Wybory", "Donald Trump", "Motoryzacja", "Internet", "Wiadomo\u015bci", "Finanse i inwestycje", "\u017bycie", "Gospodarka", "Gwiazdy", "Handel", "Telewizja", "Kultura", "Polityka", "wczoraj 07:05", "Twitter", "Kraj", "\u015awiat", "Kraj Polska", "Przemys\u0142", "Warszawa", "Firmy i rynki", "Prime time"], "authors": [], "publish_date": "Wed Jan  8 07:05:00 2020", "summary": "", "article_html": "", "meta_description": "Pociski wystrzelono z Iranu w kierunku dw\u00f3ch baz wojskowych w Iraku \u2013 poinformowa\u0142 Donald Trump. \u201eWszystko jest w porz\u0105dku\u201d \u2013 uspokaja\u0142 prezydent...", "meta_lang": "pl", "meta_favicon": "https://www.wprost.pl/wprost/_i/icons/wprost-favicon-128x128.png", "meta_data": {"description": "Pociski wystrzelono z Iranu w kierunku dw\u00f3ch baz wojskowych w Iraku \u2013 poinformowa\u0142 Donald Trump. \u201eWszystko jest w porz\u0105dku\u201d \u2013 uspokaja\u0142 prezydent...", "keywords": "Iran, USA, Donald Trump, atak, ataki rakietowe, , \u015awiat, Polityka, wprost", "robots": "index,follow,max-image-preview:large", "viewport": "width=device-width, initial-scale=1, minimum-scale=1, user-scalable=yes", "theme-color": "#ED1C24", "apple-itunes-app": "app-id=909621551", "google-play-app": "app-id=pl.wprost", "application-name": "Wprost", "msapplication-tooltip": "Wprost", "msapplication-TileColor": "#ED1C24", "msapplication-wide310x150logo": "https://www.wprost.pl/wprost/_i/icons/wprost-favicon-310x150.png", "msapplication-square70x70logo": "https://www.wprost.pl/wprost/_i/icons/wprost-favicon-70x70.png", "msapplication-square150x150logo": "https://www.wprost.pl/wprost/_i/icons/wprost-favicon-150x150.png", "msapplication-square310x310logo": "https://www.wprost.pl/wprost/_i/icons/wprost-favicon-310x310.png", "HandheldFriendly": "true", "mobile-web-app-capable": "yes", "apple-mobile-web-app-capable": "true", "apple-mobile-web-app-status-bar-style": "black", "DC.title": "Iran przeprowadzi\u0142 ataki rakietowe na bazy wojskowe USA. Trump: Trwa szacowanie ofiar i zniszcze\u0144", "DC.subject": "Wprost", "DC.description": "Pociski wystrzelono z Iranu w kierunku dw\u00f3ch baz wojskowych w Iraku \u2013 poinformowa\u0142 Donald Trump. \u201eWszystko jest w porz\u0105dku\u201d \u2013 uspokaja\u0142 prezydent USA.", "DC.identifier": "https://www.wprost.pl/10287393", "DC.date": "2020-01-08", "DC.type": "Text", "DC.publisher": "Magdalena Frindt", "twitter": {"card": "summary_large_image", "site": "@TygodnikWPROST", "url": "https://www.wprost.pl/swiat/10287393/iran-przeprowadzil-ataki-rakietowe-na-bazy-wojskowe-usa-trump-trwa-szacowanie-ofiar-i-zniszczen.html", "title": "Iran przeprowadzi\u0142 ataki rakietowe na bazy wojskowe USA. Trump: Trwa szacowanie ofiar i zniszcze\u0144", "description": "Pociski wystrzelono z Iranu w kierunku dw\u00f3ch baz wojskowych w Iraku \u2013 poinformowa\u0142 Donald Trump. \u201eWszystko jest w porz\u0105dku\u201d \u2013 uspokaja\u0142 prezydent USA.", "image": "https://www.wprost.pl/_thumb/1e/ff/2dc61be4754c03ec9854bdae3ae4.jpeg"}, "article": {"published_time": "2020-01-08T07:05:00+01:00", "modified_time": "2020-01-08T07:25:52+01:00"}, "og": {"title": "Iran przeprowadzi\u0142 ataki rakietowe na bazy wojskowe USA. Trump: Trwa szacowanie ofiar i zniszcze\u0144", "description": "Pociski wystrzelono z Iranu w kierunku dw\u00f3ch baz wojskowych w Iraku \u2013 poinformowa\u0142 Donald Trump. \u201eWszystko jest w porz\u0105dku\u201d \u2013 uspokaja\u0142 prezydent USA.", "url": "https://www.wprost.pl/swiat/10287393/iran-przeprowadzil-ataki-rakietowe-na-bazy-wojskowe-usa-trump-trwa-szacowanie-ofiar-i-zniszczen.html", "image": "https://www.wprost.pl/_thumb/1e/ff/2dc61be4754c03ec9854bdae3ae4.jpeg", "type": "article", "site_name": "Wprost", "locale": "pl_PL", "updated_time": "2020-01-08T07:25:52+01:00"}, "fb": {"app_id": 119818731519670}}, "canonical_link": "https://www.wprost.pl/swiat/10287393/iran-przeprowadzil-ataki-rakietowe-na-bazy-wojskowe-usa-trump-trwa-szacowanie-ofiar-i-zniszczen.html"}