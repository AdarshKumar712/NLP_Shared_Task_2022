{"source_url": "https://web.archive.org", "url": "https://web.archive.org/web/20201114161852id_/https://nczas.com/2020/06/24/andrzej-duda-jest-juz-w-usa-prezydent-mowi-co-z-przeniesieniem-broni-jadrowej-do-polski/", "title": "Andrzej Duda jest ju\u017c w USA. Prezydent m\u00f3wi co z przeniesieniem broni j\u0105drowej do Polski", "top_image": "https://nczas.com/wp-content/uploads/2020/06/Andrzej_Duda_w_USA_nczas.jpg", "meta_img": "https://nczas.com/wp-content/uploads/2020/06/Andrzej_Duda_w_USA_nczas.jpg", "images": ["https://nczas.com/wp-content/uploads/2020/03/Donald-Trump-or\u0119dzie-218x150.jpg", "https://nczas.com/wp-content/uploads/2019/07/logo_nczas_najwyzszy-czas.png", "https://nczas.com/wp-content/uploads/2020/06/Andrzej_Duda_w_USA_nczas.jpg", "https://nczas.com/wp-content/uploads/2016/10/logo_nczas.png", "https://nczas.com/wp-content/uploads/2020/03/niemowlak_dziecko-218x150.jpg", "https://nczas.com/wp-content/uploads/2020/06/Andrzej_Duda_w_USA_nczas-696x464.jpg", "https://nczas.com/wp-content/uploads/2020/11/Pierre-Aidenbaum-218x150.jpg", "https://nczas.com/wp-content/uploads/2019/12/jaroslaw_kaczynski_pis-218x150.jpg", "https://nczas.com/wp-content/uploads/2020/02/piotr_glinski_nczas-100x70.jpg", "https://nczas.com/wp-content/uploads/2020/07/stanislaw_michalkiewicz-218x150.jpg", "https://mc.yandex.ru/watch/52995412", "https://nczas.com/wp-content/uploads/2020/11/CNN_Amanopour-218x150.jpg", "https://nczas.com/wp-content/uploads/2020/11/morderca-218x150.jpg", "https://nczas.com/wp-content/uploads/2020/11/CNN_Amanopour-100x70.jpg", "https://nczas.com/wp-content/uploads/2020/02/piotr_glinski_nczas-218x150.jpg", "https://nczas.com/wp-content/uploads/2020/11/Pierre-Aidenbaum-100x70.jpg", "https://nczas.com/wp-content/uploads/2019/12/jaroslaw_kaczynski_pis-100x70.jpg", "https://nczas.com/wp-content/uploads/2020/11/marta_lempart_krystyna_pawlowicz-218x150.jpg", "https://nczas.com/wp-content/uploads/2020/03/Donald-Trump-or\u0119dzie-100x70.jpg"], "movies": [], "text": "Prezydent Andrzej Duda jest ju\u017c w Waszyngtonie. Tam ma spotka\u0107 si\u0119 z Donaldem Trumpem. Politycy maj\u0105 rozmawia\u0107 na tematy m.in. bezpiecze\u0144stwa militarnego, energetycznego i wsp\u00f3\u0142pracy gospodarczej.\n\n\u2013 Zosta\u0142em zaproszony przez prezydenta Donalda Trumpa, co jest dobr\u0105 wiadomo\u015bci\u0105 dla Polski i dla nas wszystkich, \u017ce sojusz z Polsk\u0105 jest traktowany bardzo powa\u017cnie. Jestem pierwszym prezydentem zaproszonym na bezpo\u015brednie spotkanie przez prezydenta Trumpa po tej przerwie w polityce mi\u0119dzynarodowej spowodowanej koronawirusem. Ciesz\u0119 si\u0119, \u017ce to spotkanie b\u0119dzie okazj\u0105 do wzmocnienia wi\u0119zi sojuszniczych i budowania dalej relacji z USA, przede wszystkim relacji gospodarczych \u2013 m\u00f3wi\u0142 Andrzej Duda dziennikarzom po przylocie do USA.\n\nDuda rozwia\u0142 w wywiadzie nadzieje swoich wyborc\u00f3w i przyzna\u0142, \u017ce nie b\u0119dzie rozmawia\u0142 z Trumpem o przenoszeniu broni j\u0105drowej do Polski.\n\nW delegacji prezydent uczestnicz\u0105: szef gabinetu prezydenta Krzysztof Szczerski, minister obrony narodowej Mariusz B\u0142aszczak, szef BBN Pawe\u0142 Soloch oraz kpt. Jacek Siewiera oraz ambasador Polski w USA Piotr Wilczek.\n\nRozmowa Dudy i Trumpa b\u0119dzie mia\u0142a miejsce w \u015brod\u0119 o godzinie 14:00 czasu miejscowego i 20:00 czasu polskiego.\n\n\u0179r\u00f3d\u0142o: Polsat News", "keywords": [], "meta_keywords": [""], "tags": [], "authors": [], "publish_date": "Wed Jun 24 00:00:00 2020", "summary": "", "article_html": "", "meta_description": "Prezydent Andrzej Duda jest ju\u017c w Waszyngtonie. Tam ma spotka\u0107 si\u0119 z Donaldem Trumpem. Politycy maj\u0105 rozmawia\u0107 na tematy m.in. bezpiecze\u0144stwa militarnego,", "meta_lang": "pl", "meta_favicon": "https://nczas.com/wp-content/uploads/2019/12/favicon-nczas.png", "meta_data": {"viewport": "width=device-width, initial-scale=1.0", "description": "Prezydent Andrzej Duda jest ju\u017c w Waszyngtonie. Tam ma spotka\u0107 si\u0119 z Donaldem Trumpem. Politycy maj\u0105 rozmawia\u0107 na tematy m.in. bezpiecze\u0144stwa militarnego,", "robots": "index, follow, max-snippet:-1, max-image-preview:large, max-video-preview:-1", "og": {"locale": "pl_PL", "type": "article", "title": "Andrzej Duda jest ju\u017c w USA. Prezydent m\u00f3wi co z przeniesieniem broni j\u0105drowej do Polski - NCZAS.COM", "description": "Prezydent Andrzej Duda jest ju\u017c w Waszyngtonie. Tam ma spotka\u0107 si\u0119 z Donaldem Trumpem. Politycy maj\u0105 rozmawia\u0107 na tematy m.in. bezpiecze\u0144stwa militarnego,", "url": "https://nczas.com/2020/06/24/andrzej-duda-jest-juz-w-usa-prezydent-mowi-co-z-przeniesieniem-broni-jadrowej-do-polski/", "site_name": "NCZAS.COM", "image": {"identifier": "https://nczas.com/wp-content/uploads/2020/06/Andrzej_Duda_w_USA_nczas.jpg", "width": 1200, "height": 800}}, "article": {"publisher": "https://www.facebook.com/nczas", "published_time": "2020-06-24T06:34:29+00:00"}, "twitter": {"card": "summary_large_image"}, "generator": "WordPress 5.4.4", "onesignal": "wordpress-plugin"}, "canonical_link": "https://nczas.com/2020/06/24/andrzej-duda-jest-juz-w-usa-prezydent-mowi-co-z-przeniesieniem-broni-jadrowej-do-polski/"}