{"source_url": "https://web.archive.org", "url": "https://web.archive.org/web/20210722232554id_/https://dorzeczy.pl/kraj/143255/prezes-sn-ma-plan-nawet-gdyby-mialo-to-sie-wiazac-z-odebraniem-niezasadnych-przywilejow.html", "title": "Prezes SN ma plan. \"Nawet gdyby mia\u0142o to si\u0119 wi\u0105za\u0107 z odebraniem niezasadnych przywilej\u00f3w\"", "top_image": "https://img.dorzeczy.pl/img/malgorzata-manowska/98/42/aa64aa5b22b09f3712559b92a6e0.jpeg", "meta_img": "https://img.dorzeczy.pl/img/malgorzata-manowska/98/42/aa64aa5b22b09f3712559b92a6e0.jpeg", "images": ["https://img.dorzeczy.pl/_i/pixel.png", "https://img.dorzeczy.pl/img/malgorzata-manowska/98/42/aa64aa5b22b09f3712559b92a6e0.jpeg", "https://img.dorzeczy.pl/img/malgorzata-manowska/8a/52/8c212ddf029b164293a931c1bc32.jpeg", "https://www.facebook.com/tr?id=343470839397237&ev=PageView&noscript=1", "https://web.archive.org/_i/pusty.png"], "movies": [], "text": "\u2013 Nie ma podstaw, by podwa\u017ca\u0107 status nowych s\u0119dzi\u00f3w S\u0105du Najwy\u017cszego, nie ma te\u017c podstaw by w\u0105tpi\u0107 w legalno\u015b\u0107 powo\u0142ania nowej KRS (...) W demokratycznym pa\u0144stwie prawnym to nie osobiste preferencje tego lub innego \u015brodowiska decyduj\u0105 o tym, kto jest s\u0119dzi\u0105, ale konstytucja i ustawy. Zar\u00f3wno ja, jak i inni s\u0119dziowie, niezale\u017cnie od tego, kiedy otrzymali\u015bmy powo\u0142ania s\u0119dziowskie, jeste\u015bmy powo\u0142ani na mocy art. 179 Konstytucji, konstytucyjnym aktem prezydenta \u2013 wskazuje Manowska w rozmowie z Onetem.\n\nI prezes SN zosta\u0142a zapytana o spraw\u0119 jednego z cz\u0142onk\u00f3w KRS, s\u0119dziego Macieja Nawackiego, kt\u00f3ry mia\u0142 nie dostarczy\u0107 wymaganych 25 podpis\u00f3w, koniecznych do zostania cz\u0142onkiem Rady. \u2013 Nic nie s\u0142ysza\u0142am o tym, by kt\u00f3ry\u015b z s\u0119dzi\u00f3w nie dostarczy\u0142 wymaganej liczby podpis\u00f3w. S\u0142ysza\u0142am o kontrowersjach zwi\u0105zanych z tym, \u017ce niekt\u00f3rzy spo\u015br\u00f3d s\u0119dzi\u00f3w podpisanych pod list\u0105 poparcia kandydata usi\u0142owali to poparcie wycofa\u0107. Wydaje mi si\u0119, \u017ce mamy w tej sprawie do czynienia z pewnym nieporozumieniem \u2013 m\u00f3wi s\u0119dzia.\n\nProf. Ma\u0142gorzata Manowska przekaza\u0142a, \u017ce ma plan na napraw\u0119 sytuacji w SN: \u2013 Moj\u0105 rol\u0105 jest zapewnienie s\u0119dziom i pracownikom S\u0105du Najwy\u017cszego godnych warunk\u00f3w pracy. W tym zakresie zg\u0142aszane s\u0105 r\u00f3\u017cne zastrze\u017cenia i potrzeby. Dlatego obecnie badam szczeg\u00f3\u0142owo, jakim maj\u0105tkiem i infrastruktur\u0105 dysponuje SN i czy s\u0105 one efektywnie wykorzystywane. Dotyczy to np. zasob\u00f3w mieszkaniowych, miejsc parkingowych, pokoi do pracy, sieci informatycznej. Sprawdzam tak\u017ce, czy obci\u0105\u017cenie prac\u0105 jest r\u00f3wnomierne i adekwatne do wynagrodzenia. Ju\u017c widz\u0119, \u017ce sporo rzeczy jest do poprawy. Potrzebujemy np. nowego systemu informatycznego odpowiadaj\u0105cego potrzebom s\u0119dzi\u00f3w czy wi\u0119kszej powierzchni do pracy.\n\n\u2013 Mam ju\u017c plan, jak rozwi\u0105za\u0107 najpilniejsze problemy S\u0105du Najwy\u017cszego i go zrealizuj\u0119 - nawet gdyby mia\u0142o si\u0119 to wi\u0105za\u0107 z odebraniem niekt\u00f3rym osobom niezasadnych przywilej\u00f3w i wywo\u0142anym tym niezadowoleniem. To obecnie absorbuje prawie ca\u0142\u0105 moj\u0105 uwag\u0119 \u2013 zapewnia I prezes SN.\n\nCzytaj te\u017c:\n\n\"Nic nie dodaje takiej pewno\u015bci\". Premier podzieli\u0142 si\u0119 wa\u017cn\u0105 refleksj\u0105Czytaj te\u017c:\n\nAbp J\u0119draszewski: Dochodz\u0105 gro\u017aby wobec os\u00f3b, kt\u00f3re nie zgadzaj\u0105 si\u0119 na ideologie uw\u0142aczaj\u0105ce godno\u015bci", "keywords": [], "meta_keywords": ["s\u0105d najwy\u017cszy", "prof. ma\u0142gorzata manowska", "krs", "s\u0105downictwo", "Kraj", "Obserwator medi\u00f3w", "dorzeczy"], "tags": ["Obserwator medi\u00f3w", "Kraj"], "authors": [], "publish_date": "Thu Jun 11 19:26:00 2020", "summary": "", "article_html": "", "meta_description": "\u2013 Mam plan, jak rozwi\u0105za\u0107 najpilniejsze problemy i go zrealizuj\u0119, nawet gdyby mia\u0142o si\u0119 to wi\u0105za\u0107 z odebraniem niekt\u00f3rym osobom niezasadnych...", "meta_lang": "pl", "meta_favicon": "https://img.dorzeczy.pl/dorzeczy/_i/icons/dorzeczy-favicon-57x57.png", "meta_data": {"description": "\u2013 Mam plan, jak rozwi\u0105za\u0107 najpilniejsze problemy i go zrealizuj\u0119, nawet gdyby mia\u0142o si\u0119 to wi\u0105za\u0107 z odebraniem niekt\u00f3rym osobom niezasadnych...", "keywords": "s\u0105d najwy\u017cszy, prof. ma\u0142gorzata manowska, krs, s\u0105downictwo, Kraj, Obserwator medi\u00f3w, dorzeczy", "robots": "index,follow,max-image-preview:large", "viewport": "width=device-width, initial-scale=1, minimum-scale=1, user-scalable=yes", "theme-color": "#3A3A3C", "HandheldFriendly": "true", "apple-mobile-web-app-capable": "true", "apple-mobile-web-app-status-bar-style": "black", "application-name": "Do Rzeczy", "msapplication-tooltip": "Do Rzeczy", "msapplication-TileColor": "#000000", "msapplication-wide310x150logo": "https://img.dorzeczy.pl/dorzeczy/_i/icons/dorzeczy-favicon-310x150.png", "msapplication-square70x70logo": "https://img.dorzeczy.pl/dorzeczy/_i/icons/dorzeczy-favicon-70x70.png", "msapplication-square150x150logo": "https://img.dorzeczy.pl/dorzeczy/_i/icons/dorzeczy-favicon-150x150.png", "msapplication-square310x310logo": "https://img.dorzeczy.pl/dorzeczy/_i/icons/dorzeczy-favicon-310x310.png", "DC.title": "Prezes SN ma plan. \"Nawet gdyby mia\u0142o to si\u0119 wi\u0105za\u0107 z odebraniem niezasadnych przywilej\u00f3w\"", "DC.subject": "Do Rzeczy", "DC.description": "\u2013 Mam plan, jak rozwi\u0105za\u0107 najpilniejsze problemy i go zrealizuj\u0119, nawet gdyby mia\u0142o si\u0119 to wi\u0105za\u0107 z odebraniem niekt\u00f3rym osobom niezasadnych przywilej\u00f3w i wywo\u0142anym tym niezadowoleniem \u2013 zapowiada I prezes S\u0105du Najwy\u017cszego prof. Ma\u0142gorzata Manowska.", "DC.identifier": "https://dorzeczy.pl/143255", "DC.date": "2020-06-11", "DC.type": "Text", "DC.publisher": "Zuzanna D\u0105browska", "twitter": {"card": "summary_large_image", "site": "TygodnikLisicki", "url": "https://www.dorzeczy.pl/kraj/143255/prezes-sn-ma-plan-nawet-gdyby-mialo-to-sie-wiazac-z-odebraniem-niezasadnych-przywilejow.html", "title": "Prezes SN ma plan. \"Nawet gdyby mia\u0142o to si\u0119 wi\u0105za\u0107 z odebraniem niezasadnych przywilej\u00f3w\"", "description": "\u2013 Mam plan, jak rozwi\u0105za\u0107 najpilniejsze problemy i go zrealizuj\u0119, nawet gdyby mia\u0142o si\u0119 to wi\u0105za\u0107 z odebraniem niekt\u00f3rym osobom niezasadnych przywilej\u00f3w i wywo\u0142anym tym niezadowoleniem \u2013 zapowiada I prezes S\u0105du Najwy\u017cszego prof. Ma\u0142gorzata Manowska.", "image": "https://img.dorzeczy.pl/img/malgorzata-manowska/98/42/aa64aa5b22b09f3712559b92a6e0.jpeg"}, "article": {"published_time": "2020-06-11T19:26:00+02:00", "modified_time": "2020-06-11T21:15:37+02:00"}, "og": {"title": "Prezes SN ma plan. \"Nawet gdyby mia\u0142o to si\u0119 wi\u0105za\u0107 z odebraniem niezasadnych przywilej\u00f3w\"", "description": "\u2013 Mam plan, jak rozwi\u0105za\u0107 najpilniejsze problemy i go zrealizuj\u0119, nawet gdyby mia\u0142o si\u0119 to wi\u0105za\u0107 z odebraniem niekt\u00f3rym osobom niezasadnych przywilej\u00f3w i wywo\u0142anym tym niezadowoleniem \u2013 zapowiada I prezes S\u0105du Najwy\u017cszego prof. Ma\u0142gorzata Manowska.", "url": "https://www.dorzeczy.pl/kraj/143255/prezes-sn-ma-plan-nawet-gdyby-mialo-to-sie-wiazac-z-odebraniem-niezasadnych-przywilejow.html", "type": "article", "site_name": "Do Rzeczy", "locale": "pl_PL", "image": "https://img.dorzeczy.pl/img/malgorzata-manowska/98/42/aa64aa5b22b09f3712559b92a6e0.jpeg", "updated_time": "2020-06-11T21:15:37+02:00"}, "fb": {"app_id": 230116280453686}}, "canonical_link": "https://www.dorzeczy.pl/kraj/143255/prezes-sn-ma-plan-nawet-gdyby-mialo-to-sie-wiazac-z-odebraniem-niezasadnych-przywilejow.html"}