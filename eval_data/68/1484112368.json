{"source_url": "https://www.polsatnews.pl", "url": "https://www.polsatnews.pl/wiadomosc/2020-01-01/polki-bohaterkami-w-wielkiej-brytanii-ratowaly-poszkodowanych-z-plonacego-auta/", "title": "Polki bohaterkami w Wielkiej Brytanii. Ratowa\u0142y poszkodowanych z p\u0142on\u0105cego auta", "top_image": "https://r.dcs.redcdn.pl/http/o2/redefine/cp/ky/ky2vf5ik3381zms59fp8j5h76o6c4c7f.jpg", "meta_img": "https://r.dcs.redcdn.pl/http/o2/redefine/cp/ky/ky2vf5ik3381zms59fp8j5h76o6c4c7f.jpg", "images": ["https://www.facebook.com/tr?id=1446441159008237&ev=PageView&noscript=1", "https://r.dcs.redcdn.pl/http/o2/redefine/cp/a2/a2p35mafcfj5zwwobhkzqrbsqbczz15v.jpg", "https://r.dcs.redcdn.pl/http/o2/redefine/cp/ky/ky2vf5ik3381zms59fp8j5h76o6c4c7f.jpg", "https://www.polsatnews.pl/templates/pnews2018/build/gfx/logo.svg", "https://r.dcs.redcdn.pl/http/o2/redefine/cp/od/odzpred31493aksbx1fu3jevrrkaxa4b.jpg", "https://s.redefine.pl/file/o2/redefine/cp/pv/pvsfjursceabstyzz9hxnco1uxfsdryi.png"], "movies": [], "text": "Dwie Polki nie waha\u0142y si\u0119 ani chwili, aby pom\u00f3c poszkodowany w wypadku, do kt\u00f3rego dosz\u0142o w Szkocji. Po zderzeniu czterech aut jedno z nich stan\u0119\u0142o w ogniu. Kobiety wraz z taks\u00f3wkarzem ruszyli z pomoc\u0105 osobom, kt\u00f3re znajdowa\u0142y si\u0119 w p\u0142on\u0105cym samochodzie.\n\nDo wypadku dosz\u0142o w pi\u0105tek po godz. 20 mi\u0119dzy Kirkcaldy i Leven. O bohaterskim zachowaniu Polek opowiedzia\u0142 portalowi \"The Curier\" taks\u00f3wkarz, kt\u00f3ry by\u0142 na miejscu zdarzenia.\n\n\"Niesamowita odwaga\"\n\nNa drodze zderzy\u0142y si\u0119 cztery auta: czerwony Mercedes a200, bia\u0142y Ford Ka, niebieski BMW 530 i bia\u0142y van Ford Transit. Jedno z nich stan\u0119\u0142o w p\u0142omieniach.\n\nJak relacjonuje taks\u00f3wkarz, to on zadzwoni\u0142 po s\u0142u\u017cby. Ruszy\u0142 te\u017c na pomoc poszkodowanym. Ale nie by\u0142 sam.\n\nZOBACZ: Bohater z Ukrainy nie waha\u0142 si\u0119 wyci\u0105ga\u0107 ludzi z aut p\u0142on\u0105cych po wypadku na A6. Uratowa\u0142 trzy osoby\n\n\u015awiadek powiedzia\u0142, \u017ce dwie polskie kobiety, kt\u00f3re zatrzyma\u0142y si\u0119, by pom\u00f3c, okaza\u0142y niesamowit\u0105 odwag\u0119, biegaj\u0105c prosto do pojazd\u00f3w i pomagaj\u0105c mu odci\u0105gn\u0105\u0107 ofiary na bezpieczn\u0105 odleg\u0142o\u015b\u0107. Jak doda\u0142, Polki nie waha\u0142y si\u0119 ani chwili mimo, \u017ce jedno z aut p\u0142on\u0119\u0142o.\n\nWed\u0142ug niego przed przybyciem s\u0142u\u017cb wszystkie osoby ewakuowano z pojazd\u00f3w, kt\u00f3re bra\u0142y udzia\u0142 w wypadku.\n\nPoszkodowani\n\nDo szpitala m.in. ze z\u0142amaniami trafi\u0142o pi\u0119\u0107 os\u00f3b w wieku od 18 do 29 lat, kt\u00f3re jecha\u0142y Fordem Ka. Rannych zosta\u0142o jeszcze pi\u0119\u0107 os\u00f3b, kt\u00f3re podr\u00f3\u017cowa\u0142y BMW.\n\n25-letnia kobieta, kt\u00f3ra kierowa\u0142a Mercedesem i 52-letni kierowca furgonetki nie wymagali hospitalizacji.\n\nWIDEO - Kobieta przyci\u0105gn\u0119\u0142a do siebie papie\u017ca. Franciszek musia\u0142 u\u017cy\u0107 si\u0142y, by si\u0119 oswobodzi\u0107 [WIDEO] Twoja przegl\u0105darka nie wspiera odtwarzacza wideo...\n\npgo/ thecourier.co.uk", "keywords": [], "meta_keywords": [""], "tags": [], "authors": ["Https", "Www.Facebook.Com Polsatnewspl", "Pgo"], "publish_date": "Wed Jan  1 00:00:00 2020", "summary": "", "article_html": "", "meta_description": "Dwie Polki nie waha\u0142y si\u0119 ani chwili, aby pom\u00f3c poszkodowany w wypadku, do kt\u00f3rego dosz\u0142o w Szkocji. Po zderzeniu czterech aut jedno z nich stan\u0119\u0142o w ogniu. Kobiety wraz z taks\u00f3wkarzem ruszyli z pomoc\u0105 osobom, kt\u00f3re znajdowa\u0142y si\u0119 w p\u0142on\u0105cym samochodzie.", "meta_lang": "pl", "meta_favicon": "/apple-touch-icon.png", "meta_data": {"viewport": "width=device-width, initial-scale=1.0", "description": "Dwie Polki nie waha\u0142y si\u0119 ani chwili, aby pom\u00f3c poszkodowany w wypadku, do kt\u00f3rego dosz\u0142o w Szkocji. Po zderzeniu czterech aut jedno z nich stan\u0119\u0142o w ogniu. Kobiety wraz z taks\u00f3wkarzem ruszyli z pomoc\u0105 osobom, kt\u00f3re znajdowa\u0142y si\u0119 w p\u0142on\u0105cym samochodzie.", "author": "https://www.facebook.com/polsatnewspl", "fb": {"app_id": 855521087830753, "pages": 1603348113249747}, "og": {"site_name": "polsatnews.pl", "type": "article", "locale": "pl_PL", "url": "https://www.polsatnews.pl/wiadomosc/2020-01-01/polki-bohaterkami-w-wielkiej-brytanii-ratowaly-poszkodowanych-z-plonacego-auta/", "title": "Polki bohaterkami w Wielkiej Brytanii. Ratowa\u0142y poszkodowanych z p\u0142on\u0105cego auta - Polsat News", "description": "Dwie Polki nie waha\u0142y si\u0119 ani chwili, aby pom\u00f3c poszkodowany w wypadku, do kt\u00f3rego dosz\u0142o w Szkocji. Po zderzeniu czterech aut jedno z nich stan\u0119\u0142o w ogniu. Kobiety wraz z taks\u00f3wkarzem ruszyli z pomoc\u0105 osobom, kt\u00f3re znajdowa\u0142y si\u0119 w p\u0142on\u0105cym samochodzie.", "image": "https://r.dcs.redcdn.pl/http/o2/redefine/cp/ky/ky2vf5ik3381zms59fp8j5h76o6c4c7f.jpg"}, "article": {"author": "https://www.facebook.com/polsatnewspl", "publisher": "https://www.facebook.com/polsatnewspl"}, "twitter": {"card": "summary_large_image", "site": "@PolsatNewsPL"}, "apple-mobile-web-app-title": "Polsat News", "application-name": "Polsat News", "msapplication-TileColor": "#fafafa", "msapplication-TileImage": "/mstile-144x144.png", "theme-color": "#ffffff", "msvalidate.01": "379D6323AB79E8AE1F90DF2B33F75B0C"}, "canonical_link": "https://www.polsatnews.pl/wiadomosc/2020-01-01/polki-bohaterkami-w-wielkiej-brytanii-ratowaly-poszkodowanych-z-plonacego-auta/"}