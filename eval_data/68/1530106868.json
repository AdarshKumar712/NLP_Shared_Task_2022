{"source_url": "https://iltirreno.gelocal.it", "url": "https://iltirreno.gelocal.it/prato/cronaca/2020/02/23/news/pronti-a-supportare-l-asl-e-il-ministero-1.38508602", "title": "\u00abPronti a supportare l\u2019Asl e il ministero\u00bb", "top_image": "https://www.gelestatic.it/cless/mobile/iltirreno/2015-v1/img/favicon.ico", "meta_img": "https://www.gelestatic.it/cless/mobile/iltirreno/2015-v1/img/favicon.ico", "images": ["https://www.gelestatic.it/cless/common/2013-v1/img/meteo/3_giorno.png", "https://www.gelestatic.it/thimg/unsafe/fit-in/390x220/https://iltirreno.gelocal.it/image/contentid/policy:1.38437378:1581064391/combouae.png?f=detail_558&h=720&w=1280&$p$f$h$w=187317a", "https://www.gelestatic.it/cless/mobile/iltirreno/2015-v1/img/favicon.ico", "https://www.gelestatic.it/thimg/unsafe/fit-in/390x220/https://iltirreno.gelocal.it/image/contentid/policy:1.38515564:1582634760/puggelli.jpg?f=detail_558&h=720&w=1280&$p$f$h$w=05eb235", "https://www.gelestatic.it/cless/common/2018-v1/img/lazy.png"], "movies": [], "text": "PRATO. \u00abCome gi\u00e0 nelle scorse settimane e ancora di pi\u00f9 dopo le notizie dei casi in Lombardia e Veneto poniamo massima attenzione per affrontare questa situazione di emergenza mondiale \u2013 sottolinea il sindaco Matteo Biffoni \u2013. Venerd\u00ec abbiamo fatto il punto della situazione con gli assessori alla Pubblica istruzione, al Sociale e all\u2019Immigrazione e i rispettivi uffici e anche con la protezione civile. Fino a questo momento a Prato la situazione non \u00e8 cambiata e fino ad oggi abbiamo avuto 3 casi sospetti che fortunatamente sono risultati negativi al test. Voglio rivolgere la mia personale e massima solidariet\u00e0 alle comunit\u00e0 e ai sindaci dei Comuni dove in questo momento ci sono stati casi di contagio e, purtroppo, anche decessi. La massima collaborazione tra tutte le autorit\u00e0 preposte in supporto ai sindaci \u00e8 fondamentale perch\u00e9 \u00e8 necessario avere gli strumenti per prendere le decisioni necessarie in tempi celeri a tutela delle comunit\u00e0. Ci affidiamo alla scienza e agli esperti e siamo a disposizione per mettere in atto immediatamente e in tempo reale tutti i provvedimenti che ci verranno indicati come utili e necessari\u00bb, conclude il sindaco Biffoni. La deputata di Forza Italia Erica Mazzetti ha inviato una lettera al prefetto della citt\u00e0, Rosalba Scialba, \u00abchiedendo la convocazione urgente di un tavolo con tutte le forze politiche e rappresentanti istituzionali della citt\u00e0 pratese. Ma soprattutto, al prefetto ho chiesto come intendano agire le istituzioni, le autorit\u00e0 sanitarie e le forze dell\u2019ordine di fronte ad un eventuale caso di contagio nella citt\u00e0\u00bb. \u2013\n\n\n\nServizi da pag. 2 a pag. 10\n\n", "keywords": [], "meta_keywords": [""], "tags": [], "authors": ["Servizi Da Pag. A Pag.", "Guido Fiorini", "Un'Altra Estate"], "publish_date": "Sun Feb 23 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "https://www.gelestatic.it/cless/mobile/iltirreno/2015-v1/img/favicon.ico", "meta_data": {"robots": "index", "viewport": "width=device-width, initial-scale=1.0", "title": "\u00abPronti a supportare l\u2019Asl e il ministero\u00bb - cronaca - Il Tirreno", "edition": "prato", "article": {"published_time": "2020-02-24", "modified_time": "2020-02-24", "section": "iltirreno cronaca", "publisher": "https://www.facebook.com/IlTirreno", "content_tier": "metered"}, "twitter": {"card": "summary_large_image", "site": "@iltirreno", "title": "\u00abPronti a supportare l\u2019Asl e il ministero\u00bb", "url": "https://iltirreno.gelocal.it/prato/cronaca/2020/02/23/news/pronti-a-supportare-l-asl-e-il-ministero-1.38508602"}, "fb": {"app_id": 164360223623577}, "og": {"site_name": "Il Tirreno", "type": "article", "title": "\u00abPronti a supportare l\u2019Asl e il ministero\u00bb", "url": "https://iltirreno.gelocal.it/prato/cronaca/2020/02/23/news/pronti-a-supportare-l-asl-e-il-ministero-1.38508602"}, "format-detection": "telephone=no"}, "canonical_link": "https://iltirreno.gelocal.it/prato/cronaca/2020/02/23/news/pronti-a-supportare-l-asl-e-il-ministero-1.38508602"}