{"source_url": "https://web.archive.org", "url": "https://web.archive.org/web/20200408094131id_/https://nczas.com/2020/03/07/robisz-zapasy-w-zwiazku-z-koronawirusem-co-piaty-polak-chce-sie-zabezpieczyc-sondaz/", "title": "Robisz zapasy w zwi\u0105zku z koronawirusem? Co pi\u0105ty Polak chce si\u0119 zabezpieczy\u0107 [SONDA\u017b]", "top_image": "https://nczas.com/wp-content/uploads/2020/02/sklep-zakupy.jpg", "meta_img": "https://nczas.com/wp-content/uploads/2020/02/sklep-zakupy.jpg", "images": ["https://nczas.com/wp-content/uploads/2020/01/pilne-218x150.jpg", "https://nczas.com/wp-content/uploads/2020/04/boris_johnson-100x70.jpg", "https://nczas.com/wp-content/uploads/2019/12/jaros\u0142aw_kurski_nczas-218x150.jpg", "https://nczas.com/wp-content/uploads/2019/07/logo_nczas_najwyzszy-czas.png", "https://nczas.com/wp-content/uploads/2019/12/Kajdanki_aresztowanie_policja_nczas-100x70.jpg", "https://nczas.com/wp-content/uploads/2020/04/budka_zus_nczas-218x150.jpg", "https://nczas.com/wp-content/uploads/2016/10/logo_nczas.png", "https://nczas.com/wp-content/uploads/2020/01/tsue-100x70.jpg", "https://nczas.com/wp-content/uploads/2019/12/jaroslaw_gowin_nczas-100x70.jpg", "https://nczas.com/wp-content/uploads/2020/03/koronawirus_wlochy_szpital-100x70.jpg", "https://nczas.com/wp-content/uploads/2020/01/pilne-100x70.jpg", "https://nczas.com/wp-content/uploads/2020/03/koronawirus_wlochy_szpital-218x150.jpg", "https://nczas.com/wp-content/uploads/2020/03/mateusz_morawiecki-1-218x150.jpg", "https://mc.yandex.ru/watch/52995412", "https://nczas.com/wp-content/uploads/2020/03/koronawirus_maseczka-1-100x70.jpg", "https://nczas.com/wp-content/uploads/2019/12/Kajdanki_aresztowanie_policja_nczas-218x150.jpg", "https://nczas.com/wp-content/uploads/2020/02/sklep-zakupy-696x464.jpg", "https://nczas.com/wp-content/uploads/2020/03/koronawirus-szpital-warszawa-218x150.jpg", "https://nczas.com/wp-content/uploads/2020/01/tsue-218x150.jpg", "https://nczas.com/wp-content/uploads/2019/12/jaros\u0142aw_kurski_nczas-100x70.jpg", "https://nczas.com/wp-content/uploads/2020/02/sklep-zakupy.jpg", "https://nczas.com/wp-content/uploads/2019/12/jaroslaw_gowin_nczas-218x150.jpg"], "movies": [], "text": "Co pi\u0105ty Polak zamierza zrobi\u0107 zapasy w zwi\u0105zku z epidemi\u0105 koronawirusa. Najcz\u0119\u015bciej chc\u0105 to robi\u0107 Polki w \u015brednim wieku.\n\nPracownia SW Research zbada\u0142a czy Polacy zamierzaj\u0105 robi\u0107 zapasy w zwi\u0105zku z epidemi\u0105 koronawirusa. Wyniki sonda\u017cu opublikowa\u0142a \u201eRzeczpospolita\u201d.\n\nZ badania wynika, \u017ce niemal co pi\u0105ty Polak (18,4 proc.) zamierza przygotowa\u0107 si\u0119 na epidemi\u0119 poprzez wi\u0119ksze zakupy (\u017cywno\u015b\u0107 i \u015brodki higieniczne). 13,8 proc. badanych nie potrafi\u0142o stwierdzi\u0107 czy zamierza robi\u0107 zapasy czy nie.\n\nZa to a\u017c 6,78 proc. ankietowanych odpowiedzia\u0142o, \u017ce nie b\u0119dzie robi\u0107 zapas\u00f3w.\n\nW uj\u0119ciu p\u0142ciowym cz\u0119\u015bciej to Polki (20 proc. wobec 17 proc. m\u0119\u017cczyzn) zamierzaj\u0105 robienie zapas\u00f3w. Natomiast grupa wiekowa, kt\u00f3ra deklaruje zwi\u0119kszenie zapas\u00f3w oraz \u015brodk\u00f3w higieny to najcz\u0119\u015bciej osoby w wieku 35-49 lat.\n\n\u2013 Cz\u0119\u015bciej te\u017c s\u0105 to osoby z wy\u017cszym wykszta\u0142ceniem (19 proc.), z dochodami od 1001 do 2000 z\u0142 (25 proc.) oraz badani z najmniejszych miast (28 proc.) \u2013 komentuje wyniki badania Piotr Zimolzak z pracowni SW Research.\n\nDotychczas w Polsce zanotowano sze\u015b\u0107 przypadk\u00f3w zachorowa\u0144 na koronawirusa. Na ca\u0142ym \u015bwiecie zarazi\u0142o si\u0119 nim ju\u017c ponad 100 tysi\u0119cy os\u00f3b.\n\n\u0179r\u00f3d\u0142o: Rzeczpospolita", "keywords": [], "meta_keywords": [""], "tags": [], "authors": [], "publish_date": "Sat Mar  7 00:00:00 2020", "summary": "", "article_html": "", "meta_description": "Co pi\u0105ty Polak zamierza zrobi\u0107 zapasy w zwi\u0105zku z epidemi\u0105 koronawirusa. Najcz\u0119\u015bciej chc\u0105 to robi\u0107 Polki w \u015brednim wieku. Pracownia SW Research zbada\u0142a", "meta_lang": "pl", "meta_favicon": "https://nczas.com/wp-content/uploads/2019/12/favicon-nczas.png", "meta_data": {"viewport": "width=device-width, initial-scale=1.0", "description": "Co pi\u0105ty Polak zamierza zrobi\u0107 zapasy w zwi\u0105zku z epidemi\u0105 koronawirusa. Najcz\u0119\u015bciej chc\u0105 to robi\u0107 Polki w \u015brednim wieku. Pracownia SW Research zbada\u0142a", "robots": "max-snippet:-1, max-image-preview:large, max-video-preview:-1", "og": {"locale": "pl_PL", "type": "article", "title": "Robisz zapasy w zwi\u0105zku z koronawirusem? Co pi\u0105ty Polak chce si\u0119 zabezpieczy\u0107 [SONDA\u017b] - NCZAS.COM", "description": "Co pi\u0105ty Polak zamierza zrobi\u0107 zapasy w zwi\u0105zku z epidemi\u0105 koronawirusa. Najcz\u0119\u015bciej chc\u0105 to robi\u0107 Polki w \u015brednim wieku. Pracownia SW Research zbada\u0142a", "url": "https://nczas.com/2020/03/07/robisz-zapasy-w-zwiazku-z-koronawirusem-co-piaty-polak-chce-sie-zabezpieczyc-sondaz/", "site_name": "NCZAS.COM", "updated_time": "2020-03-07T21:03:33+00:00", "image": {"identifier": "https://nczas.com/wp-content/uploads/2020/02/sklep-zakupy.jpg", "secure_url": "https://nczas.com/wp-content/uploads/2020/02/sklep-zakupy.jpg", "width": 1200, "height": 800}}, "article": {"publisher": "https://www.facebook.com/nczas", "section": "Biznes", "published_time": "2020-03-07T22:30:28+00:00", "modified_time": "2020-03-07T21:03:33+00:00"}, "twitter": {"card": "summary_large_image", "description": "Co pi\u0105ty Polak zamierza zrobi\u0107 zapasy w zwi\u0105zku z epidemi\u0105 koronawirusa. Najcz\u0119\u015bciej chc\u0105 to robi\u0107 Polki w \u015brednim wieku. Pracownia SW Research zbada\u0142a", "title": "Robisz zapasy w zwi\u0105zku z koronawirusem? Co pi\u0105ty Polak chce si\u0119 zabezpieczy\u0107 [SONDA\u017b] - NCZAS.COM", "image": "https://nczas.com/wp-content/uploads/2020/02/sklep-zakupy.jpg"}, "generator": "WordPress 5.3.2", "onesignal": "wordpress-plugin"}, "canonical_link": "https://nczas.com/2020/03/07/robisz-zapasy-w-zwiazku-z-koronawirusem-co-piaty-polak-chce-sie-zabezpieczyc-sondaz/"}