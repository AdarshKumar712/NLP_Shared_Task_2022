{"source_url": "https://web.archive.org", "url": "https://web.archive.org/web/20220303082424id_/https://www.ilsole24ore.com/art/coronavirus-cina-allentamenti-e-nuove-restrizioni-ADGtBvH", "title": "Coronavirus, la Cina tra allentamenti e nuove restrizioni", "top_image": "https://i2.res.24o.it/images2010/2020/04/ADGtBvH/images/abb632a8-7584-11ea-8f84-a738943cb0a3-fotohome0.jpg", "meta_img": "https://i2.res.24o.it/images2010/2020/04/ADGtBvH/images/abb632a8-7584-11ea-8f84-a738943cb0a3-fotohome0.jpg", "images": ["https://web.archive.org/static/images/ilsole24ore.svg", "https://i2.res.24o.it/images2010/2022/03/AELP5QHB/images/fd7c1360-9a48-11ec-a620-ed1108022823-fotohome5.jpg", "https://web.archive.org/static/images/placeholders/art/403x210.png", "https://web.archive.org/img/icon-video.svg", "https://i2.res.24o.it/images2010/2019/05/AC0TlCD/images/328c172a-d2a9-11eb-b2dd-7454b546d8bb-fotohome5.jpg", "https://web.archive.org/static/images/placeholders/art/71x71.png", "https://i2.res.24o.it/images2010/Editrice/ILSOLE24ORE/ILSOLE24ORE/2020/04/04/Mondo/ImmaginiWeb/Ritagli/AFP_1QD21M-kqbG--1020x533@IlSole24Ore-Web.jpg?r=650x341", "https://web.archive.org/static/images/placeholders/art/154x81.png", "https://web.archive.org/static/img/24plus.svg", "https://web.archive.org/img/ilsole24ore-white-2021.svg", "https://web.archive.org/static/images/placeholders/art/90x90.png", "https://web.archive.org/static/img/ilsole24ore.svg", "https://i2.res.24o.it/images2010/2020/04/ADGtBvH/images/abb632a8-7584-11ea-8f84-a738943cb0a3-fotohome0.jpg"], "movies": [], "text": "Ascolta la versione audio dell'articolo\n\n3' di lettura\n\nPersino ai diplomatici stranieri il governo cinese ha chiesto di evitare di venire a Pechino, dopo che sono emersi casi di contagio nella loro comunit\u00e0. \u00c8 l\u2019ultimo segnale della preoccupazione del governo cinese di evitare una recrudescenza dell\u2019epidemia, che si concentra sul contrasto ai contagi cosiddetti \u201cdi ritorno\u201d, ma non solo.\n\nPer quanto il focus delle autorit\u00e0 sembra essere passato al rilancio delle attivit\u00e0 economiche, la guardia non viene abbassata. Lo ha dimostrato questa settimana la decisione di mettere sono totale \u201clockdown\u201d l\u2019area di Jia nella Cina centrale, da circa 700 mila abitati, per evitare l\u2019emergere di un nuovo \u201ccluster\u201d di infezione.\n\n\n\nLoading...\n\nDa settimana scorsa, inoltre, \u00e8 stato introdotto un sostanziale divieto di ingresso per tutti gli stranieri, con la sospensione della concessione dei visti. Se pure l\u20198 aprile agli abitanti di Wuhan dovrebbe essere consentito di iniziare a riprendere a viaggiare, le autorit\u00e0 locali continuano a raccomandare di restare il pi\u00f9 possibile in casa e tenere alta la vigilanza. Shenzhen \u00e8 diventata la prima citt\u00e0 cinese a introdurre un divieto di consumo di carni di cane e gatto.\n\n\n\nI contagi di ritorno\n\nLa Cina ha registrato ieri 31 nuovi casi di contagio da coronavirus, di cui 29 importati (saliti a 870) e 2 domestici, uno nel Liaoning e uno nel Guangdong. La Commissione sanitaria nazionale ha rilevato 4 ulteriori decessi, tutti nell\u2019Hubei, per complessivi 3.222. I contagi certi sono cresciuti a 81.620, di cui 1.727 persone ancora in cura e 76.571 dimessi dopo la guarigione. Sono 60 i nuovi asintomatici, di cui 7 importati: attualmente, sono 1.027 i casi sotto osservazione, inclusi 221 dall\u2019estero.\n\n\n\nCina, i medici tornano a casa. La citt\u00e0 di Wuhan li ringrazia\n\nIl primo allentamento delle restrizioni sta dando alcuni frutti sul piano economico: tra i segnali di una prima ripresa, \u00e8 arrivato oggi l\u2019indice Pmi Caixin sui servizi , che a marzo ha registrato un rimbalzo a 43, risollevandosi dai minimi record di 26, segnato a febbraio, nel mezzo del blocco totale per contrastare il Covid-19. Si tratta, malgrado il recupero, del secondo peggior risultato finora annotato nella serie statistica avviata nel 2005, scontando la durata e la gravit\u00e0 della pandemia del coronavirus. In calo a un passo pi\u00f9 attenuato i nuovi ordini.\n\n", "keywords": [], "meta_keywords": [""], "tags": [], "authors": [], "publish_date": "Fri Apr  3 10:06:35 2020", "summary": "", "article_html": "", "meta_description": "L\u2019esigenza di rilanciare l\u2019economia non impedisce l\u2019introduzione di divieti inediti, specie contro i contagi di ritorno. Giro di vite in Giappone", "meta_lang": "it", "meta_favicon": "/static/favicon.ico", "meta_data": {"viewport": "width=device-width,minimum-scale=1,initial-scale=1", "msapplication-TileColor": "#ffddbb", "theme-color": "#f5e5d5", "twitter": {"site": "@sole24ore", "card": "summary_large_image", "creator": "@sole24ore"}, "fb": {"app_id": 139894059362416}, "og": {"site_name": "Il Sole 24 ORE", "url": "https://www.ilsole24ore.com/art/coronavirus-cina-allentamenti-e-nuove-restrizioni-ADGtBvH", "type": "article", "title": "Coronavirus, la Cina tra allentamenti e nuove restrizioni", "description": "L\u2019esigenza di rilanciare l\u2019economia non impedisce l\u2019introduzione di divieti inediti, specie contro i contagi di ritorno. Giro di vite in Giappone", "image": {"identifier": "https://i2.res.24o.it/images2010/2020/04/ADGtBvH/images/abb632a8-7584-11ea-8f84-a738943cb0a3-fotohome0.jpg", "alt": "Controllo della temperatura al cimitero di Pechino"}}, "robots": "index,follow", "googlebot": "index,follow", "description": "L\u2019esigenza di rilanciare l\u2019economia non impedisce l\u2019introduzione di divieti inediti, specie contro i contagi di ritorno. Giro di vite in Giappone", "article": {"published_time": "2020-04-03T10:06:35.000Z", "modified_time": "2020-04-03T10:16:21.000Z", "author": "Stefano Carrer", "section": "Mondo"}}, "canonical_link": "https://www.ilsole24ore.com/art/coronavirus-cina-allentamenti-e-nuove-restrizioni-ADGtBvH"}