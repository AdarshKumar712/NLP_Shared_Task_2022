{"source_url": "https://web.archive.org", "url": "https://web.archive.org/web/20200202153307id_/https://www.takvim.com.tr/video/yasam-videolari/son-dakika-adana-ceyhanda-kara-yolunda-parcalanmis-kadin-cesedi-bulundu", "title": "Son dakika: Adana Ceyhan'da kara yolunda par\u00e7alanm\u0131\u015f kad\u0131n cesedi bulundu", "top_image": "https://iatkv.tmgrup.com.tr/5c3a33/616/350/0/72/800/526?u=https%3a%2f%2fitkv.tmgrup.com.tr%2f2020%2f02%2f01%2fson-dakika-adana-ceyhanda-kara-yolunda-parcalanmis-kadin-cesedi-bulundu-video-son-dakika-videolari-1580549366605.jpg", "meta_img": "https://iatkv.tmgrup.com.tr/5c3a33/616/350/0/72/800/526?u=https%3a%2f%2fitkv.tmgrup.com.tr%2f2020%2f02%2f01%2fson-dakika-adana-ceyhanda-kara-yolunda-parcalanmis-kadin-cesedi-bulundu-video-son-dakika-videolari-1580549366605.jpg", "images": ["https://itkv.tmgrup.com.tr/site/v2/i/flip2.png", "https://www.facebook.com/tr?id=1915741338735477&ev=PageView&noscript=1", "https://i.tmgrup.com.tr/i/i.gif", "https://itkv.tmgrup.com.tr/site/v2/i/icon-mosque.png", "https://iatkv.tmgrup.com.tr/5c3a33/616/350/0/72/800/526?u=https%3a%2f%2fitkv.tmgrup.com.tr%2f2020%2f02%2f01%2fson-dakika-adana-ceyhanda-kara-yolunda-parcalanmis-kadin-cesedi-bulundu-video-son-dakika-videolari-1580549366605.jpg", "https://itkv.tmgrup.com.tr/site/v2/i/takvim-webtv-logo.png?v=1"], "movies": [], "text": "Son dakika: Adana Ceyhan'da kara yolunda par\u00e7alanm\u0131\u015f kad\u0131n cesedi bulundu 01.02.2020 12:30\n\nSon dakika haberi... Adana'n\u0131n Ceyhan il\u00e7esinde birlikte seyahat etti\u011fi arkada\u015f\u0131na tuvalet ihtiyac\u0131 oldu\u011funu belirtip otomobilden inen Mehtap Ate\u015f'in (31) yol ortas\u0131nda par\u00e7alanm\u0131\u015f cesedi bulundu. Polis gen\u00e7 kad\u0131n\u0131n kazaya kurban gitti\u011fi \u00fczerinde duruyor.\n\nOlay, saat 06.00 s\u0131ralar\u0131nda D- 400 karayolu \u00c7akaldere mevkiinde meydana geldi. Mehtap Ate\u015f, Konya'dan Adana'n\u0131n Ceyhan il\u00e7esine arkada\u015f\u0131 Murat A.'y\u0131 g\u00f6rmeye geldi. \u0130kili otomobil ile il merkezine do\u011fru giderken, iddiaya g\u00f6re Ate\u015f, tuvalet ihtiyac\u0131n\u0131n oldu\u011fun s\u00f6yleyip, arkada\u015f\u0131ndan otomobili durdurmas\u0131n\u0131 istedi. Ara\u00e7tan inip, uzakla\u015fan Ate\u015f, geri d\u00f6nmedi. Otomobilde bekleyen Murat A., arkada\u015f\u0131 d\u00f6nmeyince inip aramaya ba\u015flad\u0131. Murat A., \u00c7akaldere mevkiinde yolda ceset par\u00e7alar\u0131 oldu\u011funu fark etti. K\u0131yafetinden, cesedin arkada\u015f\u0131 Ate\u015f'a ait oldu\u011funu anlayan Murat A., durumu polise bildirdi. Olay yerine sevk edilen polis ekibi, gen\u00e7 kad\u0131n\u0131n kimli\u011fi ve \u00fczerine kan bula\u015fm\u0131\u015f foto\u011fraf\u0131n\u0131 buldu. Gen\u00e7 kad\u0131n\u0131n kazaya kurban gitti\u011fi \u00fczerinde duran polis, olay yerinde incelemelerde bulundu.\n\n\u0130ncelemenin ard\u0131ndan Mehtap Ate\u015f'in par\u00e7alanm\u0131\u015f cesedi, otopsi i\u00e7in Adli T\u0131p Kurumu'nun morguna kald\u0131r\u0131ld\u0131. Murat A.'y\u0131 ifadesini almak i\u00e7in karakola g\u00f6t\u00fcren polis, olayla ilgili soru\u015fturmaya \u00e7ok y\u00f6nl\u00fc olarak devam ediyor.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "tr", "meta_favicon": "https://itkv.tmgrup.com.tr/site/v2/i/favicon.ico", "meta_data": {"Description": "Son dakika haberi... Adana'n\u0131n Ceyhan il\u00e7esinde birlikte seyahat etti\u011fi arkada\u015f\u0131na tuvalet ihtiyac\u0131 oldu\u011funu belirtip otomobilden inen Mehtap Ate\u015f'in 31...", "Rating": "General", "Distribution": "Global", "verify-v1": "aOlPQ57PwQiLEFaWZeaTbD4pL0v2QIC45KbX+24275Y=", "tagCategory": "Ana Sayfa | yasam-videolari", "tagContentType": "video", "og": {"type": "article", "title": "Son dakika: Adana Ceyhan'da kara yolunda par\u00e7alanm\u0131\u015f kad\u0131n cesedi bulundu", "description": "Son dakika haberi... Adana'n\u0131n Ceyhan il\u00e7esinde birlikte seyahat etti\u011fi arkada\u015f\u0131na tuvalet ihtiyac\u0131 oldu\u011funu belirtip otomobilden inen Mehtap Ate\u015f'in (31) yol ortas\u0131nda par\u00e7alanm\u0131\u015f cesedi bulundu. Polis gen\u00e7 kad\u0131n\u0131n kazaya kurban gitti\u011fi \u00fczerinde duruyor.", "url": "https://www.takvim.com.tr/video/yasam-videolari/son-dakika-adana-ceyhanda-kara-yolunda-parcalanmis-kadin-cesedi-bulundu", "image": {"identifier": "https://iatkv.tmgrup.com.tr/5c3a33/616/350/0/72/800/526?u=https%3a%2f%2fitkv.tmgrup.com.tr%2f2020%2f02%2f01%2fson-dakika-adana-ceyhanda-kara-yolunda-parcalanmis-kadin-cesedi-bulundu-video-son-dakika-videolari-1580549366605.jpg", "width": 615, "height": 350}, "site_name": "takvim.com.tr"}, "twitter": {"card": "summary_large_image", "title": "Son dakika: Adana Ceyhan'da kara yolunda par\u00e7alanm\u0131\u015f kad\u0131n cesedi bulundu", "description": "Haberin devam\u0131", "url": "https://www.takvim.com.tr/video/yasam-videolari/son-dakika-adana-ceyhanda-kara-yolunda-parcalanmis-kadin-cesedi-bulundu", "image": "https://iatkv.tmgrup.com.tr/5c3a33/616/350/0/72/800/526?u=https%3a%2f%2fitkv.tmgrup.com.tr%2f2020%2f02%2f01%2fson-dakika-adana-ceyhanda-kara-yolunda-parcalanmis-kadin-cesedi-bulundu-video-son-dakika-videolari-1580549366605.jpg"}, "application-name": "takvim.com.tr", "fb": {"admins": 100001253668158, "page_id": 163484663666075, "pages": 163484663666075}}, "canonical_link": "https://www.takvim.com.tr"}