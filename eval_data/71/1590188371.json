{"source_url": "https://web.archive.org", "url": "https://web.archive.org/web/20210622203427id_/https://wmeritum.pl/emilewicz-o-wyborach-niewykonalne/311763", "title": "Emilewicz: \u201eW wyniku kryzysu pojawi\u0105 si\u0119 na rynku nowe mo\u017cliwo\u015bci\u201d", "top_image": "https://wmeritum.pl/wp-content/uploads/2020/04/Jadwiga-Emilewicz-1.jpg", "meta_img": "https://wmeritum.pl/wp-content/uploads/2020/04/Jadwiga-Emilewicz-1.jpg", "images": ["https://wmeritum.pl/wp-content/uploads/2020/04/Jadwiga-Emilewicz-1.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://wmeritum.pl/wp-content/themes/jnews/assets/img/jeg-empty.png", "https://web.archive.org/autopromocja/google-news-wide-3.png", "https://wmeritum.pl/wp-content/uploads/sda/fundacja_rib.gif", "https://secure.gravatar.com/avatar/4add421c1a31f76159223c270a3dcfa1?s=80&d=mm&r=g", "https://wmeritum.pl/wp-content/uploads/2018/06/wmeritum-logo.png"], "movies": [], "text": "Jadwiga Emilewicz w rozmowie z \u201ePolska Times\u201d m\u00f3wi\u0142a o gospodarczych skutkach pandemii koronawirusa. Wicepremier przyzna\u0142a, \u017ce obecna sytuacja jest bezprecedensowa, ale wkr\u00f3tce rz\u0105d zdejmie kolejne ograniczenia.\n\n\u201eWkr\u00f3tce pojawi\u0105 si\u0119 kolejne poluzowania. Ale te\u017c wszystko b\u0119dzie podlega\u0107 sta\u0142ej ewaluacji.\u201d \u2013 m\u00f3wi\u0142a Emilewicz. \u201eGdyby si\u0119 okaza\u0142o, \u017ce nagle liczba zachorowa\u0144 zaczyna gwa\u0142townie rosn\u0105\u0107, to wcale nie wykluczone, \u017ce z cz\u0119\u015bci poluzowa\u0144 b\u0119dziemy musieli si\u0119 wycofa\u0107. Swoj\u0105 drog\u0105 odpowiedzialne zachowania Polak\u00f3w w czasie epidemii, pokazuj\u0105, \u017ce taka decyzja by\u0142aby akceptowalna spo\u0142ecznie.\u201d \u2013 zauwa\u017cy\u0142a.\n\nWicepremier przyzna\u0142a, \u017ce wprowadzone ograniczenia funkcjonowania gospodarki s\u0105 bardzo kosztowne. \u201eSzacujemy, \u017ce ka\u017cdy dzie\u0144 samoizolacji Polak\u00f3w kosztuje nas ok. 7 mld z\u0142. W skali miesi\u0105ca to ok. 140 mld z\u0142.\u201d \u2013 wylicza Emilewicz. Doda\u0142a, \u017ce powr\u00f3t gospodarki do poprzedniego poziomu mo\u017ce potrwa\u0107 d\u0142ugo. \u201eNa pewno nie spodziewam si\u0119 szybkiego odbicia w kszta\u0142cie litery V . Gdyby tak mia\u0142o by\u0107, to ju\u017c w pierwszym miesi\u0105cu kryzysu widzieliby\u015bmy oznaki o\u017cywania.\u201d \u2013 stwierdzi\u0142a.\n\nJadwiga Emilewicz przyzna\u0142a r\u00f3wnie\u017c, \u017ce jej ocenie pandemia mo\u017ce w przysz\u0142o\u015bci pozytywnie wp\u0142yn\u0105\u0107 na gospodark\u0119 w Polsce. \u201eNie mam \u017cadnych w\u0105tpliwo\u015bci, \u017ce w wyniku tego kryzysu pojawi\u0105 si\u0119 na rynku nowe mo\u017cliwo\u015bci. Pytanie, czy polscy przedsi\u0119biorcy zdo\u0142aj\u0105 si\u0119 odpowiednio szybko dostosowa\u0107 do nowych warunk\u00f3w funkcjonowania i te mo\u017cliwo\u015bci wykorzysta\u0107\u201d- stwierdzi\u0142a wskazuj\u0105c, \u017ce wiele firm ju\u017c planuje przeniesienie zak\u0142ad\u00f3w produkcyjnych do Europy.\n\nCzytaj tak\u017ce: Kukiz: \u201eZrobi\u0119 wszystko. Trzeba zahamowa\u0107 autorytaryzm\u201d\n\nWicepremier poinformowa\u0142a, \u017ce rz\u0105d odmrozi gospodark\u0119 na koniec czerwca. \u201eAle te\u017c prosz\u0119 tego nie traktowa\u0107 tego jako powrotu do stanu sprzed wybuchu pandemii. Nawet w sytuacji, gdy wszystkie sklepy zostan\u0105 otwarte w pe\u0142nym wymiarze, to i tak dalej b\u0119d\u0105 obowi\u0105zywa\u0142y r\u00f3\u017cnego rodzaju restrykcje sanitarne.\u201d- zastrzeg\u0142a Emilewicz.\n\nPolityk oceni\u0142a, \u017ce wybory w tradycyjnej formie nie s\u0105 obecnie mo\u017cliwe. \u201eAktualnie nie da si\u0119 przeprowadzi\u0107 wybor\u00f3w prezydenckich w normalnym trybie w terminie wyznaczonym przez konstytucj\u0119. W \u017caden spos\u00f3b.\u201d \u2013 podkre\u015bli\u0142a Emilewicz.\n\n\u0179r. polskatimes.pl", "keywords": [], "meta_keywords": [""], "tags": ["wybory", "gospodarka", "koronawirus", "Jadwiga Emilewicz"], "authors": [], "publish_date": "Mon Apr 27 13:57:04 2020", "summary": "", "article_html": "", "meta_description": "Jadwiga Emilewicz w rozmowie z \"Polska Times\" m\u00f3wi\u0142a o gospodarczych skutkach pandemii koronawirusa. Wicepremier przyzna\u0142a, \u017ce obecna", "meta_lang": "pl", "meta_favicon": "https://wmeritum.pl/wp-content/uploads/2018/07/64.jpg", "meta_data": {"viewport": "width=device-width, initial-scale=1, user-scalable=yes", "theme-color": "#1e73be", "msapplication-navbutton-color": "#0a3d62", "apple-mobile-web-app-status-bar-style": "#0a3d62", "robots": "index, follow, max-snippet:-1, max-image-preview:large, max-video-preview:-1", "og": {"type": "article", "title": "Emilewicz uwa\u017ca, \u017ce Polska mo\u017ce zyska\u0107 na pandemii. \"W wyniku kryzysu pojawi\u0105 si\u0119 na rynku nowe mo\u017cliwo\u015bci\"", "site_name": "wMeritum.pl", "description": "Jadwiga Emilewicz w rozmowie z \"Polska Times\" m\u00f3wi\u0142a o gospodarczych skutkach pandemii koronawirusa. Wicepremier przyzna\u0142a, \u017ce obecna", "url": "https://wmeritum.pl/emilewicz-o-wyborach-niewykonalne/311763", "locale": "pl_PL", "image": {"identifier": "https://wmeritum.pl/wp-content/uploads/2020/04/Jadwiga-Emilewicz-1.jpg", "width": 1200, "height": 675}}, "article": {"published_time": "2020-04-27T13:57:04+00:00", "modified_time": "2020-04-27T14:02:14+00:00", "section": "Polecane", "tag": "wybory", "publisher": "https://www.facebook.com/wmeritum/"}, "twitter": {"card": "summary_large_image", "title": "Emilewicz: \u201eW wyniku kryzysu pojawi\u0105 si\u0119 na rynku nowe mo\u017cliwo\u015bci\u201d", "description": "Jadwiga Emilewicz w rozmowie z \"Polska Times\" m\u00f3wi\u0142a o gospodarczych skutkach pandemii koronawirusa. Wicepremier przyzna\u0142a, \u017ce obecna sytuacja jest bezprecedensowa,", "url": "https://wmeritum.pl/emilewicz-o-wyborach-niewykonalne/311763", "image": {"src": "https://wmeritum.pl/wp-content/uploads/2020/04/Jadwiga-Emilewicz-1.jpg", "width": 1200, "height": 675}, "creator": "@wmeritum", "site": "@wmeritum"}, "fb": {"app_id": 384180302100462}, "description": "Jadwiga Emilewicz w rozmowie z \"Polska Times\" m\u00f3wi\u0142a o gospodarczych skutkach pandemii koronawirusa. Wicepremier przyzna\u0142a, \u017ce obecna", "generator": "Powered by WPBakery Page Builder - drag and drop page builder for WordPress.", "onesignal": "wordpress-plugin", "msapplication-TileImage": "https://wmeritum.pl/wp-content/uploads/2018/07/64.jpg"}, "canonical_link": "https://wmeritum.pl/emilewicz-o-wyborach-niewykonalne/311763"}