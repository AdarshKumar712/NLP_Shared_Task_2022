{"source_url": "https://web.archive.org", "url": "https://web.archive.org/web/20201024000330id_/https://www.haberler.com/son-dakika-bakan-selcuk-ziya-ogretmen-ile-egitim-bulusmalari-13294096-haberi/", "title": "Son Dakika | Bakan Sel\u00e7uk, \"Ziya \u00d6\u011fretmen ile E\u011fitim Bulu\u015fmalar\u0131\"nda K\u0131rklareli'ndeki meslekta\u015flar\u0131yla bir araya...", "top_image": "https://foto.haberler.com/haber/2020/06/05/bakan-selcuk-ziya-ogretmen-ile-egitim-bulusma-13294096_local.jpg", "meta_img": "https://foto.haberler.com/haber/2020/06/05/bakan-selcuk-ziya-ogretmen-ile-egitim-bulusma-13294096_local.jpg", "images": ["https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://foto.haberler.com/haber/2020/06/05/bakan-selcuk-ziya-ogretmen-ile-egitim-bulusma-13294096_local.jpg"], "movies": [], "text": "Son Dakika | Bakan Sel\u00e7uk, \"Ziya \u00d6\u011fretmen ile E\u011fitim Bulu\u015fmalar\u0131\"nda K\u0131rklareli'ndeki meslekta\u015flar\u0131yla bir araya...\n\nSon dakika geli\u015fmesine g\u00f6re Milli E\u011fitim Bakan\u0131 Ziya Sel\u00e7uk, \"\u00d6\u011fretmen arkada\u015flar\u0131m uzaktan e\u011fitimi sahiplendiler.\n\nMilli E\u011fitim Bakan\u0131 Ziya Sel\u00e7uk, \"\u00d6\u011fretmen arkada\u015flar\u0131m uzaktan e\u011fitimi sahiplendiler. T\u00fcrkiye'de il ve il\u00e7e te\u015fkilatlar\u0131n\u0131n san\u0131landan \u00e7ok daha h\u0131zl\u0131 hareket edebildi\u011fini ortaya koyduk. Milli E\u011fitim Bakan\u0131 olarak \u00f6\u011fretmen meslekta\u015flar\u0131mla gurur duyuyorum.\" dedi.\n\nBakanl\u0131ktan yap\u0131lan a\u00e7\u0131klamaya g\u00f6re Sel\u00e7uk, \"Ziya \u00d6\u011fretmen ile E\u011fitim Bulu\u015fmalar\u0131\" kapsam\u0131nda, K\u0131rklareli'ndeki meslekta\u015flar\u0131yla dijital ortamda bir araya geldi.\n\nG\u00f6r\u00fc\u015fmede, \u00f6\u011fretmenlerin uzaktan e\u011fitime dair deneyimlerini dinleyen Sel\u00e7uk, d\u00fcnyada bir\u00e7ok \u00fclkenin hen\u00fcz uzaktan e\u011fitime ge\u00e7emedi\u011fi, bir\u00e7o\u011funun b\u00fcy\u00fck s\u0131k\u0131nt\u0131lar ya\u015fad\u0131\u011f\u0131 bir s\u00fcre\u00e7te T\u00fcrkiye'de verimli bir d\u00f6nemin ge\u00e7irildi\u011fini, ba\u015far\u0131n\u0131n \u00f6\u011fretmenlere ait oldu\u011funu vurgulad\u0131.\n\n\u00d6\u011fretmenlere te\u015fekk\u00fcr\n\nT\u00fcrkiye'nin d\u00fcnyada uzaktan e\u011fitimi ulusal \u00e7apta ger\u00e7ekle\u015ftiren ilk 3 \u00fclkeden biri oldu\u011funu ifade eden Sel\u00e7uk, \u015f\u00f6yle konu\u015ftu:\n\n\"Okullar\u0131, sahay\u0131 siz bizden daha iyi biliyorsunuz. Sizlerden \u00e7ok \u015fey \u00f6\u011freniyorum. Bu \u00f6\u011frendiklerimle Milli E\u011fitim Bakanl\u0131\u011f\u0131n\u0131n politikalar\u0131n\u0131n hayata uygun olmas\u0131n\u0131 sa\u011fl\u0131yoruz. Biz burada ne karar al\u0131rsak alal\u0131m sahada yank\u0131 bulmasa bo\u015fa d\u00fc\u015fm\u00fc\u015f oluruz. \u00d6\u011fretmen arkada\u015flar\u0131m uzaktan e\u011fitimi sahiplendiler. T\u00fcrkiye'de il ve il\u00e7e te\u015fkilatlar\u0131n\u0131n san\u0131landan \u00e7ok daha h\u0131zl\u0131 hareket edebildi\u011fini ortaya koyduk. Milli E\u011fitim Bakan\u0131 olarak \u00f6\u011fretmen meslekta\u015flar\u0131mla gurur duyuyorum. Emekleriniz i\u00e7in te\u015fekk\u00fcr ediyorum. Bu durumu \u00fclkemizin d\u00fcnyada bir kazanc\u0131 olarak g\u00f6r\u00fcyoruz. Sadece krizi y\u00f6netmek yetmez, riskleri de y\u00f6netmek i\u00e7in yaz aylar\u0131n\u0131 da bo\u015f ge\u00e7meyece\u011fiz.\"\n\n\u00d6\u011fretmen niteli\u011finin e\u011fitimin niteli\u011fini belirledi\u011finin alt\u0131n\u0131 \u00e7izen Sel\u00e7uk, meslekta\u015flar\u0131n\u0131n bu alandaki her t\u00fcrl\u00fc ihtiya\u00e7lar\u0131na destek olma s\u00f6z\u00fc verdi. Sel\u00e7uk, \"D\u00fcnyada \u00f6\u011fretmen e\u011fitimi konusunda en b\u00fcy\u00fck yat\u0131r\u0131m\u0131 yapan \u00fclkelerden biriyiz. \u0130htiyac\u0131n\u0131z olan her konuda destek sa\u011flar\u0131z.\" ifadesini kulland\u0131.\n\nBu arada zaman zaman renkli anlar\u0131n da ya\u015fand\u0131\u011f\u0131 g\u00f6r\u00fc\u015fmede, \u0130nci Y\u0131lmaz \u015eim\u015fek'in o\u011flu 23 Nisan i\u00e7in yazd\u0131\u011f\u0131 \u015fiiri okurken, H\u00fcrkan \u00c7elik ise annesinin gitar\u0131yla e\u015flik etti\u011fi \"Hayat Sevince G\u00fczel\" \u015fark\u0131s\u0131n\u0131 s\u00f6yledi. Elif Aras ise \u00e7ocuklar\u0131yla birlikte Bakan Sel\u00e7uk'un Babalar G\u00fcn\u00fc'n\u00fc kutlad\u0131.\n\nKaynak: Anadolu Ajans\u0131", "keywords": [], "meta_keywords": ["Ziya Sel\u00e7uk", "K\u0131rklareli", "Sel\u00e7uk", "Politika", "K\u0131rklareli"], "tags": [], "authors": [], "publish_date": null, "summary": "", "article_html": "", "meta_description": "Son dakika geli\u015fmesine g\u00f6re Milli E\u011fitim Bakan\u0131 Ziya Sel\u00e7uk, '\u00d6\u011fretmen arkada\u015flar\u0131m uzaktan e\u011fitimi sahiplendiler.", "meta_lang": "tr", "meta_favicon": "https://www.haberler.com/static/images/touch-icon-iphone.png", "meta_data": {"description": "Son dakika geli\u015fmesine g\u00f6re Milli E\u011fitim Bakan\u0131 Ziya Sel\u00e7uk, '\u00d6\u011fretmen arkada\u015flar\u0131m uzaktan e\u011fitimi sahiplendiler.", "keywords": "Ziya Sel\u00e7uk, K\u0131rklareli, Sel\u00e7uk, Politika, K\u0131rklareli", "image": "https://foto.haberler.com/haber/2020/06/05/bakan-selcuk-ziya-ogretmen-ile-egitim-bulusma-13294096_local.jpg", "medium": "news", "dateCreated": "2020-06-05T14:55:08+03:00", "dateUpdated": "2020-06-05T15:14:43+03:00", "msapplication-starturl": "https://www.haberler.com", "article": {"id": 13294096, "author": "Haberler.com", "section": {"identifier": "politika", "type": "Detail Page", "list": "politika"}, "tag": "Ziya Sel\u00e7uk, K\u0131rklareli, Sel\u00e7uk, Politika"}, "og": {"url": "https://www.haberler.com/son-dakika-bakan-selcuk-ziya-ogretmen-ile-egitim-bulusmalari-13294096-haberi/", "site_name": "Haberler.com", "locale": "tr_TR", "type": "article", "title": "Son Dakika | Bakan Sel\u00e7uk, 'Ziya \u00d6\u011fretmen ile E\u011fitim Bulu\u015fmalar\u0131'nda K\u0131rklareli'ndeki meslekta\u015flar\u0131yla bir araya...", "description": "Son dakika geli\u015fmesine g\u00f6re Milli E\u011fitim Bakan\u0131 Ziya Sel\u00e7uk, '\u00d6\u011fretmen arkada\u015flar\u0131m uzaktan e\u011fitimi sahiplendiler.", "image": {"identifier": "https://foto.haberler.com/haber/2020/06/05/bakan-selcuk-ziya-ogretmen-ile-egitim-bulusma-13294096_local.jpg", "secure_url": "https://foto.haberler.com/haber/2020/06/05/bakan-selcuk-ziya-ogretmen-ile-egitim-bulusma-13294096_local.jpg", "width": 1200, "height": 675}}, "fb": {"pages": 130833686950210, "app_id": 1094461860619988}, "twitter": {"url": "https://www.haberler.com/son-dakika-bakan-selcuk-ziya-ogretmen-ile-egitim-bulusmalari-13294096-haberi/", "card": "summary_large_image", "site": "Haberler", "title": "Son Dakika | Bakan Sel\u00e7uk, 'Ziya \u00d6\u011fretmen ile E\u011fitim Bulu\u015fmalar\u0131'nda K\u0131rklareli'ndeki meslekta\u015flar\u0131yla bir araya...", "description": "Son dakika geli\u015fmesine g\u00f6re Milli E\u011fitim Bakan\u0131 Ziya Sel\u00e7uk, '\u00d6\u011fretmen arkada\u015flar\u0131m uzaktan e\u011fitimi sahiplendiler.", "image": "https://foto.haberler.com/haber/2020/06/05/bakan-selcuk-ziya-ogretmen-ile-egitim-bulusma-13294096_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/son-dakika-bakan-selcuk-ziya-ogretmen-ile-egitim-bulusmalari-13294096-haberi/"}