{"source_url": "https://web.archive.org", "url": "https://web.archive.org/web/20200515022818id_/https://www.haberler.com/sehit-gunes-in-naasi-torenle-ugurlandi-13174541-haberi/", "title": "\u015eehit G\u00fcne\u015f'in naa\u015f\u0131 t\u00f6renle u\u011furland\u0131", "top_image": "https://www.haberler.com/static/img/haberler/haberlercom_haberi_640.jpg", "meta_img": "https://www.haberler.com/static/img/haberler/haberlercom_haberi_640.jpg", "images": ["https://web.archive.org/static/img/tasarim/bosluk.gif", "https://www.haberler.com/static/img/haberler/haberlercom_haberi_640.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://foto.haberler.com/haber/2020/04/30/sehit-gunes-in-naasi-torenle-ugurlandi-13174541_o.jpg", "https://www.haberler.com/static/img/tasarim/haberler-logo.svg", "https://www.facebook.com/tr?id=287433439304759&ev=PageView&noscript=1"], "movies": [], "text": "\u015eehit G\u00fcne\u015f'in naa\u015f\u0131 t\u00f6renle u\u011furland\u0131 Tunceli'de Munzur \u00c7ay\u0131'\u0131nda e\u011fitim s\u0131ras\u0131nda botun alabora olmas\u0131 sonucu \u015fehit d\u00fc\u015fen 44 g\u00fcn sonra naa\u015f\u0131 bulunan Uzman \u00c7avu\u015f Y\u0131lmaz G\u00fcne\u015f i\u00e7in t\u00f6ren d\u00fczenlendi.\n\nTunceli'de Munzur \u00c7ay\u0131'\u0131nda e\u011fitim s\u0131ras\u0131nda botun alabora olmas\u0131 sonucu \u015fehit d\u00fc\u015fen 44 g\u00fcn sonra naa\u015f\u0131 bulunan Uzman \u00c7avu\u015f Y\u0131lmaz G\u00fcne\u015f i\u00e7in t\u00f6ren d\u00fczenlendi. T\u00f6rende \u015fehit G\u00fcne\u015f'i e\u015fi \u00fcniforma ile babas\u0131 ise asker selam\u0131yla u\u011furlad\u0131.\n\nOlay, 17 Mart tarihinde meydana gelmi\u015f Ovac\u0131k karayolu Anafatma K\u00f6pr\u00fcs\u00fc mevkisinde Munzur \u00c7ay\u0131'nda meydana gelmi\u015fti. E\u011fitim s\u0131ras\u0131nda i\u00e7inde 4 askeri personelin bulundu\u011fu rafting botu devrilmi\u015f, 3'\u00fc kendi imkanlar\u0131yla k\u0131y\u0131ya \u00e7\u0131km\u0131\u015f, 36 ya\u015f\u0131ndaki Uzman \u00c7avu\u015f Y\u0131lmaz G\u00fcne\u015f ise \u00e7aya d\u00fc\u015ferek kaybolmu\u015ftu. 44 g\u00fcn s\u00fcren arama sonras\u0131nda d\u00fcn \u015fehit G\u00fcne\u015f'in naa\u015f\u0131, d\u00fc\u015ft\u00fc\u011f\u00fc yerden 15 kilometre uzakl\u0131kta Uzun\u00e7ay\u0131r Baraj G\u00f6l\u00fc'nde dalg\u0131\u00e7 polisler taraf\u0131ndan bulunmu\u015ftu.\n\nBaba asker selam\u0131yla, e\u015fi \u00fcniformas\u0131yla \u015fehidi u\u011furlad\u0131\n\nBug\u00fcn \u015fehit g\u00fcne\u015f i\u00e7in g\u00f6rev yapt\u0131\u011f\u0131 \u0130l Jandarma Komutanl\u0131\u011f\u0131nda t\u00f6ren d\u00fczenlendi. T\u00f6rene Tunceli Valisi Tuncay Sonel, Jandarma B\u00f6lge Komutan\u0131 Tu\u011fgeneral Turgay Aras, Cumhuriyet Ba\u015fsavc\u0131s\u0131 Mustafa Atba\u015f, Munzur \u00dcniversitesi Rekt\u00f6r\u00fc Prof. Dr. Ubeyde \u0130pek, \u015eehit Uzman \u00c7avu\u015f G\u00fcne\u015f'in babas\u0131 Emin, annesi Aysel, e\u015fi G\u00fclnur Ortak\u00e7\u0131 G\u00fcne\u015f, yak\u0131nlar\u0131, kurum amirleri ve askeri erkan kat\u0131ld\u0131. \u015eehit G\u00fcne\u015f'in \u00f6z ge\u00e7mi\u015finin okunmas\u0131n\u0131n ard\u0131ndan \u0130l M\u00fcft\u00fcs\u00fc A\u015f\u0131r Durgun taraf\u0131ndan dua edildi. T\u00f6rende kocas\u0131n\u0131n \u00fcniformas\u0131ndan giyen G\u00fclnur Ortak\u00e7\u0131 G\u00fcne\u015f ile annesi Aysel G\u00fcne\u015f g\u00f6zya\u015flar\u0131na hakim olamazken, baba Emin G\u00fcne\u015f ise o\u011flunu asker selam\u0131yla u\u011furlad\u0131.Baba G\u00fcne\u015f ayr\u0131ca cenaze t\u00f6reninin bitiminde arama \u00e7al\u0131\u015fmalar\u0131nda yer alan ekiplere te\u015fekk\u00fcr ederek helallik istedi.\n\nDaha sonra \u015fehidin naa\u015f\u0131 askeri helikopterle Elaz\u0131\u011f'a, oradan da u\u00e7akla Ankara'ya g\u00f6nderilece\u011fi bildirildi. \u015eehidin G\u00fcne\u015f i\u00e7in bug\u00fcn Ankara'da da t\u00f6ren d\u00fczenlenece\u011fi belirtildi.\n\n\u015eehit G\u00fcne\u015f'in 15 Temmuz'da FET\u00d6'n\u00fcn hain darbe giri\u015fiminde yaraland\u0131\u011f\u0131, 24 Ocak'ta Elaz\u0131\u011f'da meydana gelen depremde de 16 ki\u015finin kurtar\u0131lmas\u0131nda g\u00f6rev ald\u0131\u011f\u0131 \u00f6\u011frenilmi\u015fti. - TUNCEL\u0130\n\nKaynak: \u0130HA", "keywords": [], "meta_keywords": ["Y\u0131lmaz G\u00fcne\u015f", "Munzur \u00c7ay\u0131", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Tunceli'de Munzur \u00c7ay\u0131'\u0131nda e\u011fitim s\u0131ras\u0131nda botun alabora olmas\u0131 sonucu \u015fehit d\u00fc\u015fen 44 g\u00fcn sonra naa\u015f\u0131 bulunan Uzman \u00c7avu\u015f Y\u0131lmaz G\u00fcne\u015f i\u00e7in t\u00f6ren d\u00fczenlendi.", "meta_lang": "tr", "meta_favicon": "/touch-icon-iphone.png", "meta_data": {"description": "Tunceli'de Munzur \u00c7ay\u0131'\u0131nda e\u011fitim s\u0131ras\u0131nda botun alabora olmas\u0131 sonucu \u015fehit d\u00fc\u015fen 44 g\u00fcn sonra naa\u015f\u0131 bulunan Uzman \u00c7avu\u015f Y\u0131lmaz G\u00fcne\u015f i\u00e7in t\u00f6ren d\u00fczenlendi.", "keywords": "Y\u0131lmaz G\u00fcne\u015f, Munzur \u00c7ay\u0131, G\u00fcncel, Haber", "image": "https://www.haberler.com/static/img/haberler/haberlercom_haberi_640.jpg", "medium": "news", "dateCreated": "2020-04-30T09:43:31+03:00", "dateUpdated": "2020-04-30T09:44:35+03:00", "msapplication-starturl": "https://www.haberler.com", "article": {"id": 13174541, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Y\u0131lmaz G\u00fcne\u015f, Munzur \u00c7ay\u0131, G\u00fcncel"}, "og": {"url": "https://www.haberler.com/sehit-gunes-in-naasi-torenle-ugurlandi-13174541-haberi/", "site_name": "Haberler.com", "locale": "tr_TR", "type": "article", "title": "\u015eehit G\u00fcne\u015f'in naa\u015f\u0131 t\u00f6renle u\u011furland\u0131", "description": "Tunceli'de Munzur \u00c7ay\u0131'\u0131nda e\u011fitim s\u0131ras\u0131nda botun alabora olmas\u0131 sonucu \u015fehit d\u00fc\u015fen 44 g\u00fcn sonra naa\u015f\u0131 bulunan Uzman \u00c7avu\u015f Y\u0131lmaz G\u00fcne\u015f i\u00e7in t\u00f6ren d\u00fczenlendi.", "image": {"identifier": "https://www.haberler.com/static/img/haberler/haberlercom_haberi_640.jpg", "secure_url": "https://www.haberler.com/static/img/haberler/haberlercom_haberi_640.jpg", "width": 1200, "height": 799}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/sehit-gunes-in-naasi-torenle-ugurlandi-13174541-haberi/", "card": "summary_large_image", "site": "Haberler", "title": "\u015eehit G\u00fcne\u015f'in naa\u015f\u0131 t\u00f6renle u\u011furland\u0131", "description": "Tunceli'de Munzur \u00c7ay\u0131'\u0131nda e\u011fitim s\u0131ras\u0131nda botun alabora olmas\u0131 sonucu \u015fehit d\u00fc\u015fen 44 g\u00fcn sonra naa\u015f\u0131 bulunan Uzman \u00c7avu\u015f Y\u0131lmaz G\u00fcne\u015f i\u00e7in t\u00f6ren d\u00fczenlendi.", "image": "https://www.haberler.com/static/img/haberler/haberlercom_haberi_640.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/sehit-gunes-in-naasi-torenle-ugurlandi-13174541-haberi/"}