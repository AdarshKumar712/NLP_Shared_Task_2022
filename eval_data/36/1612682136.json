{"source_url": "https://www.haberler.com", "url": "https://www.haberler.com/ozel-cocuklarinin-kiyafeti-yerine-2-bin-tl-yi-atti-13245092-haberi/", "title": "Anne, \u00e7ocu\u011funun e\u015fofman\u0131 yerine 2 bin liray\u0131 geri d\u00f6n\u00fc\u015f\u00fcm kutusuna att\u0131", "top_image": "https://foto.haberler.com/haber/2020/05/21/ozel-cocuklarinin-kiyafeti-yerine-2-bin-tl-yi-13245092_o.jpg", "meta_img": "https://foto.haberler.com/haber/2020/05/21/ozel-cocuklarinin-kiyafeti-yerine-2-bin-tl-yi-13245092_o.jpg", "images": ["https://www.haberler.com/static/img/tasarim/bosluk.gif", "https://www.haberler.com/static/img/tasarim/haberler-logo.svg", "https://www.facebook.com/tr?id=287433439304759&ev=PageView&noscript=1", "https://foto.haberler.com/haber/2020/05/21/ozel-cocuklarinin-kiyafeti-yerine-2-bin-tl-yi-13245092_o.jpg", "https://mc.yandex.ru/watch/14231362", "https://www.haberler.com/static/reklam/advertisement.gif?ads=1"], "movies": [], "text": "Anne, \u00e7ocu\u011funun e\u015fofman\u0131 yerine 2 bin liray\u0131 geri d\u00f6n\u00fc\u015f\u00fcm kutusuna att\u0131 Kayseri'de \u00e7ocuklar\u0131n\u0131n eski k\u0131yafetlerini geri d\u00f6n\u00fc\u015f\u00fcm kutusuna atmak isteyen Fatma Etyemez, e\u015fofman\u0131n cebine koydu\u011fu 2 bin lira paray\u0131 da dalg\u0131nl\u0131kla att\u0131. Etyemez, paras\u0131n\u0131 zab\u0131ta ekiplerinin yard\u0131m\u0131 ile geri ald\u0131.\n\nKayseri'nin Melikgazi il\u00e7esinde ya\u015fayan Fatma Etyemez, annesinin evine giderken \u00e7ocuklar\u0131n\u0131n eski e\u015fyalar\u0131n\u0131 da geri d\u00f6n\u00fc\u015f\u00fcm kutusuna atmak istedi.\n\n2 B\u0130N L\u0130RAYI GER\u0130 D\u00d6N\u00dc\u015e\u00dcM KUTUSUNA ATTI\n\nAnnesine vermek i\u00e7in yan\u0131na 2 bin TL alan kad\u0131n, paralar\u0131 o\u011flunun e\u015fofman\u0131n\u0131n i\u00e7ine koydu\u011funu unutarak, geri d\u00f6n\u00fc\u015f\u00fcm kutusuna att\u0131. Eve gittikten sonra durumu fark eden kad\u0131n ve e\u015finin belediyeye haber vermesiyle, geri d\u00f6n\u00fc\u015f\u00fcm kutusunu a\u00e7an zab\u0131ta ekipleri e\u015fyalar\u0131n aras\u0131ndan paralar\u0131 bularak teslim etti.\n\n\"2-3 SAAT SONRA FARK ETT\u0130K\"\n\nParalar\u0131n bulunmas\u0131 i\u00e7in yard\u0131mc\u0131 olan herkese te\u015fekk\u00fcr eden Sinan Etyemez, \"Bug\u00fcn e\u015fim annesine giderken, \u00e7ocuklar\u0131n eski e\u015fyalar\u0131n\u0131 yol \u00fcst\u00fcnde geri d\u00f6n\u00fc\u015f\u00fcme atmak istemi\u015f. O s\u0131rada da oru\u00e7 olmas\u0131n\u0131n da etkisiyle paray\u0131 da \u00e7ocu\u011fun e\u015fofman\u0131na koymu\u015f. E\u015fofmanla beraber 2 bin lira paran\u0131n da hepsini geri d\u00f6n\u00fc\u015f\u00fcm kutusuna atm\u0131\u015f. Daha \u00f6nce fark etmedi, sonradan akl\u0131na gelmi\u015f. 2-3 saat sonra fark ettik. Daha sonra da belediyeyi arayarak durumu bildirdik. Sa\u011f olsun zab\u0131ta ekiplerimiz geldiler ve yar\u0131m saat i\u00e7erisinde hemen kutuyu a\u00e7t\u0131lar param\u0131z\u0131 da ald\u0131k. Gerekeni herkes yapt\u0131. Yard\u0131mc\u0131 olan herkese te\u015fekk\u00fcr ederiz\" dedi.\n\nKaynak: \u0130HA", "keywords": [], "meta_keywords": ["Kayseri", "Zab\u0131ta", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Kayseri'de \u00e7ocuklar\u0131n\u0131n eski k\u0131yafetlerini geri d\u00f6n\u00fc\u015f\u00fcm kutusuna atmak isteyen Fatma Etyemez, e\u015fofman\u0131n cebine koydu\u011fu 2 bin lira paray\u0131 da dalg\u0131nl\u0131kla att\u0131. Etyemez, paras\u0131n\u0131 zab\u0131ta ekiplerinin yard\u0131m\u0131 ile geri ald\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Kayseri'de \u00e7ocuklar\u0131n\u0131n eski k\u0131yafetlerini geri d\u00f6n\u00fc\u015f\u00fcm kutusuna atmak isteyen Fatma Etyemez, e\u015fofman\u0131n cebine koydu\u011fu 2 bin lira paray\u0131 da dalg\u0131nl\u0131kla att\u0131. Etyemez, paras\u0131n\u0131 zab\u0131ta ekiplerinin yard\u0131m\u0131 ile geri ald\u0131.", "keywords": "Kayseri, Zab\u0131ta, G\u00fcncel, Haber", "image": "https://foto.haberler.com/haber/2020/05/21/ozel-cocuklarinin-kiyafeti-yerine-2-bin-tl-yi-13245092_o.jpg", "medium": "news", "dateCreated": "2020-05-21T11:41:32+03:00", "dateUpdated": "2020-05-21T13:43:25+03:00", "msapplication-starturl": "https://www.haberler.com", "article": {"id": 13245092, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Kayseri, Zab\u0131ta, G\u00fcncel"}, "og": {"url": "https://www.haberler.com/ozel-cocuklarinin-kiyafeti-yerine-2-bin-tl-yi-atti-13245092-haberi/", "site_name": "Haberler.com", "locale": "tr_TR", "type": "article", "title": "Anne, \u00e7ocu\u011funun e\u015fofman\u0131 yerine 2 bin liray\u0131 geri d\u00f6n\u00fc\u015f\u00fcm kutusuna att\u0131", "description": "Kayseri'de \u00e7ocuklar\u0131n\u0131n eski k\u0131yafetlerini geri d\u00f6n\u00fc\u015f\u00fcm kutusuna atmak isteyen Fatma Etyemez, e\u015fofman\u0131n cebine koydu\u011fu 2 bin lira paray\u0131 da dalg\u0131nl\u0131kla att\u0131. Etyemez, paras\u0131n\u0131 zab\u0131ta ekiplerinin yard\u0131m\u0131 ile geri ald\u0131.", "image": {"identifier": "https://foto.haberler.com/haber/2020/05/21/ozel-cocuklarinin-kiyafeti-yerine-2-bin-tl-yi-13245092_o.jpg", "secure_url": "https://foto.haberler.com/haber/2020/05/21/ozel-cocuklarinin-kiyafeti-yerine-2-bin-tl-yi-13245092_o.jpg", "width": 1200, "height": 900}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/ozel-cocuklarinin-kiyafeti-yerine-2-bin-tl-yi-atti-13245092-haberi/", "card": "summary_large_image", "site": "Haberler", "title": "Anne, \u00e7ocu\u011funun e\u015fofman\u0131 yerine 2 bin liray\u0131 geri d\u00f6n\u00fc\u015f\u00fcm kutusuna att\u0131", "description": "Kayseri'de \u00e7ocuklar\u0131n\u0131n eski k\u0131yafetlerini geri d\u00f6n\u00fc\u015f\u00fcm kutusuna atmak isteyen Fatma Etyemez, e\u015fofman\u0131n cebine koydu\u011fu 2 bin lira paray\u0131 da dalg\u0131nl\u0131kla att\u0131. Etyemez, paras\u0131n\u0131 zab\u0131ta ekiplerinin yard\u0131m\u0131 ile geri ald\u0131.", "image": "https://foto.haberler.com/haber/2020/05/21/ozel-cocuklarinin-kiyafeti-yerine-2-bin-tl-yi-13245092_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/ozel-cocuklarinin-kiyafeti-yerine-2-bin-tl-yi-atti-13245092-haberi/"}