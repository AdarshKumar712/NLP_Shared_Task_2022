{"source_url": "https://it.sputniknews.com", "url": "https://it.sputniknews.com/mondo/202001188533790-francia-bombe-molotov-sulla-brasserie-dove-macron-festeggio-la-vittoria-del-2017/", "title": "Francia, bombe molotov sulla brasserie dove Macron festeggi\u00f2 la vittoria del 2017", "top_image": "https://cdnit2.img.sputniknews.com/images/853/36/8533631.jpg", "meta_img": "https://cdnit2.img.sputniknews.com/images/853/36/8533631.jpg", "images": ["https://cdnit1.img.sputniknews.com/i/avatar-default.png", "https://it.sputniknews.com/services/captcha/", "https://cdnit2.img.sputniknews.com/images/853/36/8533627.jpg", "https://mc.yandex.ru/watch/28684056", "https://mc.yandex.ru/watch/26863203", "http://b.scorecardresearch.com/p?c1=2&c2=15352215&cv=2.0&cj=1", "https://it.sputniknews.com/services/counter/?project=&obj_id=8533790&obj_type=article&action_type=&ts=1579374472", "https://cdnit2.img.sputniknews.com/images/853/36/8533631.jpg", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E"], "movies": [], "text": "Gli inquirenti sono al lavoro per individuare gli autori del gesto, ma intanto si fa largo l'ipotesi che il vero bersaglio fosse il presidente francese.\n\nLa brasserie parigina La Rotonde, dove Emmanuel Macron aveva festeggiato la sua vittoria al primo turno delle elezioni presidenziali 2017, \u00e8 stata bersagliata da un lancio di bombe molotov.\n\nSituata nel pieno cuore di Montparnasse, nel sesto arrondissement di Parigi, la brasserie \u00e8 stata data alle fiamme nella notte tra venerd\u00ec e sabato.\n\nL'incendio, secondo le ricostruzioni, sarebbe scoppiato intorno alle 04:30 con i gestori del noto locale che sarebbero invece stati avvertiti circa mezzora dopo.\n\nGli autori di questo atto di vandalismo hanno inoltre sfondato i vetri delle finestre, accanendosi contro tavoli, sedie e altri pezzi di arredamento sui quali \u00e8 stato appiccato il fuoco.\n\nLe immagini della devastazione provocata sono state riprese dalle telecamere di BFM TV, che ha pubblicato un servizio su Twitter.\n\nLe restaurant \"la Rotonde\" \u00e0 Paris victime d'un incendie la nuit derni\u00e8re, l'origine du sinistre n'est pas encore connue pic.twitter.com/vbMmuNjzOT \u2014 BFMTV (@BFMTV) 18 \u044f\u043d\u0432\u0430\u0440\u044f 2020 \u0433.\n\nUna ritorsione dei gilet gialli?\n\nUna volta domate le fiamme, gli inquirenti hanno eseguito un'ispezione del locale, rinvenendo sul posto \"un gilet giallo\", come rivelato a BFM TV da uno dei proprietari.\n\nAttualmente i responsabili sono ancora ignoti alle forze dell'ordine, che privilegiano la pista criminale e che nelle prossime ore saranno al lavoro per assicurarli alla giustizia\n\nRabbia contro Macron\n\nSebbene non sia pervenuta alcuna rivendicazione ufficiale, appare chiaro che il gesto compiuto debba essere considerato principalmente nel suo valore simbolico come un attacco diretto all'attuale presidente, Emmanuel Macron, sotto accusa da parte dei cittadini francesi per il tanto criticato piano di riforma strutturale del sistema pensionistico del Paese che sta letteralmente mandando in tilt la Francia, travolta da continue proteste.\n\nProprio ieri sera lo stesso Macron \u00e8 stato vittima di un tentativo di aggressione da parte di alcuni manifestanti mentre stava assistendo ad uno spettacolo teatrale in compagnia della moglie Brigitte nel nord di Parigi.", "keywords": [], "meta_keywords": ["macron", "attentato macron", "pensioni francia", "gilet gialli", "riforma pensioni francese"], "tags": [], "authors": [], "publish_date": null, "summary": "", "article_html": "", "meta_description": "Gli inquirenti sono al lavoro per individuare gli autori del gesto, ma intanto si fa largo l'ipotesi che il vero bersaglio fosse il presidente francese.", "meta_lang": "it", "meta_favicon": "/i/sputnik.png", "meta_data": {"description": "Gli inquirenti sono al lavoro per individuare gli autori del gesto, ma intanto si fa largo l'ipotesi che il vero bersaglio fosse il presidente francese.", "keywords": "macron, attentato macron, pensioni francia, gilet gialli, riforma pensioni francese", "news_keywords": "macron, attentato macron, pensioni francia, gilet gialli, riforma pensioni francese", "robots": "all", "format-detection": "telephone=no", "analytics": {"site_domain": "it.sputniknews.com", "article_id": 8533790, "p_ts": 1579362120, "rubric": "mondo"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://it.sputniknews.com/mondo/202001188533790-francia-bombe-molotov-sulla-brasserie-dove-macron-festeggio-la-vittoria-del-2017/", "title": "Francia, bombe molotov sulla brasserie dove Macron festeggi\u00f2 la vittoria del 2017", "description": "Gli inquirenti sono al lavoro per individuare gli autori del gesto, ma intanto si fa largo l'ipotesi che il vero bersaglio fosse il presidente francese.", "image": "https://it.sputniknews.com/sharing_snippet/8533790.png?1579362120"}, "fb": {"app_id": 1409863732677638, "pages": 324666424252827}, "apple-itunes-app": "app-id=969452947, app-argument=com.sputniknews://article?issuer_id=38&issuer_article_id=8533790", "google-play-app": "app-id=com.sputniknews.sputnik", "og": {"title": "Francia, bombe molotov sulla brasserie dove Macron festeggi\u00f2 la vittoria del 2017", "url": "https://it.sputniknews.com/mondo/202001188533790-francia-bombe-molotov-sulla-brasserie-dove-macron-festeggio-la-vittoria-del-2017/", "type": "website", "description": "Gli inquirenti sono al lavoro per individuare gli autori del gesto, ma intanto si fa largo l'ipotesi che il vero bersaglio fosse il presidente francese.", "image": {"identifier": "https://cdnit2.img.sputniknews.com/images/853/36/8533631.jpg", "width": 700, "height": 440}}, "lastmod": "2020-01-18T14:09:03Z", "pubdate": "2020-01-18T16:42:00Z", "url_type": "usual"}, "canonical_link": "https://it.sputniknews.com/mondo/202001188533790-francia-bombe-molotov-sulla-brasserie-dove-macron-festeggio-la-vittoria-del-2017/"}