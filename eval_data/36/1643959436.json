{"source_url": "https://web.archive.org", "url": "https://web.archive.org/web/20210327003359id_/https://www.fronda.pl/a/amerykanscy-zolnierze-z-niemiec-beda-przeniesieni-do-polski,146291.html", "title": "Ameryka\u0144scy \u017co\u0142nierze z Niemiec b\u0119d\u0105 przeniesieni do Polski", "top_image": "https://www.fronda.pl/site_media/media/uploads/article/dudatrump-flickr-cc0-thewhitehouse.jpg", "meta_img": "https://www.fronda.pl/site_media/media/uploads/article/dudatrump-flickr-cc0-thewhitehouse.jpg", "images": ["https://www.fronda.pl/site_media/media/uploads/article/.thumbnails/164939891_140031611371180_5960859551687193792_n-250x140.jpg", "https://www.fronda.pl/site_media/media/uploads/article/.thumbnails/yhsdvfsdhgf78sdfgsd78fsd78fgsdfsd-250x140.jpg", "https://www.fronda.pl/site_media/media/uploads/article/.thumbnails/ujbfsdygf78d8fgsd6fgsd67fg67sdgf76sdfs-250x140.jpg", "https://www.fronda.pl/site_media/media/uploads/article/.thumbnails/saydgasgf6sd7fgsdfdsf-250x140.jpg", "https://www.fronda.pl/site_media/media/uploads/article/.thumbnails/legutko_yt_gazeta_polska_vd-250x140.jpg", "https://www.fronda.pl/site_media/media/uploads/article/.thumbnails/uyfgvseyfg68sdfgsd8fg8sdfsdfsd-250x140.jpg", "https://www.fronda.pl/site_media/media/uploads/article/.thumbnails/dvsahdvsavdsf8y6dasdtsadsadas-250x140.jpg", "https://www.fronda.pl/site_media/media/uploads/article/.thumbnails/adamowicz-porp-flickr-ccbysa20-250x140.jpg", "https://web.archive.org/assets/fort24-logo50px-circle.png", "https://www.fronda.pl/site_media/media/uploads/article/.thumbnails/dgfdyisfg6sdf7sdyfg67dsfsdf-250x140.jpg", "https://www.fronda.pl/site_media/media//uploads/avatar/a1b0d90d839402261b4ee48b17b07e79.jpg", "https://www.fronda.pl/site_media/media//uploads/avatar/default.png", "https://www.fronda.pl/site_media/media/uploads/article/.thumbnails/gklfpsksbkdfblpdfb-250x140.jpg", "https://www.fronda.pl/site_media/media/uploads/article/.thumbnails/2abpgadecki-yt-episkopat-250x140.jpg", "https://www.fronda.pl/site_media/media/uploads/article/.thumbnails/sdasfdgfdgfdgdjfhgdfd8gdf-250x140.jpg", "https://www.fronda.pl/site_media/media/uploads/article/.thumbnails/wef9wefuwjekfbwebfkwef-250x140.jpg", "https://www.fronda.pl/site_media/media/uploads/article/.thumbnails/niedzielski-tvpinfo-250x140.jpg", "https://www.fronda.pl/site_media/media/uploads/article/.thumbnails/abpgadecki-episkopatnews-foto_karol_porwich-cc_by-nc-sa_2.0-250x140.jpg", "https://www.fronda.pl/site_media/media/uploads/article/.thumbnails/dfdsfhfhghfg-250x140.jpg", "https://web.archive.org/assets/hwc-logo-h50px.png", "https://www.fronda.pl/site_media/media/uploads/article/.thumbnails/dudatrump-flickr-cc0-thewhitehouse-735x363.jpg", "https://www.fronda.pl/site_media/media/uploads/article/.thumbnails/dfhbsdyfgds78fsdfsd-250x140.jpg", "https://www.fronda.pl/site_media/media/uploads/article/.thumbnails/wef89wefwebfkjwbefwkjefwkef-250x140.jpg", "https://www.fronda.pl/site_media/media/uploads/article/.thumbnails/ekstremalna_droga_krzyzowa-250x140.jpg", "https://www.fronda.pl/site_media/media/uploads/article/.thumbnails/maryja-mostafa_meraji-pixabay-250x140.jpg", "https://www.fronda.pl/site_media/media/uploads/article/.thumbnails/karetka-dawid_skalec-wiki-cc40-250x140.jpg", "https://pixel.quantserve.com/pixel/p-JsFw7fdpQ46q7.gif", "https://www.fronda.pl/site_media/media/uploads/article/.thumbnails/hdgfdsfydgfd67f67sdfdsfsd-250x140.jpg", "https://www.fronda.pl/site_media/media/uploads/article/.thumbnails/we9f8wuefjwbefbwekjfwkefwef-250x140.jpg", "https://www.fronda.pl/site_media/media/uploads/article/.thumbnails/tuleya-ralf_lotys_%28sicherlich%29-wiki-ccby40-250x140.jpg", "https://web.archive.org/assets/hollandhouse-logo50px-circle.png", "https://www.fronda.pl/site_media/media/uploads/avatar/.thumbnails/Kwadrat-48x48.jpg", "https://www.fronda.pl/site_media/media/uploads/article/.thumbnails/merkel-european_peoples_party-flickr-ccby20-250x140.jpg", "https://www.fronda.pl/site_media/media/uploads/article/.thumbnails/wef89weofjwebfbwekfjwef-250x140.jpg", "https://www.fronda.pl/site_media/media/uploads/article/.thumbnails/kami%C5%84ski_mariusz-250x140.jpg", "https://www.fronda.pl/site_media/media/uploads/article/.thumbnails/fogielsfasgaggaag-250x140.jpg", "https://www.fronda.pl/site_media/media/uploads/avatar/.thumbnails/default-50x50.png", "https://www.fronda.pl/site_media/media/uploads/article/.thumbnails/qugsadgadsadadasda999999-250x140.jpg", "https://web.archive.org/assets/logo.png", "https://www.fronda.pl/site_media/media/uploads/article/.thumbnails/sputknik_putin_puszcza_oko_wikipedia_cc_3.0_mos.ru_wikipedia_cc_4.0-250x140.jpg", "https://www.fronda.pl/site_media/media/uploads/article/.thumbnails/bielan-yt-250x140.jpg", "https://www.fronda.pl/site_media/media/uploads/article/.thumbnails/michaldworczyk-yt-kancelariapremiera-250x140.jpg", "https://www.fronda.pl/site_media/media/uploads/article/.thumbnails/angelika_borys_fot_grzegorz_kornijow_cc_by_25_via_wiki-250x140.jpg", "https://www.fronda.pl/site_media/media/uploads/article/.thumbnails/jdfgdsfgsd67fd67dsfsds67fs6-250x140.jpg", "https://www.fronda.pl/site_media/media/uploads/article/.thumbnails/djhfuidgs7f8dsfgdfdfsd-250x140.jpg", "https://www.fronda.pl/site_media/media/uploads/article/.thumbnails/watykan-pixabay-cc0-250x140.jpg", "https://www.fronda.pl/site_media/media/uploads/article/.thumbnails/trzaskowski-yt-presswarszawa-250x140.jpg", "https://www.fronda.pl/site_media/media/uploads/article/.thumbnails/hvhgvuyfvyf88f7g78v68f68f78-250x140.jpg", "https://web.archive.org/assets/aniol.jpg", "https://www.fronda.pl/site_media/media/uploads/article/.thumbnails/prezydent_duda_fb_kprp-250x140.jpg", "https://www.fronda.pl/site_media/media/uploads/article/.thumbnails/grodzki_yt_senat_rp-250x140.jpg", "https://www.fronda.pl/site_media/media/uploads/article/.thumbnails/wef89wefwejbfjwebfkjwef-250x140.jpg", "https://www.fronda.pl/site_media/media/uploads/article/.thumbnails/rostworowski_osb_290i-250x140.jpg", "https://www.fronda.pl/site_media/media/uploads/article/.thumbnails/szczepionka_covid_koronawirus_pixabay_2-250x140.jpg", "https://www.fronda.pl/site_media/media/uploads/article/.thumbnails/milewski-rmffm-250x140.jpg", "https://www.fronda.pl/site_media/media/uploads/article/.thumbnails/uygfygsd68fgsd8fgsd78fsd-250x140.jpg", "https://www.fronda.pl/site_media/media/uploads/article/.thumbnails/strazmiejska-raf24%7Ecommonswiki-wiki-cc40-250x140.jpg", "https://www.fronda.pl/site_media/media//uploads/avatar/.thumbnails/ALEK_FOTO_BUTLER-50x50.jpg", "https://www.fronda.pl/site_media/media/uploads/article/.thumbnails/wefw89fweufibwejfwbefkwef-250x140.jpg", "https://www.fronda.pl/site_media/media/uploads/article/dudatrump-flickr-cc0-thewhitehouse.jpg", "https://www.fronda.pl/site_media/media/uploads/article/.thumbnails/wefh89wefiwekbfkwjebfkjwefkwef-250x140.jpg", "https://www.fronda.pl/site_media/media/uploads/article/.thumbnails/dec-yttt-250x140.jpg", "https://www.fronda.pl/site_media/media/uploads/article/.thumbnails/pilnefronda-250x140.jpg", "https://www.fronda.pl/site_media/media/uploads/article/.thumbnails/wirus-epidemia-pixabay-geralt-250x140.jpg", "https://www.fronda.pl/site_media/media/uploads/article/.thumbnails/kraska-yt-rep-250x140.jpg", "https://web.archive.org/assets/holender-logo-h56px.png"], "movies": [], "text": "Po spotkaniu z Andrzejem Dud\u0105, prezydent USA Donald Trump stwierdzi\u0142, \u017ce do Polski najpewniej zostan\u0105 przeniesieni ameryka\u0144scy \u017co\u0142nierze z Niemiec. Prezydent Andrzej Duda zadeklarowa\u0142, \u017ce jest na to got\u00f3w.\n\nW czasie konferencji prasowej po spotkaniu Andrzeja Dudy z Donaldem Trumpem prezydent\u00f3w zapytano, czy ameryka\u0144skie wojska zostan\u0105 wys\u0142ane z Niemiec do Polski:\n\n-\u201eNa samym pocz\u0105tku chc\u0119 zaznaczy\u0107, \u017ce Polska jest jednym z niewielu kraj\u00f3w, kt\u00f3re spe\u0142niaj\u0105 obietnice w ramach sojuszu p\u00f3\u0142nocnoatlantyckiego\u201d \u2013 rozpocz\u0105\u0142 swoj\u0105 odpowied\u017a Donald Trump.\n\n-\u201eNajprawdopodobniej przeniesiemy wojska z Niemiec do Polski. Niemcy p\u0142ac\u0105 zar\u00f3wno u\u0142amek tego, co powinni p\u0142aci\u0107. To ogromny zaw\u00f3d, dlatego zmniejszymy ten kontyngent w Niemczech. Niekt\u00f3rzy wr\u00f3c\u0105 do USA, niekt\u00f3rzy do innych kraj\u00f3w, a Polska b\u0119dzie jednym z kraj\u00f3w do kt\u00f3rych \u017co\u0142nierze trafi\u0105\u201d \u2013 zadeklarowa\u0142 prezydent USA.\n\nZ kolei prezydent Polski Andrzej Duda zapewni\u0142, \u017ce na Polska jest gotowa na przyj\u0119cia wojsk Stan\u00f3w Zjednoczonych:\n\n-\u201eNie mia\u0142bym \u015bmia\u0142o\u015bci powiedzie\u0107 prezydentowi USA, gdzie ma wys\u0142a\u0107 swoich \u017co\u0142nierzy, to decyzja niezwykle odpowiedzialna. Zwr\u00f3ci\u0142em si\u0119 do pana prezydenta \u017ceby z Europy si\u0142 ameryka\u0144skich nie wycofywa\u0142, bo bezpiecze\u0144stwo Europy jest dla mnie bardzo wa\u017cne. Czy jestem got\u00f3w, aby Polska przyj\u0119\u0142a wi\u0119cej ameryka\u0144skich \u017co\u0142nierzy? Tak jestem got\u00f3w \u201d.\n\nAndrzej Duda wskaza\u0142 na niebezpiecze\u0144stwo ze strony Rosji:\n\n-\u201eRosja napad\u0142a na Ukrain\u0119, wcze\u015bniej napad\u0142a na Gruzj\u0119. 2014 rok to by\u0142 rok wielkich obaw\u201d \u2013 przypomina\u0142.\n\n-\u201eObecno\u015b\u0107 sojusznicza jest dla nas niezwykle istotna\u201d \u2013 stwierdzi\u0142.\n\nkak/niezale\u017cna.pl", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Po spotkaniu z Andrzejem Dud\u0105, prezydent USA Donald Trump stwierdzi\u0142, \u017ce do Polski najpewniej zostan\u0105 przeniesieni ameryka\u0144scy \u017co\u0142nierze z Niemiec. Prezydent Andrzej Duda zadeklarowa\u0142, \u017ce jest na to got\u00f3w.\nW czasie konferencji prasowej po spotkaniu A", "meta_lang": "pl", "meta_favicon": "favicon.ico", "meta_data": {"viewport": "width=device-width, initial-scale=1", "theme-color": "#ff6600", "description": "Po spotkaniu z Andrzejem Dud\u0105, prezydent USA Donald Trump stwierdzi\u0142, \u017ce do Polski najpewniej zostan\u0105 przeniesieni ameryka\u0144scy \u017co\u0142nierze z Niemiec. Prezydent Andrzej Duda zadeklarowa\u0142, \u017ce jest na to got\u00f3w.\nW czasie konferencji prasowej po spotkaniu A", "google-site-verification": "4PIZHjXtOQS7ByUYSxkS6cVPdP9WKqX0JLXNLXsLP38", "og": {"title": "Ameryka\u0144scy \u017co\u0142nierze z Niemiec b\u0119d\u0105 przeniesieni do Polski", "description": "Po spotkaniu z Andrzejem Dud\u0105, prezydent USA Donald Trump stwierdzi\u0142, \u017ce do Polski najpewniej zostan\u0105 przeniesieni ameryka\u0144scy \u017co\u0142nierze z Niemiec. Prezydent Andrzej Duda zadeklarowa\u0142, \u017ce jest na to got\u00f3w.\nW czasie konferencji prasowej po spotkaniu A", "url": "https://www.fronda.pl/a/amerykanscy-zolnierze-z-niemiec-beda-przeniesieni-do-polski,146291.html", "image": {"identifier": "https://www.fronda.pl/site_media/media/uploads/article/dudatrump-flickr-cc0-thewhitehouse.jpg", "width": 735, "height": 363}, "type": "article"}, "fb": {"app_id": 128886260612021}}, "canonical_link": "https://www.fronda.pl/a/amerykanscy-zolnierze-z-niemiec-beda-przeniesieni-do-polski,146291.html"}