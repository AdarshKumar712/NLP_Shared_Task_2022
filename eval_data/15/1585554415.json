{"source_url": "https://web.archive.org", "url": "https://web.archive.org/web/20200502030124id_/https://www.haberler.com/doktorlar-ek-odemelerini-sekreter-ve-temizlik-13148944-haberi/", "title": "Doktorlar, ek \u00f6demelerini sekreter ve temizlik g\u00f6revlileriyle payla\u015ft\u0131", "top_image": "https://www.haberler.com/static/img/haberler/haberlercom_haberi_640.jpg", "meta_img": "https://www.haberler.com/static/img/haberler/haberlercom_haberi_640.jpg", "images": ["https://web.archive.org/static/img/tasarim/bosluk.gif", "https://www.haberler.com/static/img/haberler/haberlercom_haberi_640.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg"], "movies": [], "text": "Doktorlar, ek \u00f6demelerini sekreter ve temizlik g\u00f6revlileriyle payla\u015ft\u0131\n\nD\u00dcZCE Atat\u00fcrk Devlet Hastanesi pandemi poliklini\u011finde \u00e7al\u0131\u015fan doktorlar, hak ettikleri ek \u00f6demeleri, ek \u00f6deme alamayan, ayn\u0131 serviste \u00e7al\u0131\u015fan sekreter ve temizlik g\u00f6revlileri ile payla\u015ft\u0131.\n\nD\u00dcZCE Atat\u00fcrk Devlet Hastanesi pandemi poliklini\u011finde \u00e7al\u0131\u015fan doktorlar, hak ettikleri ek \u00f6demeleri, ek \u00f6deme alamayan, ayn\u0131 serviste \u00e7al\u0131\u015fan sekreter ve temizlik g\u00f6revlileri ile payla\u015ft\u0131.\n\nD\u00fczce Atat\u00fcrk Devlet Hastanesi pandemi poliklini\u011finde \u00e7al\u0131\u015fan doktorlar, ald\u0131klar\u0131 ek \u00f6demeleri ayn\u0131 serviste g\u00f6rev yapan sekreter ve temizlik g\u00f6revlileri ile payla\u015ft\u0131. Doktorlar, ek \u00f6deme alamayan di\u011fer sa\u011fl\u0131k \u00e7al\u0131\u015fanlar\u0131n\u0131n banka hesap numaralar\u0131n\u0131 tek tek alarak, elde ettikleri gelirin yar\u0131s\u0131n\u0131 bu hesaplara yat\u0131rd\u0131. Konuyla ilgili olarak bilgiler veren D\u00fczce Atat\u00fcrk Devlet Hastanesi Ba\u015fhekimi Dr. Volkan Temi, \"Bu s\u00fcre\u00e7te hekim arkada\u015flar\u0131m\u0131z sa\u011fl\u0131k \u00e7al\u0131\u015fanlar\u0131n\u0131n yanlar\u0131nda olduklar\u0131n\u0131 g\u00f6stermek amac\u0131yla hem motivasyon hem destek ama\u00e7l\u0131 ald\u0131klar\u0131 ek \u00f6demeleri ek \u00f6deme almayan sa\u011fl\u0131k \u00e7al\u0131\u015fanlar\u0131m\u0131zla payla\u015ft\u0131lar. Sekreter ve temizlik alan\u0131nda \u00e7al\u0131\u015fan arkada\u015flar\u0131m\u0131zla payla\u015ft\u0131lar. Onlar\u0131n motivasyonu ve yanlar\u0131nda oldu\u011fumuzun g\u00f6stergesidir\" dedi.\n\nPandemi servisinde g\u00f6rev yapan Dr. H\u00fcmeyra Bayram Ak\u00e7a ise \"Pandemideki birlik ve beraberli\u011fimizi g\u00f6stermek i\u00e7in b\u00f6yle bir organizasyon yap\u0131ld\u0131. Hekim arkada\u015flar\u0131m\u0131za te\u015fekk\u00fcr ediyoruz. Nisan, may\u0131s ve haziran aylar\u0131nda Sa\u011fl\u0131k Bakanl\u0131\u011f\u0131'm\u0131z hekim arkada\u015flar\u0131m\u0131za y\u00fczde 100'den s\u00f6z verdi\u011fi ek \u00f6deme uygulamas\u0131n\u0131 yapt\u0131. Ama bu d\u00f6nemde baz\u0131 sa\u011fl\u0131k \u00e7al\u0131\u015fanlar\u0131 bu ek \u00f6demeden faydalanamad\u0131lar. Hekim arkada\u015flar\u0131m\u0131zda arkada\u015flar\u0131n motivasyonu, birlik ve beraberli\u011fin devam\u0131 i\u00e7in b\u00f6yle bir uygulama yapmay\u0131 d\u00fc\u015f\u00fcnd\u00fcler\" diye konu\u015ftu. Pandemi servisinde sekreter olarak g\u00f6rev yapan Canan Tekel de doktorlara te\u015fekk\u00fcr ederek, \"Hekimlerimiz bizlerle b\u00f6yle bir payla\u015f\u0131mda bulundular. Hepsine \u00e7ok te\u015fekk\u00fcr ediyoruz\" dedi.\n\nKaynak: DHA", "keywords": [], "meta_keywords": ["Mustafa Kemal Atat\u00fcrk", "Devlet Hastanesi", "Sekreter", "D\u00fczce", "G\u00fcncel", "Haberler"], "tags": [], "authors": [], "publish_date": null, "summary": "", "article_html": "", "meta_description": "D\u00dcZCE Atat\u00fcrk Devlet Hastanesi pandemi poliklini\u011finde \u00e7al\u0131\u015fan doktorlar, hak ettikleri ek \u00f6demeleri, ek \u00f6deme alamayan, ayn\u0131 serviste \u00e7al\u0131\u015fan sekreter ve temizlik g\u00f6revlileri ile payla\u015ft\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "D\u00dcZCE Atat\u00fcrk Devlet Hastanesi pandemi poliklini\u011finde \u00e7al\u0131\u015fan doktorlar, hak ettikleri ek \u00f6demeleri, ek \u00f6deme alamayan, ayn\u0131 serviste \u00e7al\u0131\u015fan sekreter ve temizlik g\u00f6revlileri ile payla\u015ft\u0131.", "keywords": "Mustafa Kemal Atat\u00fcrk, Devlet Hastanesi, Sekreter, D\u00fczce, G\u00fcncel, Haberler", "image": "https://www.haberler.com/static/img/haberler/haberlercom_haberi_640.jpg", "medium": "news", "dateCreated": "2020-04-22T11:43:44+03:00", "dateUpdated": "2020-04-22T11:43:44+03:00", "msapplication-starturl": "https://www.haberler.com", "article": {"id": 13148944, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Mustafa Kemal Atat\u00fcrk, Devlet Hastanesi, Sekreter, D\u00fczce, G\u00fcncel"}, "og": {"url": "https://www.haberler.com/doktorlar-ek-odemelerini-sekreter-ve-temizlik-13148944-haberi/", "site_name": "Haberler.com", "locale": "tr_TR", "type": "article", "title": "Doktorlar, ek \u00f6demelerini sekreter ve temizlik g\u00f6revlileriyle payla\u015ft\u0131", "description": "D\u00dcZCE Atat\u00fcrk Devlet Hastanesi pandemi poliklini\u011finde \u00e7al\u0131\u015fan doktorlar, hak ettikleri ek \u00f6demeleri, ek \u00f6deme alamayan, ayn\u0131 serviste \u00e7al\u0131\u015fan sekreter ve temizlik g\u00f6revlileri ile payla\u015ft\u0131.", "image": {"identifier": "https://www.haberler.com/static/img/haberler/haberlercom_haberi_640.jpg", "secure_url": "https://www.haberler.com/static/img/haberler/haberlercom_haberi_640.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/doktorlar-ek-odemelerini-sekreter-ve-temizlik-13148944-haberi/", "card": "summary_large_image", "site": "Haberler", "title": "Doktorlar, ek \u00f6demelerini sekreter ve temizlik g\u00f6revlileriyle payla\u015ft\u0131", "description": "D\u00dcZCE Atat\u00fcrk Devlet Hastanesi pandemi poliklini\u011finde \u00e7al\u0131\u015fan doktorlar, hak ettikleri ek \u00f6demeleri, ek \u00f6deme alamayan, ayn\u0131 serviste \u00e7al\u0131\u015fan sekreter ve temizlik g\u00f6revlileri ile payla\u015ft\u0131.", "image": "https://www.haberler.com/static/img/haberler/haberlercom_haberi_640.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/doktorlar-ek-odemelerini-sekreter-ve-temizlik-13148944-haberi/"}