{"source_url": "https://www.laprovinciadifermo.com", "url": "https://www.laprovinciadifermo.com/coronavirus-a-s-elpidio-a-mare-un-nuovo-contagio-disposizioni-per-la-raccolta-rifiuti/", "title": "Coronavirus, a S.Elpidio a Mare un nuovo contagio. Disposizioni per la raccolta rifiuti", "top_image": "https://www.laprovinciadifermo.com/wp-content/uploads/2020/03/alessio-terrenzi-sindaco2.jpg", "meta_img": "https://www.laprovinciadifermo.com/wp-content/uploads/2020/03/alessio-terrenzi-sindaco2.jpg", "images": ["https://www.laprovinciadifermo.com/wp-content/uploads/2020/03/alessio-terrenzi-sindaco2.jpg", "https://www.laprovinciadifermo.com/wp-content/uploads/2020/03/disposizioni-rifiuti.jpg", "https://www.laprovinciadifermo.com/wp-content/uploads/2019/10/logonew05.png", "https://www.laprovinciadifermo.com/wp-content/uploads/2020/01/550x100-px-TrasferBiglietteria.jpg", "https://www.laprovinciadifermo.com/wp-content/uploads/2019/10/01-cna-400x200.jpg", "https://www.laprovinciadifermo.com/wp-content/uploads/2019/10/logonew05.jpg"], "movies": [], "text": "SANT'ELPIDIO A MARE - Il Comune di Sant'Elpidio a Mare, come tutti impegnato nella gestione dell'emergenza Coronavirus, anche alla luce dell'aumento dei casi di contagio (ad oggi sono quattro i casi di elpidiensi positivi al coronavirus e 14 persone in quarantena, monitorate e controllate dall\u2019Asur), diffonde una sorta di Vademcum per la raccolta dei rifiuti domestici nel caso si fosse positivi al Coronavirus o in quarantena obbligatoria. Indicazioni che sono state date anche nel limitrofo comune di Porto Sant'Elpidio\n\n\"I dati sono stati forniti dall\u2019Asur. Alla luce del nuovo caso, come di consueto, sono state avviate le indagini epidemiologiche per risalire a tutti i contatti -commenta il sindaco Alessio Terrenzi - Si precisa che non conosciamo i nominativi delle persone infettate ne\u2019 di quelli in quarantena in quanto si tratta di dati riepilogativi e nulla pi\u00f9. I dati personali non possono essere forniti in quanto protetti dalla normativa sulla privacy. Non possiamo sapere, invece, quante sono le persone in quarantena volontaria in quanto non sono dati che passano per l\u2019Asur\". \"\n\n\"Siamo ancora lontani dal picco pertanto oggi pi\u00f9 che mai rinnovo l\u2019invito a stare a casa - conclude il primo cittadino - Sar\u00f2 ripetitivo, pure fastidioso magari, ma l\u2019aumento dei casi parla chiaro: evitiamo contatti di qualsiasi tipo per non creare le condizioni affinch\u00e8 il virus possa diffondersi\".", "keywords": [], "meta_keywords": [""], "tags": [], "authors": [], "publish_date": "Sun Mar 15 14:21:36 2020", "summary": "", "article_html": "", "meta_description": "", "meta_lang": "it", "meta_favicon": "https://www.laprovinciadifermo.com/wp-content/uploads/2019/10/favicon.ico", "meta_data": {"viewport": "width=device-width", "robots": "max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Coronavirus, a S.Elpidio a Mare un nuovo contagio. Disposizioni per la raccolta rifiuti - Laprovinciadifermo.com", "description": "SANT'ELPIDIO A MARE - Il Comune di Sant'Elpidio a Mare, come tutti impegnato nella gestione dell'emergenza Coronavirus, anche alla luce dell'aumento dei casi di contagio (ad oggi sono quattro i casi di elpidiensi positivi al coronavirus e 14 persone in quarantena, monitorate e controllate dall\u2019Asur), diffonde una sorta di Vademcum per la raccolta dei rifiuti \u2026", "url": "https://www.laprovinciadifermo.com/coronavirus-a-s-elpidio-a-mare-un-nuovo-contagio-disposizioni-per-la-raccolta-rifiuti/", "site_name": "Laprovinciadifermo.com", "updated_time": "2020-03-15T14:25:28+00:00", "image": {"identifier": "https://www.laprovinciadifermo.com/wp-content/uploads/2020/03/alessio-terrenzi-sindaco2.jpg", "secure_url": "https://www.laprovinciadifermo.com/wp-content/uploads/2020/03/alessio-terrenzi-sindaco2.jpg", "width": 600, "height": 432}}, "article": {"publisher": "https://www.facebook.com/La-Provincia-di-Fermocom-195181413848639/?hc_ref=ARQZUe70U2TYpHDx2jpAIwq706fCnxB1UfFhoMr1PNLnmtiboXxXetFmXttt7O6Rc6Y", "tag": "Sant Elpidio a Mare", "section": "Cronaca", "published_time": "2020-03-15T14:21:36+00:00", "modified_time": "2020-03-15T14:25:28+00:00"}, "twitter": {"card": "summary", "description": "SANT'ELPIDIO A MARE - Il Comune di Sant'Elpidio a Mare, come tutti impegnato nella gestione dell'emergenza Coronavirus, anche alla luce dell'aumento dei casi di contagio (ad oggi sono quattro i casi di elpidiensi positivi al coronavirus e 14 persone in quarantena, monitorate e controllate dall\u2019Asur), diffonde una sorta di Vademcum per la raccolta dei rifiuti [\u2026]", "title": "Coronavirus, a S.Elpidio a Mare un nuovo contagio. Disposizioni per la raccolta rifiuti - Laprovinciadifermo.com", "image": "https://www.laprovinciadifermo.com/wp-content/uploads/2020/03/alessio-terrenzi-sindaco2.jpg"}, "generator": "WordPress 5.3.2", "msapplication-TileImage": "https://www.laprovinciadifermo.com/wp-content/uploads/2019/10/favicon.ico"}, "canonical_link": "https://www.laprovinciadifermo.com/coronavirus-a-s-elpidio-a-mare-un-nuovo-contagio-disposizioni-per-la-raccolta-rifiuti/"}