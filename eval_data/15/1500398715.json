{"source_url": "https://web.archive.org", "url": "https://web.archive.org/web/20210307133502id_/https://it.sputniknews.com/mondo/202001218544953-organizzazione-mondiale-della-sanita-convoca-riunione-per-polmonite-virale-in-cina/", "title": "Organizzazione Mondiale della Sanit\u00e0 convoca riunione per polmonite virale in Cina", "top_image": "https://cdnit1.img.sputniknews.com/images/854/49/8544928.jpg", "meta_img": "https://cdnit1.img.sputniknews.com/images/854/49/8544928.jpg", "images": ["https://cdnit1.img.sputniknews.com/img/854/49/8544950_0:179:3500:2073_1000x541_80_0_0_6154b5b43c930d22211f952405b05e0d.jpg", "https://cdnit1.img.sputniknews.com/i/avatar-default.png", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdnit1.img.sputniknews.com/images/854/49/8544928.jpg", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "https://web.archive.org/services/counter/?project=&obj_id=8544953&obj_type=article&action_type=&ts=1615124101"], "movies": [], "text": "La Commissione sanitaria nazionale cinese ha confermato che il virus, che provoca un tipo di polmonite, pu\u00f2 passare da persona a persona. Di conseguenza l'Organizzazione mondiale della sanit\u00e0 (OMS) ha indetto una riunione di emergenza luned\u00ec.\n\nL'incontro, che avr\u00e0 luogo mercoled\u00ec, valuter\u00e0 se lo scoppio della nuova epidemia di coronavirus costituisce un'emergenza sanitaria internazionale e quali misure dovrebbero essere prese, ha riferito Reuters.\n\nL'organizzazione aveva precedentemente affermato che \"una fonte animale\" sembrava essere la causa scatenante primaria dell'epidemia e che si verifica una \"trasmissione limitata da uomo a uomo\" tra contatti stretti. L'agenzia delle Nazioni Unite con sede a Ginevra, tuttavia, non ha raccomandato restrizioni commerciali o di viaggio.\n\nLa decisione \u00e8 arrivata dopo che la Corea del Sud ha confermato il suo primo caso, un cittadino cinese di 35 anni che giungeva dalla provincia cinese di Wuhan, il quarto paziente al di fuori della Cina. Altri due casi sono stati segnalati in Thailandia e uno in Giappone la scorsa settimana, e tutti includevano residenti di Wuhan o di persone che avevano recentemente visitato la citt\u00e0. I nuovi casi portano il totale degli infetti in tutto il mondo a 222.\n\nIl nuovo ceppo di coronavirus\n\nNel mese di dicembre a Wuhan, in Cina, ha fatto la sua comparsa un nuovo tipo di coronavirus, il quale secondo gli esperti sarebbe assimilabile alla SARS, la sindrome respiratoria acuta grave che si propag\u00f2 nel Paese asiatico tra il 2002 e il 2003, con 8096 casi accertati.\n\nSebbene gli esperti affermino che il nuovo virus non sembra essere letale come la SARS, che all\u2019epoca della sua diffusione uccise circa 800 persone, si sa poco sulle sue origini e sulla facilit\u00e0 con cui pu\u00f2 diffondersi.\n\nNei giorni scorsi \u00e8 poi emersa la notizia delle prime due vittime del letale virus, due uomini di 61 e 69 anni rispettivamente, ai quali la malattia non ha lasciato scampo, con un rapido decorso della durata di circa due settimane.", "keywords": [], "meta_keywords": ["virus", "organizzazione mondiale sanit\u00e0", "emergenza", "epidemia", "coronavirus"], "tags": ["sanit\u00e0", "virus", "Cina", "\u0421ovid-19 Contagiati: Guariti: Deceduti:"], "authors": [], "publish_date": null, "summary": "", "article_html": "", "meta_description": "L'Organizzazione mondiale della sanit\u00e0 (OMS) ha indetto una riunione di emergenza luned\u00ec per l'epidemia virale del coronavirus in Cina.", "meta_lang": "it", "meta_favicon": "https://cdnit2.img.sputniknews.com/i/sputnik.png", "meta_data": {"description": "L'Organizzazione mondiale della sanit\u00e0 (OMS) ha indetto una riunione di emergenza luned\u00ec per l'epidemia virale del coronavirus in Cina.", "keywords": "virus, organizzazione mondiale sanit\u00e0, emergenza, epidemia, coronavirus", "news_keywords": "virus, organizzazione mondiale sanit\u00e0, emergenza, epidemia, coronavirus", "robots": "all", "format-detection": "telephone=no", "analytics": {"site_domain": "it.sputniknews.com", "article_id": 8544953, "p_ts": 1579588380, "rubric": "mondo", "tags": "virus, sanit\u00e0, Cina"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://it.sputniknews.com/mondo/202001218544953-organizzazione-mondiale-della-sanita-convoca-riunione-per-polmonite-virale-in-cina/", "title": "Organizzazione Mondiale della Sanit\u00e0 convoca riunione per polmonite virale in Cina", "description": "L'Organizzazione mondiale della sanit\u00e0 (OMS) ha indetto una riunione di emergenza luned\u00ec per l'epidemia virale del coronavirus in Cina.", "image": "https://it.sputniknews.com/sharing_snippet/8544953.png?1579588380"}, "fb": {"app_id": 1409863732677638, "pages": 324666424252827}, "apple-itunes-app": "app-id=969452947, app-argument=com.sputniknews://article?issuer_id=38&issuer_article_id=8544953", "google-play-app": "app-id=com.sputniknews.sputnik", "og": {"title": "Organizzazione Mondiale della Sanit\u00e0 convoca riunione per polmonite virale in Cina", "url": "https://it.sputniknews.com/mondo/202001218544953-organizzazione-mondiale-della-sanita-convoca-riunione-per-polmonite-virale-in-cina/", "type": "website", "description": "L'Organizzazione mondiale della sanit\u00e0 (OMS) ha indetto una riunione di emergenza luned\u00ec per l'epidemia virale del coronavirus in Cina.", "image": {"identifier": "https://cdnit1.img.sputniknews.com/images/854/49/8544928.jpg", "width": 705, "height": 375}}, "lastmod": "2020-01-21T08:12:01Z", "pubdate": "2020-01-21T07:33:00Z", "url_type": "usual"}, "canonical_link": "https://it.sputniknews.com/mondo/202001218544953-organizzazione-mondiale-della-sanita-convoca-riunione-per-polmonite-virale-in-cina/"}