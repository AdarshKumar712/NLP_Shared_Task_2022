{"source_url": "https://www.caffeinamagazine.it", "url": "https://www.caffeinamagazine.it/italia/423143-coronavirus-carceri-evasioni-per-la-emergenza/", "title": "Coronavirus, rivolte in diversi carceri italiani. Ci sono morti. La situazione", "top_image": "https://www.caffeinamagazine.it/wp-content/uploads/2020/03/aa-40.jpg", "meta_img": "https://www.caffeinamagazine.it/wp-content/uploads/2020/03/aa-40.jpg", "images": ["https://www.caffeinamagazine.it/wp-content/uploads/2020/03/2-5.jpg", "http://b.scorecardresearch.com/p?c1=2&c2=22814848&cv=2.0&cj=1", "https://www.caffeinamagazine.it/wp-content/uploads/2020/03/aa-40-1024x682.jpg", "https://d5nxst8fruw4z.cloudfront.net/atrk.gif?account=HdE1n1aMp410L7", "https://www.caffeinamagazine.it/wp-content/uploads/2020/03/a-34-1024x577.jpg", "https://www.facebook.com/tr?id=1872498916130764&ev=PageView&noscript=1", "https://www.caffeinamagazine.it/wp-content/uploads/2020/03/aa-40.jpg", "https://www.caffeinamagazine.it/wp-content/uploads/2016/12/logo.png"], "movies": [], "text": "\n\n\n\n\u201cSono in tutto 6 i detenuti morti durante le proteste nelle carceri nel nord del Paese: 3 a Modena, uno ad Alessandria, uno a Verona ed il sesto in un carcere piccolo di cui non posso rivelare il nome\u201d. Lo afferma all\u2019Adnkronos Aldo Di Giacomo, portavoce nazionale del sindacato di polizia penitenziaria Spp. \u201cLe morti dovrebbero essere dovute ad assunzione psicofarmaci \u2013 spiega Di Giacomo \u2013 dato che nelle rivolte sono state prese d\u2019assalto le infermerie. Questo perch\u00e9 i detenuti cercano il metadone. Ed anche perch\u00e9 le salme no sembrano avere segni di violenza\u201d.\n\nUna rivolta \u00e8 in corso nel carcere di Foggia.Secondo le prime informazioni i detenuti hanno divelto un cancello della \u2018block house\u2019, la zona che li separa dalla strada. I detenuti chiedono l\u2019indulto e maggiori garanzie per la sicurezza dal coronavirus. Alcuni parenti dei detenuti che si trovano nel piazzale esterno hanno chiesto ai reclusi di rientrare nelle loro celle. Molti detenuti si stanno arrampicando sui cancelli del perimetro del carcere. Sul posto polizia, carabinieri e militari dell\u2019esercito.Continua dopo la foto\n\n\n\n\n\n\n\n\n\n\n\n\n\n\n\n\n\n\n\n\n\n\u201cLa situazione \u00e8 catastrofica \u2013 continua Di Giacomo \u2013 a Foggia sono evasi 50 detenuti, rivolta anche al carcere di Milano, San Vittore e anche al penitenziario di Santa Maria Capua Vetere: troppi fronti aperti. E qualche giorno fa avevamo avvisato ministro e prefetti che la situazione sarebbe degenerata. Serve subito l\u2019intervento dell\u2019esercito, pi\u00f9 forze di polizia e se necessaria la chiusura totale delle carceri, i detenuti devono stare chiusi nelle loro celle. Servono leggi straordinarie e pene severissime per chi provoca e partecipa alle sommosse\u201d. Continua dopo la foto\n\n\n\n\n\n\n\n\n\n\n\n\n\n\n\n\u201cAnche i danni sono ingenti \u2013 conclude Di Giacomo \u2013 almeno 12 milioni di euro di danni. Un appello al buon senso degli altri detenuti di non seguire i rivoltosi e di rimanere tranqulli, nelle loro celle per no peggiorare una situazione gi\u00e0 molto critica\u201d.Momenti di tensione anche al carcere Ucciardone di Palermo dove un gruppo di detenuti sta protestando contro il decreto sul Covid-19 del governo che prevede delle restrizioni anche per i carcerati. Ci sarebbe stato anche un tentativo i evasione subito contenuto. Il carcere \u00e8 circondato da poliziotti e carabinieri in tenuta antisommossa.\n\nContinua dopo la foto\n\n\n\n\n\n\n\n\n\n\n\nDa questa mattina \u00e8 in corso una rivolta al carcere di San Vittore a Milano e alcuni detenuti sono saliti sul tetto della casa circondariale. Sul posto sono arrivate le volanti di Polizia. Altre rivolte, poi sedate, erano scoppiate ieri nelle carceri di numerose citt\u00e0 a causa delle restrizioni legate all\u2019emergenza coronavirus. E a Verona ed Alessandria due detenuti sono morti per overdose da psicofarmaci, sottratti dalle infermerie durante le proteste.\n\nTi potrebbe interessare: Alena Seredova svela il sesso del beb\u00e8. Pancino in bella mostra e la bellissima notizia \u00e8 servita", "keywords": [], "meta_keywords": [""], "tags": ["coronavirus"], "authors": [], "publish_date": "Mon Mar  9 11:12:42 2020", "summary": "", "article_html": "", "meta_description": "Emergenza Coronavirus: \"Sono in tutto 6 i detenuti morti durante le proteste nelle carceri nel nord del Paese: 3 a Modena, uno ad Alessandria\".", "meta_lang": "it", "meta_favicon": "https://www.caffeinamagazine.it/wp-content/uploads/2016/12/favicon.ico", "meta_data": {"viewport": "width=device-width, initial-scale=1", "apple-mobile-web-app-capable": "yes", "apple-mobile-web-app-status-bar-style": "black", "description": "Emergenza Coronavirus: \"Sono in tutto 6 i detenuti morti durante le proteste nelle carceri nel nord del Paese: 3 a Modena, uno ad Alessandria\".", "robots": "max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Coronavirus, rivolte in diversi carceri italiani. Ci sono morti. La situazione", "description": "Emergenza Coronavirus: \"Sono in tutto 6 i detenuti morti durante le proteste nelle carceri nel nord del Paese: 3 a Modena, uno ad Alessandria\".", "url": "https://www.caffeinamagazine.it/italia/423143-coronavirus-carceri-evasioni-per-la-emergenza/", "site_name": "Caffeina Magazine", "updated_time": "2020-03-09T11:30:16+00:00", "image": {"identifier": "https://www.caffeinamagazine.it/wp-content/uploads/2020/03/aa-40.jpg", "secure_url": "https://www.caffeinamagazine.it/wp-content/uploads/2020/03/aa-40.jpg", "width": 1280, "height": 853}}, "article": {"publisher": "https://www.facebook.com/Caffeinafestival/", "tag": "coronavirus", "section": "Italia", "published_time": "2020-03-09T11:12:42+00:00", "modified_time": "2020-03-09T11:30:16+00:00"}, "twitter": {"card": "summary_large_image", "description": "Emergenza Coronavirus: \"Sono in tutto 6 i detenuti morti durante le proteste nelle carceri nel nord del Paese: 3 a Modena, uno ad Alessandria\".", "title": "Emergenza Coronavirus, rivolta nelle carceri: 6 morti", "image": "https://www.caffeinamagazine.it/wp-content/uploads/2020/03/aa-40.jpg"}, "fb": {"pages": 446604675497342}}, "canonical_link": "https://www.caffeinamagazine.it/italia/423143-coronavirus-carceri-evasioni-per-la-emergenza/"}