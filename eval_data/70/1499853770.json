{"source_url": "http://www.novaratoday.it", "url": "http://www.novaratoday.it/attualita/adotta-telecamera-trecate.html", "title": "A Trecate \u00e8 possibile \"adottare\" una telecamera", "top_image": "http://www.novaratoday.it/~media/horizontal-hi/55269351784260/telecamere-sicurezza-videosorveglianza-2.jpg", "meta_img": "http://www.novaratoday.it/~media/horizontal-hi/55269351784260/telecamere-sicurezza-videosorveglianza-2.jpg", "images": ["http://1.citynews.stgy.ovh/~shared/images/v2015/brands/today-logo.svg", "http://1.citynews.stgy.ovh/~shared/images/v2015/avatars/citynews-novaratoday.png", "http://b.scorecardresearch.com/p?c1=2&c2=9751734&cs_ucfr=0&cv=2.0&cj=1", "http://3.citynews.stgy.ovh/~shared/images/v2015/icons/badge-google.png", "http://www.novaratoday.it/~media/horizontal-hi/55269351784260/telecamere-sicurezza-videosorveglianza-2.jpg", "http://1.citynews-citynews.stgy.ovh/images/cn-horizontal-simple-full-10years.png", "http://www.novaratoday.it/~shared/do/~/count/?f4P8DCwNMx5qs_77TjXB__2kT5z12TLPb7TqEG8rSHAECc9Ptn3D7RAu7HAmQXDBnWXLM1zkW7JANA4LuxmDhlYmOXLT9gRtcTJZzK9dkLqHRQa9i2z3pZ97a1jaYY2P978OSmTMBs7NfM23MRlAzVzNLJv77-K", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://1.citynews.stgy.ovh/~shared/images/v4/elementi/mappa-nord.gif", "http://1.citynews.stgy.ovh/~shared/images/v2015/icons/badge-apple.svg"], "movies": [], "text": "Sono riaperti i termini del progetto \u201cAdotta una telecamera\u201d che prevede la possibilit\u00e0 per i cittadini trecatesi interessati di installare presso le proprie abitazioni un kit composto da quattro telecamere collegato con il Comando di Polizia Locale e messo a disposizione dal Comune di Trecate in comodato d\u2019uso gratuito.\n\nPer partecipare al progetto \u00e8 necessario che le telecamere riprendano anche spazi pubblici, anche se posizionate in aree private: in questo modo i cittadini vengono coinvolti nella tutela della sicurezza dell\u2019intera citt\u00e0 di Trecate.\n\nL\u2019iniziativa \u00e8 rivolta a singoli cittadini o associati, associazioni e amministratori di condominio: chi vorr\u00e0 aderire dovr\u00e0 richiedere l\u2019assegnazione di un kit, incaricare un tecnico per l\u2019installazione delle telecamere, provvedere all\u2019alimentazione dell\u2019impianto e collegarlo tramite la propria rete internet al Comando di Polizia Locale.\n\nI moduli per richiedere il kit sono gi\u00e0 disponibili presso il Comando di Polizia Locale, aperto da luned\u00ec a sabato dalle 9 alle 12.\n\n\u00abQuesto progetto \u2013 ha ricordato il Sindaco Federico Binatti \u2013 rappresenta l\u2019attuazione di un punto del nostro programma sulla sicurezza. Molti cittadini hanno chiesto informazioni riguardo alla possibilit\u00e0 di ottenere il kit e abbiamo quindi deciso di allungare i termini di presentazione delle domande in modo da accoglierne il maggior numero possibile\u00bb.", "keywords": [], "meta_keywords": ["videosorveglianza", ""], "tags": ["videosorveglianza"], "authors": [], "publish_date": null, "summary": "", "article_html": "", "meta_description": "I cittadini avranno le videocamere in comodato d'uso gratuito", "meta_lang": "it", "meta_favicon": "http://3.citynews-novaratoday.stgy.ovh/images/v2015/brand/favicon.png", "meta_data": {"title": "A Trecate \u00e8 possibile \"adottare\" una telecamera", "description": "I cittadini avranno le videocamere in comodato d'uso gratuito", "keywords": "videosorveglianza,", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1203253294, affiliate-data=ct=smart-banner&pt=408258, app-argument=http://www.novaratoday.it/attualita/adotta-telecamera-trecate.html", "theme-color": "#3277C7", "msapplication-navbutton-color": "#3277C7", "msapplication-TileColor": "#3277C7", "og": {"title": "A Trecate \u00e8 possibile \"adottare\" una telecamera", "description": "I cittadini avranno le videocamere in comodato d'uso gratuito", "image": {"identifier": "http://www.novaratoday.it/~media/horizontal-hi/55269351784260/telecamere-sicurezza-videosorveglianza-2.jpg", "width": 1000, "height": 563}, "url": "http://www.novaratoday.it/attualita/adotta-telecamera-trecate.html", "site_name": "NovaraToday", "type": "article"}, "fb": {"app_id": 245509385487030, "pages": 277106068978664}}, "canonical_link": "http://www.novaratoday.it/attualita/adotta-telecamera-trecate.html"}