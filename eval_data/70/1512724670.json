{"source_url": "https://web.archive.org", "url": "https://web.archive.org/web/20200205214734id_/https://www.ulusal.com.tr/gundem/turkiye-nin-nufusu-aciklandi-h250302.html", "title": "T\u00fcrkiye'nin n\u00fcfusu a\u00e7\u0131kland\u0131 haberi- Son Dakika Haberleri", "top_image": "https://www.ulusal.com.tr/images/resize/100/600x315/haberler/2020/02/turkiye_nin_nufusu_aciklandi_h250302_7399b.jpg", "meta_img": "https://www.ulusal.com.tr/images/resize/100/600x315/haberler/2020/02/turkiye_nin_nufusu_aciklandi_h250302_7399b.jpg", "images": ["https://www.ulusal.com.tr/_themes/hs-elegant/images/space.png", "https://mc.yandex.ru/watch/56182978", "https://www.ulusal.com.tr/images/resize/100/600x315/haberler/2020/02/turkiye_nin_nufusu_aciklandi_h250302_7399b.jpg", "https://www.ulusal.com.tr/thumb.php?src=https://www.ulusal.com.tr/images/banner/TRAKYA-BANNER.png&w=130&h=300&q=80", "https://www.ulusal.com.tr/thumb.php?src=https://www.ulusal.com.tr/images/banner/HUNKURULTAYI-ULUSALKANAL.png&w=130&h=300&q=80", "https://www.ulusal.com.tr/images/banner/comtrlogo.jpg", "https://mc.yandex.ru/watch/55255273", "https://www.ulusal.com.tr/thumb.php?src=https://www.ulusal.com.tr/images/banner/BUYUKUSTALAR-YNTERNET_1.png&w=130&h=300&q=80"], "movies": ["https://www.youtube.com/embed/IGHiBupfdEw"], "text": "T\u00fcrkiye'nin n\u00fcfusu art\u0131yor. T\u00fcrkiye \u0130statistik Kurumu son say\u0131y\u0131 a\u00e7\u0131klad\u0131. T\u00fcrkiye'deki ki\u015fi say\u0131s\u0131 83 milyonu ge\u00e7ti.\n\nN\u00fcfus, 2019'da bir \u00f6nceki y\u0131la g\u00f6re 1 milyon 151 bin 115 ki\u015fi artt\u0131. Tam say\u0131 83 milyon 154 bin 997 olarak kaydedildi.\n\nEn kalabal\u0131k \u015fehir ise \u0130stanbul. \u0130stanbul'da tam 15 milyon 519 bin 267 ki\u015fi ya\u015f\u0131yor. Ge\u00e7en y\u0131la g\u00f6re art\u0131\u015f ise 451 bin 543 ki\u015fi...\n\nT\u00fcrkiye n\u00fcfusunun y\u00fczde 18,66's\u0131n\u0131n ikamet etti\u011fi \u0130stanbul'u, 5 milyon 639 bin 76 ki\u015fi ile Ankara, 4 milyon 367 bin 251 ki\u015fi ile \u0130zmir, 3 milyon 56 bin 120 ki\u015fi ile Bursa ve 2 milyon 511 bin 700 ki\u015fi ile Antalya izledi.\n\nTunceli, 84 bin 660 ki\u015fi ile en az n\u00fcfusa sahip olan il oldu.\n\nTunceli'yi, 84 bin 843 ki\u015fi ile Bayburt, 97 bin 319 ki\u015fi ile Ardahan, 142 bin 490 ki\u015fi ile Kilis ve 164 bin 521 ki\u015fi ile G\u00fcm\u00fc\u015fhane takip etti.\n\nT\u00fcrkiye genelinde kilometrekare ba\u015f\u0131na 108 ki\u015fi d\u00fc\u015f\u00fcyor. \u0130stanbul'da ise bu say\u0131 2 bin 987 ki\u015fi...\n\nDi\u011fer yandan n\u00fcfus yo\u011funlu\u011fu en az olan il ise bir \u00f6nceki y\u0131lda oldu\u011fu gibi kilometrekareye d\u00fc\u015fen 11 ki\u015fi ile Tunceli.\n\n\u00d6te yandan, T\u00fcrkiye'de ikamet eden yabanc\u0131 n\u00fcfus bir \u00f6nceki y\u0131la g\u00f6re 320 bin 146 ki\u015fi artarak 1 milyon 531 bin 180 ki\u015fi oldu.\n\nulusal.com.tr", "keywords": [], "meta_keywords": ["Bayburt", "tunceli", "t\u00fcrkiye"], "tags": [], "authors": ["Ulusal Kanal"], "publish_date": null, "summary": "", "article_html": "", "meta_description": "T\u00fcrkiye n\u00fcfusu 83 milyonu ge\u00e7ti. \u0130stanbul'un n\u00fcfusu 15 milyon 519 bin 267 ki\u015fi oldu. T\u00fcrkiye'de kilometrekareye 108 ki\u015fi d\u00fc\u015ferken \u0130stanbul'da 2 bin 987 ki\u015fi d\u00fc\u015ft\u00fc. //Son Dakika g\u00fcncel haberleri//", "meta_lang": "tr", "meta_favicon": "https://www.ulusal.com.tr/images/banner/favicon.ico", "meta_data": {"description": "T\u00fcrkiye n\u00fcfusu 83 milyonu ge\u00e7ti. \u0130stanbul'un n\u00fcfusu 15 milyon 519 bin 267 ki\u015fi oldu. T\u00fcrkiye'de kilometrekareye 108 ki\u015fi d\u00fc\u015ferken \u0130stanbul'da 2 bin 987 ki\u015fi d\u00fc\u015ft\u00fc. //Son Dakika g\u00fcncel haberleri//", "keywords": "Bayburt, tunceli, t\u00fcrkiye", "news_keywords": "Bayburt, tunceli, t\u00fcrkiye", "author": "Ulusal Kanal", "developer": "Ulusal Kanal", "designer": "Ulusal Kanal", "viewport": "width=970, initial-scale=1, shrink-to-fit=no", "theme-color": "#dc3545", "og": {"site_name": "Ulusal Kanal", "title": "T\u00fcrkiye'nin n\u00fcfusu a\u00e7\u0131kland\u0131", "description": "T\u00fcrkiye n\u00fcfusu 83 milyonu ge\u00e7ti. \u0130stanbul'un n\u00fcfusu 15 milyon 519 bin 267 ki\u015fi oldu. T\u00fcrkiye'de kilometrekareye 108 ki\u015fi d\u00fc\u015ferken \u0130stanbul'da 2 bin 987 ki\u015fi d\u00fc\u015ft\u00fc. //Son Dakika g\u00fcncel haberleri//", "image": {"identifier": "https://www.ulusal.com.tr/images/resize/100/600x315/haberler/2020/02/turkiye_nin_nufusu_aciklandi_h250302_7399b.jpg", "type": "image/jpeg", "width": 637, "height": 332}, "type": "article", "url": "https://www.ulusal.com.tr/gundem/turkiye-nin-nufusu-aciklandi-h250302.html"}, "twitter": {"card": "summary_large_image", "url": "http://www.ulusal.com.tr/gundem/turkiye-nin-nufusu-aciklandi-h250302.html", "domain": "https://www.ulusal.com.tr/", "site": "ulusalkanal", "title": "T\u00fcrkiye'nin n\u00fcfusu a\u00e7\u0131kland\u0131", "description": "T\u00fcrkiye n\u00fcfusu 83 milyonu ge\u00e7ti. \u0130stanbul'un n\u00fcfusu 15 milyon 519 bin 267 ki\u015fi oldu. T\u00fcrkiye'de kilometrekareye 108 ki\u015fi d\u00fc\u015ferken \u0130stanbul'da 2 bin 987 ki\u015fi d\u00fc\u015ft\u00fc.", "image": {"src": "https://www.ulusal.com.tr/images/haberler/2020/02/turkiye_nin_nufusu_aciklandi_h250302_7399b.jpg"}}, "dc.language": "tr", "dc.source": "https://www.ulusal.com.tr/", "dc.title": "T\u00fcrkiye'nin n\u00fcfusu a\u00e7\u0131kland\u0131 haberi- Son Dakika Haberleri", "dc.keywords": "Bayburt, tunceli, t\u00fcrkiye", "dc.description": "T\u00fcrkiye n\u00fcfusu 83 milyonu ge\u00e7ti. \u0130stanbul'un n\u00fcfusu 15 milyon 519 bin 267 ki\u015fi oldu. T\u00fcrkiye'de kilometrekareye 108 ki\u015fi d\u00fc\u015ferken \u0130stanbul'da 2 bin 987 ki\u015fi d\u00fc\u015ft\u00fc. //Son Dakika g\u00fcncel haberleri//", "dailymotion-domain-verification": "dm7ovzx93zaogcu0p", "yandex-verification": "b6a232ea6cb94803"}, "canonical_link": "https://www.ulusal.com.tr/gundem/turkiye-nin-nufusu-aciklandi-h250302.html"}