{"source_url": "https://web.archive.org", "url": "https://web.archive.org/web/20200408002355id_/https://fakty.interia.pl/raporty/raport-koronawirus-chiny/aktualnosci/news-szef-wladz-lombardii-nalezy-przykryc-usta-i-nos-maseczka-lub,nId,4422968", "title": "Szef w\u0142adz Lombardii: Nale\u017cy przykry\u0107 usta i nos maseczk\u0105 lub tkanin\u0105", "top_image": "https://i.iplsc.com/-/0009ZYHFD27SFQFW-C411.jpg", "meta_img": "https://i.iplsc.com/-/0009ZYHFD27SFQFW-C411.jpg", "images": ["https://web.archive.org/i/interia_logo_b.svg", "https://i.iplsc.com/zdj-ilustracyjne/0009ZYHFD27SFQFW-C122-F4.jpg", "https://web.archive.org/i/service_logo_s.svg", "https://i.iplsc.com/-/0009ZYHFD27SFQFW-C411.jpg", "https://i.iplsc.com/pap/0009A6098CYXTC6T-C301.jpg", "https://web.archive.org/i/interia-logo-2-0.svg", "https://e.hub.com.pl/images/adx_fixed/close.svg", "https://web.archive.org/p.gif"], "movies": [], "text": "Szef w\u0142adz w\u0142oskiego regionu Lombardia Attilio Fontana zaapelowa\u0142 do mieszka\u0144c\u00f3w, aby od niedzieli wychodzili z domu wy\u0142\u0105cznie z zas\u0142oni\u0119tymi ustami i nosem. Jak doda\u0142, poniewa\u017c brakuje maseczek, nale\u017cy u\u017cy\u0107 ka\u017cdej mo\u017cliwej tkaniny.\n\nZdj\u0119cie Zdj. ilustracyjne /AFP\n\nW ten spos\u00f3b w sobot\u0119 wieczorem w wywiadzie telewizyjnym Fontana wyja\u015bni\u0142, jak nale\u017cy stosowa\u0107 si\u0119 do jego rozporz\u0105dzenia w sprawie obowi\u0105zku zakrywania ust i nosa po wyj\u015bciu z domu.\n\nReklama\n\n\"Nie jeste\u015bmy na tyle szaleni, by wydawa\u0107 rozporz\u0105dzenia, kt\u00f3re s\u0105 niewykonalne. Wiemy doskonale, \u017ce maseczek brakuje i trudno je znale\u017a\u0107\"- stwierdzi\u0142 przewodnicz\u0105cy w\u0142adz Lombardii, czyli epicentrum koronawirusa we W\u0142oszech.\n\nDoda\u0142 nast\u0119pnie t\u0142umacz\u0105c sens nowego dekretu: \"Za ka\u017cdym razem, gdy wychodzi si\u0119 z domu nale\u017cy zastosowa\u0107 wszystkie dozwolone i odpowiednie \u015brodki prewencyjne, by chroni\u0107 siebie i innych przed zaka\u017ceniem, tak\u017ce u\u017cywaj\u0105c maseczki albo ewentualnie wykorzystuj\u0105c ka\u017cdy materia\u0142, by przykry\u0107 nos i usta\".\n\nTo pierwszy region we W\u0142oszech, w kt\u00f3rym wprowadzono taki obowi\u0105zek.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Szef, w\u0142adz, w\u0142oskiego, regionu, Lombardia, Attilio, Fontana, zaapelowa\u0142, mieszka\u0144c\u00f3w, niedzieli, wychodzili, domu, wy\u0142\u0105cznie, zas\u0142oni\u0119tymi, ustami, nosem, doda\u0142, poniewa\u017c, brakuje, maseczek, nale\u017cy, u\u017cy\u0107, ka\u017cdej, mo\u017cliwej, tkaniny", "Description": "Szef w\u0142adz Lombardii: Nale\u017cy przykry\u0107 usta i nos maseczk\u0105 lub tkanin\u0105 - fakty.interia.pl - Szef w\u0142adz w\u0142oskiego regionu Lombardia Attilio Fontana zaapelowa\u0142 do mieszka\u0144c\u00f3w, aby od niedzieli wychodzili z domu wy\u0142\u0105cznie z zas\u0142oni\u0119tymi ustami i nosem. Jak", "twitter": {"description": "Szef w\u0142adz w\u0142oskiego regionu Lombardia Attilio Fontana zaapelowa\u0142 do mieszka\u0144c\u00f3w, aby od niedzieli wychodzili z domu wy\u0142\u0105cznie z zas\u0142oni\u0119tymi ustami i nosem. Jak doda\u0142, poniewa\u017c brakuje maseczek, nale\u017cy u\u017cy\u0107 ka\u017cdej mo\u017cliwej tkaniny.", "card": "summary_large_image"}, "og": {"type": "article", "title": "\"Nale\u017cy przykry\u0107 usta i nos\". Wa\u017cny apel w Lombardii", "description": "Kliknij i zobacz wi\u0119cej.", "image": "https://i.iplsc.com/-/0009ZYHFD27SFQFW-C411.jpg", "url": "https://fakty.interia.pl/raporty/raport-koronawirus-chiny/aktualnosci/news-szef-wladz-lombardii-nalezy-przykryc-usta-i-nos-maseczka-lub,nId,4422968"}, "news_keywords": "fakty.interia.pl, Koronawirus z Chin, koronawirus z chin, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/raporty/raport-koronawirus-chiny/aktualnosci/news-szef-wladz-lombardii-nalezy-przykryc-usta-i-nos-maseczka-lub,nId,4422968"}