{"source_url": "https://web.archive.org", "url": "https://web.archive.org/web/20200527133405id_/https://www.haberler.com/reel-sektorun-viruse-karsi-destege-ihtiyaci-var-13017174-haberi/", "title": "Reel sekt\u00f6r\u00fcn vir\u00fcse kar\u015f\u0131 deste\u011fe ihtiyac\u0131 var", "top_image": "https://foto.haberler.com/haber/2020/03/15/reel-sektorun-viruse-karsi-destege-ihtiyaci-v-13017174_o.jpg", "meta_img": "https://foto.haberler.com/haber/2020/03/15/reel-sektorun-viruse-karsi-destege-ihtiyaci-v-13017174_o.jpg", "images": ["https://web.archive.org/static/img/tasarim/bosluk.gif", "https://foto.haberler.com/haber/2020/03/15/reel-sektorun-viruse-karsi-destege-ihtiyaci-v-13017174_o.jpg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://www.facebook.com/tr?id=287433439304759&ev=PageView&noscript=1"], "movies": [], "text": "Reel sekt\u00f6r\u00fcn vir\u00fcse kar\u015f\u0131 deste\u011fe ihtiyac\u0131 var Gaziantep Ticaret Odas\u0131 Ba\u015fkan\u0131 Tuncay Y\u0131ld\u0131r\u0131m, reel sekt\u00f6r\u00fcn vir\u00fcse kar\u015f\u0131 deste\u011fe ihtiyac\u0131 oldu\u011funu s\u00f6yledi.\n\nGaziantep Ticaret Odas\u0131 Ba\u015fkan\u0131 Tuncay Y\u0131ld\u0131r\u0131m, reel sekt\u00f6r\u00fcn vir\u00fcse kar\u015f\u0131 deste\u011fe ihtiyac\u0131 oldu\u011funu s\u00f6yledi.\n\nK\u00fcresel ekonomide yava\u015flamaya ve tedarik zincirinde bozulmalara yol a\u00e7an koronavir\u00fcs\u00fcn T\u00fcrkiye ve Gaziantep ekonomisine olas\u0131 etkilerini yaz\u0131l\u0131 bir a\u00e7\u0131klama ile de\u011ferlendiren Gaziantep Ticaret Odas\u0131 Ba\u015fkan\u0131 Tuncay Y\u0131ld\u0131r\u0131m, reel sekt\u00f6r\u00fcn vir\u00fcse kar\u015f\u0131 deste\u011fe ihtiyac\u0131 oldu\u011funu s\u00f6yledi.\n\nT\u00fcrkiye h\u00fckumetinin s\u00fcreci \u00f6vg\u00fcye de\u011fer bir performans ile y\u00f6netti\u011finin alt\u0131n\u0131 \u00e7izen GTO Ba\u015fkan\u0131 Tuncay Y\u0131ld\u0131r\u0131m, krizin olumsuz etkilerinin en aza indirgenebilmesi i\u00e7in i\u015f d\u00fcnyas\u0131 ile h\u00fckumetin birlikte hareket etmesi gerekti\u011fini ifade etti.\n\nS\u00fcrecin y\u00f6netiminde g\u00f6sterdikleri hassasiyet i\u00e7in te\u015fekk\u00fcr eden Y\u0131ld\u0131r\u0131m, \"K\u00fcresel ekonomide g\u0131dadan tekstile, otomotivden turizme, ak\u0131ll\u0131 cihazlar end\u00fcstrisinden havac\u0131l\u0131\u011fa kadar k\u0131sacas\u0131 bir\u00e7ok sekt\u00f6r\u00fcn ba\u015fta \u00c7in olmak \u00fczere bir\u00e7ok \u00fclkeyle s\u0131k\u0131 ba\u011f\u0131 bulunmakta. \u00d6zellikle \u00c7in, \"d\u00fcnyan\u0131n \u00fcretim at\u00f6lyesi\" Ama at\u00f6lyede \u00fcretim durmu\u015f durumda. Dolay\u0131s\u0131yla da ekonomilerde daralma ve fiyat art\u0131\u015flar\u0131 s\u00f6z konusu. 2020 i\u00e7in k\u00fcresel ekonomik b\u00fcy\u00fcme beklentisini y\u00fczde 2,9'dan y\u00fczde 2,5'e indiren Ekonomik Kalk\u0131nma ve \u0130\u015fbirli\u011fi \u00d6rg\u00fct\u00fc (OECD), salg\u0131n\u0131n yay\u0131lmaya devam etmesi durumunda oran\u0131n y\u00fczde 1,5'e kadar d\u00fc\u015febilece\u011fini a\u00e7\u0131klad\u0131. H\u00fckumetleri de \"h\u0131zl\u0131 ve g\u00fc\u00e7l\u00fc\" bir \u015fekilde ekonomik ve sa\u011fl\u0131k alan\u0131nda ad\u0131m atmaya \u00e7a\u011f\u0131rd\u0131. T\u00fcrkiye \u00f6zellikle sa\u011fl\u0131k alan\u0131nda g\u00fc\u00e7l\u00fc ad\u0131mlar att\u0131. G\u00f6sterilen hassasiyet i\u00e7in te\u015fekk\u00fcr ediyoruz. Piyasalarda g\u00fcvenin yeniden tesisi i\u00e7in reel sekt\u00f6r\u00fcn de karar mekanizmalar\u0131n\u0131n da \u00fczerine d\u00fc\u015feni yapmas\u0131 gerekiyor\" dedi.\n\n\"D\u0131\u015f ticarette taahh\u00fctleri yerine getirememe riski nakit ak\u0131\u015f\u0131n\u0131 bozar\"\n\n\u0130ran ve Irak s\u0131n\u0131r\u0131n\u0131n kapat\u0131lmas\u0131 ile T\u00fcrkiye i\u00e7in yakla\u015f\u0131k 17 milyar dolarl\u0131k ticaretin tehlikeye girdi\u011fini ifade eden Tuncay Y\u0131ld\u0131r\u0131m, d\u0131\u015f ticarette taahh\u00fctleri yerine getirememe ve bunun neticesinde piyasalar\u0131n nakit ak\u0131\u015f\u0131n\u0131n durma riskiyle kar\u015f\u0131 kar\u015f\u0131ya oldu\u011funu belirtti. Y\u0131ld\u0131r\u0131m, Kapat\u0131lan s\u0131n\u0131r kap\u0131lar\u0131n\u0131n sadece o \u00fclkelere y\u00f6nelik de\u011fil, transit ge\u00e7ilerek ihracat yap\u0131lan \u00f6zellikle T\u00fcrki Cumhuriyetlerine yap\u0131lan ihracat\u0131n da aksamas\u0131na yol a\u00e7aca\u011f\u0131n\u0131 vurgulad\u0131.\n\nY\u0131ld\u0131r\u0131m, \"Bilindi\u011fi \u00fczere ithalat ve ihracat i\u015flemleri genellikle firmalar\u0131n kar\u015f\u0131l\u0131kl\u0131 taahh\u00fctlerinin yer ald\u0131\u011f\u0131 akreditif uygulamalar\u0131 ile ger\u00e7ekle\u015fiyor. Bankalardan kullan\u0131lan ihracat kredileri var. Teminat mektuplar\u0131, \u00e7ekler, senetler var Vir\u00fcs nedeniyle \u00f6denmeyen \u00c7ek ve senetler olabilece\u011fi gibi, yerine getirilmeyen taahh\u00fctlerde olacakt\u0131r. G\u00fcmr\u00fck kap\u0131lar\u0131ndaki ge\u00e7i\u015flerin durdurulmas\u0131n\u0131n ard\u0131ndan bir\u00e7ok firma halihaz\u0131rda kom\u015fu \u00fclkelerle olan ticari ili\u015fkilerinde verilen sat\u0131\u015f veya al\u0131m taahh\u00fctlerini ve temrinlerini yerine getiremeyecek duruma geldi. Devlete ihracat taahh\u00fcd\u00fcnde bulunmak \u015fart\u0131yla Dahilde \u0130\u015fleme \u0130zin Belgesi (D\u0130\u0130B) alarak, ihra\u00e7 edilmesi planlanan mallar\u0131n \u00fcretiminde kullan\u0131lacak olan hammadde, yard\u0131mc\u0131 madde, yar\u0131 mamul, mamul, ara mal\u0131 ve ambalaj ithal eden i\u015fletmeler taahh\u00fct edilen s\u00fcrede mal\u0131 teslim edememe ve buna ba\u011fl\u0131 olarak da D\u0130\u0130B kapsam\u0131ndaki te\u015fviklerden yararlanamama riskiyle kar\u015f\u0131 kar\u015f\u0131ya. Sat\u0131\u015flar\u0131n ve tahsilatlar\u0131n yava\u015flamas\u0131 nedeniyle zincirleme bir nakit darl\u0131\u011f\u0131n\u0131n do\u011fmas\u0131 da olas\u0131l\u0131k dahilinde. B\u00f6yle bir durumda \u015firketlerin birbirlerine olan bor\u00e7lar\u0131n\u0131 \u00f6deyememeleri s\u00f6z konusu olabilece\u011fi gibi Devlete \u00f6denmesi gereken vergilerin de \u00f6denmemesi s\u00f6z konusu olabilecektir\" \u015feklinde konu\u015ftu.\n\nKapsaml\u0131 bir pakete ihtiya\u00e7 var\n\n\"Ya\u015fanan krizin ekonomik bir \u00e7\u00f6k\u00fcnt\u00fc yaratmamas\u0131 i\u00e7in vergi \u00f6demelerinden, bor\u00e7 ertelemelerine ve yeni kaynak imkan\u0131na kadar geni\u015f kapsaml\u0131 bir destek paketinin devreye sokulmas\u0131 gerekiyor\" diyen Y\u0131ld\u0131r\u0131m, paket i\u00e7eri\u011fi i\u00e7in, \"Salg\u0131n hastal\u0131k, Vergi Usul Kanunu kapsam\u0131nda m\u00fccbir sebep olarak tan\u0131mlan\u0131yor. Gelir \u0130daresi Ba\u015fkanl\u0131\u011f\u0131 hastal\u0131ktan etkilenen b\u00f6lge, sekt\u00f6r veya m\u00fckellef gruplar\u0131 i\u00e7in m\u00fccbir sebep hali ilan etmeli. D\u0130\u0130B ve ihracat kredisi kapsam\u0131nda taahh\u00fct edilen ihracat\u0131n yap\u0131lamamas\u0131n\u0131n m\u00fccbir sebep kabul edilerek tarihlere \u00f6teleme getirilmeli. Vir\u00fcs nedeni ile yap\u0131lamayan ihracat\u0131n firmalar\u0131n ihracat kredi limitlerini etkilememesinin sa\u011flanmal\u0131. Vergi ve krediler i\u00e7in faizsiz erteleme sa\u011flanmal\u0131. - GAZ\u0130ANTEP\n\nKaynak: \u0130HA", "keywords": [], "meta_keywords": ["Gaziantep Ticaret Odas\u0131", "Gaziantep", "T\u00fcrkiye", "\u0130hracat", "G\u00fcncel", "Haber"], "tags": [], "authors": [], "publish_date": null, "summary": "", "article_html": "", "meta_description": "Gaziantep Ticaret Odas\u0131 Ba\u015fkan\u0131 Tuncay Y\u0131ld\u0131r\u0131m, reel sekt\u00f6r\u00fcn vir\u00fcse kar\u015f\u0131 deste\u011fe ihtiyac\u0131 oldu\u011funu s\u00f6yledi.", "meta_lang": "tr", "meta_favicon": "/touch-icon-iphone.png", "meta_data": {"description": "Gaziantep Ticaret Odas\u0131 Ba\u015fkan\u0131 Tuncay Y\u0131ld\u0131r\u0131m, reel sekt\u00f6r\u00fcn vir\u00fcse kar\u015f\u0131 deste\u011fe ihtiyac\u0131 oldu\u011funu s\u00f6yledi.", "keywords": "Gaziantep Ticaret Odas\u0131, Gaziantep, T\u00fcrkiye, \u0130hracat, G\u00fcncel, Haber", "image": "https://foto.haberler.com/haber/2020/03/15/reel-sektorun-viruse-karsi-destege-ihtiyaci-v-13017174_o.jpg", "medium": "news", "dateCreated": "2020-03-15T17:35:36+03:00", "dateUpdated": "2020-03-15T17:35:40+03:00", "msapplication-starturl": "https://www.haberler.com", "article": {"id": 13017174, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Gaziantep Ticaret Odas\u0131, Gaziantep, T\u00fcrkiye, \u0130hracat, G\u00fcncel"}, "og": {"url": "https://www.haberler.com/reel-sektorun-viruse-karsi-destege-ihtiyaci-var-13017174-haberi/", "site_name": "Haberler.com", "locale": "tr_TR", "type": "article", "title": "Reel sekt\u00f6r\u00fcn vir\u00fcse kar\u015f\u0131 deste\u011fe ihtiyac\u0131 var", "description": "Gaziantep Ticaret Odas\u0131 Ba\u015fkan\u0131 Tuncay Y\u0131ld\u0131r\u0131m, reel sekt\u00f6r\u00fcn vir\u00fcse kar\u015f\u0131 deste\u011fe ihtiyac\u0131 oldu\u011funu s\u00f6yledi.", "image": {"identifier": "https://foto.haberler.com/haber/2020/03/15/reel-sektorun-viruse-karsi-destege-ihtiyaci-v-13017174_o.jpg", "secure_url": "https://foto.haberler.com/haber/2020/03/15/reel-sektorun-viruse-karsi-destege-ihtiyaci-v-13017174_o.jpg", "width": 1200, "height": 675}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/reel-sektorun-viruse-karsi-destege-ihtiyaci-var-13017174-haberi/", "card": "summary_large_image", "site": "Haberler", "title": "Reel sekt\u00f6r\u00fcn vir\u00fcse kar\u015f\u0131 deste\u011fe ihtiyac\u0131 var", "description": "Gaziantep Ticaret Odas\u0131 Ba\u015fkan\u0131 Tuncay Y\u0131ld\u0131r\u0131m, reel sekt\u00f6r\u00fcn vir\u00fcse kar\u015f\u0131 deste\u011fe ihtiyac\u0131 oldu\u011funu s\u00f6yledi.", "image": "https://foto.haberler.com/haber/2020/03/15/reel-sektorun-viruse-karsi-destege-ihtiyaci-v-13017174_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/reel-sektorun-viruse-karsi-destege-ihtiyaci-var-13017174-haberi/"}