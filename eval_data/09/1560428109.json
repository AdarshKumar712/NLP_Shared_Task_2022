{"source_url": "https://web.archive.org", "url": "https://web.archive.org/web/20200327232638id_/http://www.aydinses.com/guvenlik/yaptiklari-kaza-sonrasi-3-saglik-gorevlisini-darbeden-2-kisi-serbest-h1613073.html", "title": "T\u00fcrkiye, haber, haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "top_image": "http://www.aydinses.com/images/haberler/2020/03/yaptiklari_kaza_sonrasi_3_saglik_gorevlisini_darbeden_2_kisi_serbest.jpg", "meta_img": "http://www.aydinses.com/images/haberler/2020/03/yaptiklari_kaza_sonrasi_3_saglik_gorevlisini_darbeden_2_kisi_serbest.jpg", "images": ["http://www.aydinses.com/images/banner/aydinsestv.gif", "http://www.aydinses.com/_themes/hs-elegant/images/space.png", "http://www.aydinses.com/images/banner/logoayyildiz01.jpg", "http://www.sanalbasin.com/dcms-themes/sanalbasin/img/sanalbasin_uyesidir.png", "http://www.aydinses.com/images/haberler/2020/03/yaptiklari_kaza_sonrasi_3_saglik_gorevlisini_darbeden_2_kisi_serbest.jpg", "http://www.aydinses.com/images/banner/rus.gif", "https://mc.yandex.ru/watch/27888939"], "movies": [], "text": "KONYA\u2019da otomobilleriyle yapt\u0131klar\u0131 kazan\u0131n ard\u0131ndan yard\u0131mlar\u0131na gelen 112 Acil Servis'te g\u00f6revli 3 sa\u011fl\u0131k personeline sald\u0131ran Hasan R\u0131za D. ve Ahmet S., sevk edildikleri adliyede n\u00f6bet\u00e7i mahkemece, adli kontrol \u015fart\u0131 getirilerek serbest b\u0131rak\u0131ld\u0131. Kazan\u0131n ard\u0131ndan yap\u0131lan kontrollerde, Hasan R\u0131za D.'nin 0.63 promil, Ahmet S.'nin de 1.23 promil alkoll\u00fc \u00e7\u0131kt\u0131\u011f\u0131 \u00f6\u011frenildi.Karatay il\u00e7esi Ulubatl\u0131 Hasan Mahallesi G\u00fclpembe Sokak'ta ge\u00e7en sal\u0131 ak\u015fam\u0131, park halindeki TIR'a \u00e7arpan otomobilde bulunan 2 ki\u015fi hafif \u015fekilde yaraland\u0131. \u00c7evredekiler de ambulans \u00e7a\u011f\u0131rd\u0131. \u0130hbar \u00fczerine gelen sa\u011fl\u0131k g\u00f6revlileri, yaral\u0131lardan Ahmet S.'yi sedyeyle ambulansa ta\u015f\u0131d\u0131. Ancak sedyedeki yaral\u0131 sa\u011fl\u0131k g\u00f6revlilerine, sald\u0131rd\u0131. Di\u011fer yaral\u0131 Hasan R\u0131za D.'nin de sa\u011fl\u0131k \u00e7al\u0131\u015fanlar\u0131na sald\u0131rd\u0131\u011f\u0131 olaya, kazay\u0131 haber al\u0131p olay yerine gelen ikilin yak\u0131nlar\u0131 da kat\u0131ld\u0131. Grup, sa\u011fl\u0131k \u00e7al\u0131\u015fanlar\u0131 Zeliha Altuner (33), Mehmet Ta\u015fp\u0131nar ve Ali R\u0131za \u00c7apan'\u0131 (46) darbedip, yerlerde s\u00fcr\u00fckledi. Vatanda\u015flar taraf\u0131ndan kurtar\u0131lan sa\u011fl\u0131k g\u00f6revlileri, ambulans ile olay yerinden uzakla\u015ft\u0131, darp raporu al\u0131p, sald\u0131rganlardan \u015fikayet\u00e7i oldu.\u015e\u00dcPHEL\u0130LER ALKOLL\u00dc \u00c7IKTIBa\u015flat\u0131lan soru\u015fturmada polis, kaza yapan ikilinin Hasan R\u0131za D. ve Ahmet S. oldu\u011funu belirledi. Ahmet S.'nin kendisine m\u00fcdahalede bulunan sa\u011fl\u0131k personeli Mehmet Ta\u015fp\u0131nar'a sald\u0131rd\u0131\u011f\u0131, di\u011fer yaral\u0131 Hasan R\u0131za D.'nin de Ta\u015fp\u0131nar'\u0131 darp etmeye devam etti\u011fi, olay yerine gelen 7-8 ki\u015filik grubun ise araya girmeye \u00e7al\u0131\u015fan di\u011fer sa\u011fl\u0131k personellerine sald\u0131rd\u0131\u011f\u0131 saptand\u0131. G\u00f6zalt\u0131na al\u0131nan Hasan R\u0131za D.'nin 0.63, Ahmet S.'nin ise 1.23 promil alkoll\u00fc olduklar\u0131 belirlendi. Emniyetteki i\u015flemlerinin ard\u0131ndan 'G\u00f6revi yapt\u0131rmamak i\u00e7in direnme, kasten yaralama ve mala zarar verme' su\u00e7lar\u0131ndan adliyeye sevk edilen 2 \u015f\u00fcpheli, n\u00f6bet\u00e7i mahkemece adli kontrol karar\u0131yla serbest b\u0131rak\u0131ld\u0131.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "meta_lang": "tr", "meta_favicon": "http://www.aydinses.com/images/banner/favicon.ico", "meta_data": {"description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "author": "aydinses", "developer": "aydinses", "designer": "aydinses", "viewport": "width=970, initial-scale=1, shrink-to-fit=no", "theme-color": "#dc3545", "og": {"site_name": "aydinses", "title": "Yapt\u0131klar\u0131 kaza sonras\u0131 3 sa\u011fl\u0131k g\u00f6revlisini darbeden 2 ki\u015fi serbest", "description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "image": {"identifier": "http://www.aydinses.com/images/haberler/2020/03/yaptiklari_kaza_sonrasi_3_saglik_gorevlisini_darbeden_2_kisi_serbest.jpg", "type": "image/jpeg", "width": 600, "height": 332}, "type": "article", "url": "http://www.aydinses.com/guvenlik/yaptiklari-kaza-sonrasi-3-saglik-gorevlisini-darbeden-2-kisi-serbest-h1613073.html"}, "twitter": {"card": "summary_large_image", "url": "http://www.aydinses.com/guvenlik/yaptiklari-kaza-sonrasi-3-saglik-gorevlisini-darbeden-2-kisi-serbest-h1613073.html", "domain": "http://www.aydinses.com/", "site": "aydinses", "title": "Yapt\u0131klar\u0131 kaza sonras\u0131 3 sa\u011fl\u0131k g\u00f6revlisini darbeden 2 ki\u015fi serbest", "description": "KONYA\u2019da otomobilleriyle yapt\u0131klar\u0131 kazan\u0131n ard\u0131ndan yard\u0131mlar\u0131na gelen 112 Acil Servis'te g\u00f6revli 3 sa\u011fl\u0131k personeline sald\u0131ran Hasan R\u0131za D.\u00a0ve Ahmet S., sevk edildikleri\u00a0adliyede n\u00f6bet\u00e7i mahkemece, adli kontrol \u015fart\u0131 getirilerek serbest...", "image": {"src": "http://www.aydinses.com/images/haberler/2020/03/yaptiklari_kaza_sonrasi_3_saglik_gorevlisini_darbeden_2_kisi_serbest.jpg"}}, "dc.language": "tr", "dc.source": "http://www.aydinses.com/", "dc.title": "T\u00fcrkiye, haber, haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "dc.description": "T\u00fcrkiye, d\u00fcnya,  fla\u015f haber, son dakika haberleri, gaziosman\u015fa, ey\u00fcp, bayrampa\u015fa, sultangazi, fatih, aranvutk\u00f6y, magazin, siyaset, politika, g\u00fcncel, polis, g\u00fcvenlik, g\u00fcndem, son dakika, fla\u015f haber, spor,", "fb": {"pages": 135071793170594}}, "canonical_link": "http://www.aydinses.com/guvenlik/yaptiklari-kaza-sonrasi-3-saglik-gorevlisini-darbeden-2-kisi-serbest-h1613073.html"}