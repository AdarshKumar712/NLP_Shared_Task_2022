{"source_url": "https://web.archive.org", "url": "https://web.archive.org/web/20200618194414id_/https://www.today.it/economia/riapertura-saloni-italia-boom-cerette-taglio-maschile.html", "title": "Verso la riapertura dei saloni: in Italia previsto boom di cerette e taglio maschile", "top_image": "https://www.today.it/~media/horizontal-hi/28474160135993/florence_laval_nl1-2.jpg", "meta_img": "https://www.today.it/~media/horizontal-hi/28474160135993/florence_laval_nl1-2.jpg", "images": ["https://citynews.stgy.ovh/~shared/images/v2015/avatars/citynews-today.png", "https://www.today.it/~media/horizontal-hi/28474160135993/florence_laval_nl1-2.jpg", "https://citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "https://web.archive.org/~shared/do/~/count/?jLItZQwYLmNxGhLol9hA_sYwK2RAmJ69Cvrmb7SzcL1v73QUSyeNXuT6yX9MoVf5zPpGZYFHKlw3tJ6VuzXKsxFypfXnuMy_wzqhPrpLWpeWovdGDw2YAK-uRKTUhS-7yGJm9aTD2w1nWDaHt5dKxNCYCVNbJZMtcb", "https://citynews.stgy.ovh/~shared/images/v2015/brands/today-logo.svg", "https://citynews-citynews.stgy.ovh/images/cn-horizontal-simple-full-10years.png"], "movies": [], "text": "Dopo i mesi di stop imposti dalla pandemia di Covid-19, parrucchieri, estetiste e professionisti del benessere sono ancora in attesa di riavviare la propria attivit\u00e0 e fare cos\u00ec un passo verso la \u201cnuova normalit\u00e0\u201d. Impazienti di veder riaprire i saloni sono anche i consumatori: un\u2019indagine condotta a livello europeo da Treatwell \u2013 il pi\u00f9 grande portale in Europa per la prenotazione di trattamenti di bellezza e benessere \u2013 ha rilevato che andare dal parrucchiere o al centro estetico sar\u00e0 una priorit\u00e0 quando non saranno pi\u00f9 in vigore le misure che durante l\u2019emergenza sanitaria hanno regolato le abitudini dei cittadini. A precedere gli appuntamenti di bellezza (47%), nella classifica delle prime attivit\u00e0 pianificate dagli europei post-lockdown sono solo le visite ad amici e parenti (57%), mentre a conquistare il terzo gradino del podio \u00e8 il ritorno allo shopping (40%), ancora pi\u00f9 desiderato di una cena al ristorante o di una pinta al pub (36%).\n\nI grattacapi della quarantena per gli europei: taglio di capelli e unghie\n\nBen pi\u00f9 di due terzi degli intervistati (69%), d\u2019altronde, hanno confessato a Treatwell di essere insoddisfatti del proprio \u201clook da quarantena\u201d . Nella maggior parte dei casi (41%) in questo periodo di privazioni il vero grattacapo \u00e8 stato il taglio di capelli : messa a dura prova dalla prolungata mancanza dell\u2019incontro con le forbici del parrucchiere, la chioma risulta indisciplinata e decisamente difficile da gestire soprattutto per chi ha tra i 36 e i 55 anni (51%). Lo stato delle proprie unghie fa storcere il naso a oltre un terzo (35%) dei rispondenti (con picchi del 44% nella fascia di popolazione pi\u00f9 giovane, di et\u00e0 compresa tra i 18 e i 25 anni), divisi tra il miraggio di una pedicure professionale e il desiderio di ritoccare la manicure semipermanente. Segue a ruota l\u2019incubo sopracciglia , vera e propria \u201cgatta da pelare\u201d per il 34% degli europei, mentre la tinta (29%) e la depilazione (22%) rimangono escluse dalla top 3 degli aspetti beauty che hanno causato\n\nmaggiore frustrazione agli utenti durante il lockdown. Ne deriva che alcuni bisogni risultano pi\u00f9 impellenti di altri. Se, in media, a prescindere dal primo trattamento che intende eseguire, la maggioranza degli europei (60%) pensa di prendere appuntamento dal parrucchiere o al centro estetico entro due settimane dalla riapertura dei saloni, chi da mesi litiga con sopracciglia (70%) e unghie (65%) confessa che si recher\u00e0 dall\u2019estetista non appena sar\u00e0 possibile.\n\nDal budget alla scelta del salone: le nuove abitudini degli europei\n\nI dati della ricerca evidenziano che una persona su due (52%), in seguito alla riapertura dei saloni, stanzier\u00e0 lo stesso budget o addirittura una cifra maggiore rispetto a quanto solitamente speso per il proprio look, mentre due rispondenti su tre (67%) hanno preso in considerazione la possibilit\u00e0 di prendere appuntamento in un centro in cui non sono mai stati , ma che sia in grado di soddisfare le loro esigenze nell\u2019era del post-lockdown.\n\nI criteri che guideranno i consumatori nella scelta del salone saranno in primis di tipo igienico (40%) \u2013 relativi quindi alla sanificazione e pulizia degli ambienti e delle postazioni, oltre che all\u2019utilizzo di strumenti monouso \u2013 e legati alla capacit\u00e0 di garantire la sicurezza dei clienti durante il trattamento (40%), dalla messa a disposizione del disinfettante per le mani all\u2019oculata gestione degli appuntamenti per evitare assembramenti. Inoltre, anche la vicinanza del centro estetico e del parrucchiere alla propria abitazione (39%), che consentir\u00e0 di limitare gli spostamenti, sar\u00e0 un parametro altamente rilevante.\n\nI trattamenti pi\u00f9 popolari post-lockdown: boom del taglio uomo\n\nIndipendentemente da come avverr\u00e0 la scelta del salone, quali saranno i trattamenti pi\u00f9 popolari alla\n\nriapertura? Per rispondere a questa domanda Treatwell ha analizzato le prenotazioni effettuate dagli utenti in 13 Paesi europei, scoprendo che in buona parte del Vecchio Continente i \u201cgrattacapi\u201d maschili guidano il business della bellezza nel post-lockdown.\n\nSe, infatti, in Italia la ceretta conquista per un soffio il primo posto nella classifica dei trattamenti pi\u00f9 prenotati in vista della riapertura dei saloni, segue a brevissima distanza il taglio capelli maschile . Al terzo posto compare la manicure semipermanente , incalzata dalla depilazione viso per dire addio ai baffetti spuntati sotto la mascherina e, in quinta posizione, dalla ceretta Hollywood, per un inguine a prova di bikini sgambato.\n\nIn Spagna \u00e8 testa a testa tra il taglio di capelli femminile \u2013 in prima posizione \u2013 e quello maschile , distanziato di una manciata di prenotazioni. Anche per gli utenti iberici la manicure semipermanente chiude il podio, seguita dagli appuntamenti per ridisegnare e sfoltire le sopracciglia e dalle prenotazioni di pedicure a prova di sandali.\n\nIn Francia e Germania a spuntarla \u00e8 il taglio maschile , trattamento pi\u00f9 prenotato in entrambi i mercati. L\u2019intero podio tedesco testimonia come per i teutonici una chioma in perfetto ordine sia prioritaria: dopo il taglio maschile, a registrare un boom di prenotazioni sono quello femminile, al secondo posto, e gli appuntamenti per tinte, colpi di sole e m\u00e8ches .\n\nAppena al di sotto si posizionano, invece, le extension ciglia e la pedicure. La top 5 francese, invece, prosegue dividendosi tra la poltrona del parrucchiere e la cabina dell\u2019estetista: oltralpe vicecapolista \u00e8 la ceretta Hollywood, seguita dai tagli femminili, dalla manicure semipermanente e dalla ceretta alle gambe. Nel Regno Unito la vetta della classifica spetta alla ceretta Hollywood , mentre la medaglia d\u2019argento va al taglio di capelli femminile . La top 5 prosegue testimoniando l\u2019intenzione dei britannici di fare presto visita sia ai nail bar che ai parrucchieri: se la manicure semipermanente raggiunge la terza posizione, le tinte e il taglio uomo completano il ranking.\n\nVerso la riapertura: i suggerimenti di Treatwell\n\nPer aiutare saloni e consumatori a prepararsi alla ripartenza del segmento beauty, Treatwell ha raccolto alcuni consigli per affrontare la nuova fase, in attesa di conoscere i protocolli definitivi stabiliti dal Governo.\n\nI professionisti della bellezza da sempre rispettano rigide regole di igiene per garantire la sicurezza dei loro clienti e collaboratori. Treatwell suggerisce di affiancarle con l\u2019introduzione nella pratica quotidiana di strumenti quali soprascarpe e camici, kimono, mantelle o divise monouso , quando non sia possibile prevedere il lavaggio giornaliero ad alta temperatura e con prodotti igienizzanti degli indumenti.\n\nDi fondamentale importanza sar\u00e0 la gestione oculata dell\u2019agenda. Si consiglia la presenza nei centri di superficie inferiore ai 40 mq di un solo cliente alla volta e di non pi\u00f9 di due operatori. Inoltre, si render\u00e0 necessario dilatare i tempi tra un appuntamento e l\u2019altro sia per permettere agli operatori di detergere i lettini con ipoclorito di sodio (candeggina) o alcool denaturato, igienizzare e sterilizzare tutti gli strumenti, le postazioni di lavoro, le aree per il pagamento e i servizi igienici dopo ogni uso e arieggiare la cabina o il locale dopo ogni trattamento, sia per ridurre il rischio di assembramenti. Su questo fronte sar\u00e0 cruciale la collaborazione dei clienti, affinch\u00e9 non si presentino in salone in anticipo o in ritardo, ma perfettamente puntuali .\n\nTreatwell, inoltre, invita gli utenti, cos\u00ec come gli operatori estetici e i parrucchieri, a disdire gli appuntamenti in caso di temperatura corporea superiore ai 37.5 gradi, di sintomi influenzali o di contatti con persone positive al Covid-19 nei quattordici giorni precedenti l\u2019appuntamento, oltre che in eventuali altre situazioni di rischio riportate sul sito del Ministero della Salute.\n\nLe mascherine e i guanti saranno la norma non solo durante gli spostamenti, ma anche una volta entrati in salone. Alcuni centri si attiveranno per fornire direttamente (con o senza costi aggiuntivi) i dispositivi di protezione ai clienti, altri specificheranno, al momento della prenotazione, di portarli con s\u00e9 da casa affinch\u00e9 sia possibile eseguire il trattamento. Quando non sar\u00e0 possibile mantenere la distanza interpersonale di un metro \u2013 come ad esempio durante i servizi di acconciatura o taglio \u2013 Treatwell ipotizza l\u2019utilizzo di occhiali protettivi o visiere in plexiglas.\n\nNell\u2019ottica di evitare i contatti diretti di superfici contaminate, Treatwell suggerisce non solo di non esporre riviste da sfogliare o prodotti in vendita, ma anche di chiedere ai clienti di riporre scarpe e indumenti in un apposito contenitore, facile da sanificare di volta in volta o usa e getta.\n\nSempre in quest\u2019ottica, Treatwell incentiva i pagamenti online o con carta di credito , per poi disinfettare tutta l\u2019area, compresi tastiere, POS, touchscreen, e di pulire con uno spray disinfettante registratore di cassa, monete, banconote, in caso di pagamento in contanti, per poi lavare le mani.\n\nLa comunicazione diventer\u00e0 pi\u00f9 che mai fondamentale, sia dentro che fuori dal salone. All\u2019interno del centro \u2013 sia nelle cabine, che nelle aree di attesa e presso le postazioni e gli spogliatoi dei dipendenti \u2013 si raccomanda di posizionare in modo visibile segnali, cartelli informativi, adesivi o vetrofanie che indichino i protocolli di igiene e sicurezza da seguire. Un supporto utile arriver\u00e0 dai social network , che i professionisti useranno per aggiornare in tempo reale i clienti in merito ai comportamenti da tenere.\n\nIl tuo browser non pu\u00f2 riprodurre il video. Devi disattivare ad-block per riprodurre il video. Play Replay Play Replay Pausa Disattiva audio Disattiva audio Disattiva audio Attiva audio Indietro di 10 secondi Avanti di 10 secondi Spot Attiva schermo intero Disattiva schermo intero Skip Il video non pu\u00f2 essere riprodotto: riprova pi\u00f9 tardi. Attendi solo un istante , dopo che avrai attivato javascript . . . Forse potrebbe interessarti , dopo che avrai attivato javascript . . . Devi attivare javascript per riprodurre il video.\n\n\u201cConsiderato l\u2019impatto della pandemia sul segmento della bellezza e del benessere, abbiamo ritenuto fondamentale sia analizzare il comportamento e le aspettative degli utenti in vista della ripresa delle attivit\u00e0, sia aiutare i nostri partner a gestire la nuova normalit\u00e0 del post-lockdown. Per questo, in attesa di ricevere indicazioni ufficiali, gi\u00e0 ad aprile abbiamo iniziato a organizzare webinar per allineare i saloni sulle norme e sugli strumenti da adottare, con l\u2019obiettivo di supportare al meglio i professionisti impegnati a continuare a offrire un\u2019esperienza beauty di primordine, pur nel segno di una situazione globale complessa e senza precedenti\u201d Elena Zucco, Country Lead di Treawell Italia.", "keywords": [], "meta_keywords": [""], "tags": [], "authors": ["Redazionale Sponsorizzato"], "publish_date": null, "summary": "", "article_html": "", "meta_description": "Per circa la met\u00e0 degli europei (47%) andare dal parrucchiere o al centro estetico al termine del lockdown \u00e8 una priorit\u00e0: bellezza e benessere secondi solo ad amici e parenti", "meta_lang": "it", "meta_favicon": "https://citynews-today.stgy.ovh/images/v2015/brand/favicon.png", "meta_data": {"title": "Verso la riapertura dei saloni: in Italia previsto boom di cerette e taglio maschile", "description": "Per circa la met\u00e0 degli europei (47%) andare dal parrucchiere o al centro estetico al termine del lockdown \u00e8 una priorit\u00e0: bellezza e benessere secondi solo ad amici e parenti", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "theme-color": "#2A9DDB", "msapplication-navbutton-color": "#2A9DDB", "msapplication-TileColor": "#2A9DDB", "og": {"title": "Verso la riapertura dei saloni: in Italia previsto boom di cerette e taglio maschile", "description": "Per circa la met\u00e0 degli europei (47%) andare dal parrucchiere o al centro estetico al termine del lockdown \u00e8 una priorit\u00e0: bellezza e benessere secondi solo ad amici e parenti", "image": {"identifier": "https://www.today.it/~media/horizontal-hi/28474160135993/florence_laval_nl1-2.jpg", "width": 1000, "height": 563}, "url": "https://www.today.it/economia/riapertura-saloni-italia-boom-cerette-taglio-maschile.html", "site_name": "Today", "type": "article"}, "fb": {"pages": 335145169857930}}, "canonical_link": "https://www.today.it/economia/riapertura-saloni-italia-boom-cerette-taglio-maschile.html"}