{"source_url": "https://web.archive.org", "url": "https://web.archive.org/web/20211213220919id_/https://wmeritum.pl/kul-odetnie-sie-slow-czarnka-lgbt/315583", "title": "KUL odetnie si\u0119 od s\u0142\u00f3w Czarnka o LGBT? Uczelnia nie zamierza milcze\u0107", "top_image": "https://wmeritum.pl/wp-content/uploads/2020/06/Czarnek.jpg", "meta_img": "https://wmeritum.pl/wp-content/uploads/2020/06/Czarnek.jpg", "images": ["data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://wmeritum.pl/wp-content/themes/jnews/assets/img/jeg-empty.png", "https://web.archive.org/autopromocja/google-news-wide-3.png", "https://wmeritum.pl/wp-content/uploads/sda/fundacja_rib.gif", "https://wmeritum.pl/wp-content/uploads/2020/06/Czarnek.jpg", "https://wmeritum.pl/wp-content/uploads/2018/06/wmeritum-logo.png", "https://secure.gravatar.com/avatar/bd2ff343688ce6483311d1c81adfed51?s=80&d=mm&r=g"], "movies": [], "text": "Wiele wskazuje na to, \u017ce Katolicki Uniwersytet Lubelski odetnie si\u0119 od s\u0142\u00f3w Przemys\u0142awa Czarnka dotycz\u0105cych LGBT. Wirtualna Polska dotar\u0142a do informacji jednego z pracownik\u00f3w uczelni.\n\nPrzemys\u0142aw Czarnek to nie tylko pose\u0142, ale r\u00f3wnie\u017c wyk\u0142adowca akademicki zwi\u0105zany z Katolickim Uniwersytetem Lubelskim. Tam uko\u0144czy\u0142 studia, od 2007 roku jest adiunktem a w 2015 roku otrzyma\u0142 stopie\u0144 doktora habilitowanego nauk prawnych.\n\nWczoraj by\u0142y wojewoda lubelski wywo\u0142a\u0142 ogromne kontrowersje. Na antenie TVP Info stwierdzi\u0142 on, \u017ce spo\u0142eczno\u015b\u0107 LGBT nie jest \u201er\u00f3wna ludziom normalnym\u201d. Jego zdaniem jest to ideologia fa\u0142szuj\u0105ca rzeczywisto\u015b\u0107. \u201eSko\u0144czmy s\u0142ucha\u0107 tych idiotyzm\u00f3w o jakich\u015b prawach cz\u0142owieka, czy jakiej\u015b r\u00f3wno\u015bci. Ci ludzie nie s\u0105 r\u00f3wni ludziom normalnym\u201d \u2013 powiedzia\u0142.\n\nP\u00f3\u017aniej do swojej wypowiedzi odni\u00f3s\u0142 si\u0119 jeszcze na Twitterze. \u201eSpacerowanie ojca z dzieckiem po ulicy to prawo cz\u0142owieka. Bieganie z go\u0142ym biustem i genitaliami po ulicy tonie jest prawo cz\u0142owieka. I \u017cadnej r\u00f3wno\u015bci tu nie ma. Nie mo\u017cna zr\u00f3wnywa\u0107 dobra ze z\u0142em. Sorry, pro\u015bciej nie potrafi\u0119\u201d \u2013 napisa\u0142 Czarnek.\n\nWygl\u0105da na to, \u017ce od s\u0142\u00f3w pos\u0142a zamierza odci\u0105\u0107 si\u0119 Katolicki Uniwersytet Lubelski. \u201ePrawdopodobnie si\u0119 od tego odetniemy. To jest stanowisko wypowiadane przez indywidualne osoby, a nie w\u0142adze uczelni\u201d \u2013 powiedzia\u0142 jeden z pracownik\u00f3w w rozmowie z Wirtualn\u0105 Polsk\u0105.\n\nCzytaj tak\u017ce: Budka \u017c\u0105da wyrzucenia Czarnka z PiS. Posz\u0142o o LGBT\n\n\u0179r.: WP", "keywords": [], "meta_keywords": [""], "tags": ["Katolicki Uniwersytet Lubelski", "przemys\u0142aw czarnek"], "authors": [], "publish_date": "Mon Jun 15 07:54:37 2020", "summary": "", "article_html": "", "meta_description": "Wiele wskazuje na to, \u017ce Katolicki Uniwersytet Lubelski odetnie si\u0119 od s\u0142\u00f3w Przemys\u0142awa Czarnka dotycz\u0105cych LGBT. Wirtualna", "meta_lang": "pl", "meta_favicon": "https://wmeritum.pl/wp-content/uploads/2018/07/64.jpg", "meta_data": {"viewport": "width=device-width, initial-scale=1, user-scalable=yes", "theme-color": "#1e73be", "msapplication-navbutton-color": "#0a3d62", "apple-mobile-web-app-status-bar-style": "#0a3d62", "robots": "index, follow, max-image-preview:large, max-snippet:-1, max-video-preview:-1", "og": {"type": "article", "title": "KUL odetnie si\u0119 od s\u0142\u00f3w Czarnka o LGBT? Uczelnia nie zamierza milcze\u0107 | wMeritum.pl", "site_name": "wMeritum.pl", "description": "Wiele wskazuje na to, \u017ce Katolicki Uniwersytet Lubelski odetnie si\u0119 od s\u0142\u00f3w Przemys\u0142awa Czarnka dotycz\u0105cych LGBT. Wirtualna", "url": "https://wmeritum.pl/kul-odetnie-sie-slow-czarnka-lgbt/315583", "locale": "pl_PL", "image": {"identifier": "https://wmeritum.pl/wp-content/uploads/2020/06/Czarnek.jpg", "width": 1200, "height": 675}}, "article": {"published_time": "2020-06-15T07:54:37+00:00", "modified_time": "2020-06-15T07:54:40+00:00", "section": "Wiadomo\u015bci", "tag": "przemys\u0142aw czarnek", "publisher": "https://www.facebook.com/wmeritum/"}, "twitter": {"card": "summary_large_image", "title": "KUL odetnie si\u0119 od s\u0142\u00f3w Czarnka o LGBT? Uczelnia nie zamierza milcze\u0107", "description": "Wiele wskazuje na to, \u017ce Katolicki Uniwersytet Lubelski odetnie si\u0119 od s\u0142\u00f3w Przemys\u0142awa Czarnka dotycz\u0105cych LGBT. Wirtualna Polska dotar\u0142a do", "url": "https://wmeritum.pl/kul-odetnie-sie-slow-czarnka-lgbt/315583", "image": {"src": "https://wmeritum.pl/wp-content/uploads/2020/06/Czarnek.jpg", "width": 1200, "height": 675}, "creator": "@wmeritum", "site": "@wmeritum", "label1": "Napisane przez", "data1": "mc", "label2": "Szacowany czas czytania", "data2": "1 minuta"}, "fb": {"app_id": 384180302100462}, "description": "Wiele wskazuje na to, \u017ce Katolicki Uniwersytet Lubelski odetnie si\u0119 od s\u0142\u00f3w Przemys\u0142awa Czarnka dotycz\u0105cych LGBT. Wirtualna", "generator": "Powered by WPBakery Page Builder - drag and drop page builder for WordPress.", "onesignal": "wordpress-plugin", "msapplication-TileImage": "https://wmeritum.pl/wp-content/uploads/2018/07/64.jpg"}, "canonical_link": "https://wmeritum.pl/kul-odetnie-sie-slow-czarnka-lgbt/315583"}