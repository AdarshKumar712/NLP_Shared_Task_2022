{"source_url": "https://www.takvim.com.tr", "url": "https://www.takvim.com.tr/video/bir-zamanlar-cukurova-videolari/ozelvideo/demir-ve-zuleyha-mahkeme-salonunda-karsi-karsiya-geliyor-bir-zamanlar-cukurova-61-yeni-bolum", "title": "Demir ve Z\u00fcleyha mahkeme salonunda kar\u015f\u0131 kar\u015f\u0131ya geliyor! Bir Zamanlar \u00c7ukurova 61. yeni b\u00f6l\u00fcm", "top_image": "https://iatkv.tmgrup.com.tr/94117d/616/350/8/0/700/393?u=https%3a%2f%2fitkv.tmgrup.com.tr%2f2020%2f03%2f26%2fdemir-ve-zuleyha-mahkeme-salonunda-karsi-karsiya-geliyor-bir-zamanlar-cukurova-61-yeni-bolum-1585249363675.jpg", "meta_img": "https://iatkv.tmgrup.com.tr/94117d/616/350/8/0/700/393?u=https%3a%2f%2fitkv.tmgrup.com.tr%2f2020%2f03%2f26%2fdemir-ve-zuleyha-mahkeme-salonunda-karsi-karsiya-geliyor-bir-zamanlar-cukurova-61-yeni-bolum-1585249363675.jpg", "images": ["https://itkv.tmgrup.com.tr/site/v2/i/flip2.png", "https://itkv.tmgrup.com.tr/site/v2/i/icon-mosque.png", "https://i.tmgrup.com.tr/i/i.gif", "https://itkv.tmgrup.com.tr/site/v2/i/takvim-webtv-logo.png?v=1", "https://iatkv.tmgrup.com.tr/94117d/616/350/8/0/700/393?u=https%3a%2f%2fitkv.tmgrup.com.tr%2f2020%2f03%2f26%2fdemir-ve-zuleyha-mahkeme-salonunda-karsi-karsiya-geliyor-bir-zamanlar-cukurova-61-yeni-bolum-1585249363675.jpg", "https://www.facebook.com/tr?id=1915741338735477&ev=PageView&noscript=1"], "movies": [], "text": "Demir ve Z\u00fcleyha mahkeme salonunda kar\u015f\u0131 kar\u015f\u0131ya geliyor! Bir Zamanlar \u00c7ukurova 61. yeni b\u00f6l\u00fcm 26.03.2020 22:02\n\nATV ekranlar\u0131n\u0131n reyting rekortmeni dizisi Bir Zamanlar \u00c7ukurova bu ak\u015fam saat 20.00'de 61. b\u00f6l\u00fcm\u00fcyle izleyicisiyle bulu\u015ftu. Yeni b\u00f6l\u00fcmde Behice, M\u00fcjgan'\u0131 hastaneye g\u00f6t\u00fcr\u00fcyor. Bir Zamanlar \u00c7ukurova 61. b\u00f6l\u00fcm \u00f6zel sahnelerini www.takvim.com.tr/video adresinden izleyebilirsiniz.\n\nB\u0130R ZAMANLAR \u00c7UKUROVA 61. B\u00d6L\u00dcMDE NELER OLACAK?\n\n\"Y\u0131lmaz'a Adnan'\u0131n onun o\u011flu oldu\u011funu s\u00f6yle!\"\n\nH\u00fcnkar, yapt\u0131klar\u0131ndan bin pi\u015fmand\u0131r! Demir mahkemede Z\u00fcleyha'y\u0131 kurtars\u0131n diye binbir dil d\u00f6kecektir. Demir, son ana kadar hareket etmez ama son anda salona gelecektir.\n\nH\u00fcnkar, Fekeli, Y\u0131lmaz, t\u00fcm konak ahalisi ve hatta Savc\u0131 J\u00fclide nefesini tutarak Demir'in ifadesini bekler. Demir, hakime Z\u00fcleyha'ya ne kadar b\u00fcy\u00fck bir a\u015fk besledi\u011fini anlatacakt\u0131r. Ancak anlatt\u0131k\u00e7a salondaki havaya da onun duygular\u0131na da ya\u015fanan onca y\u0131l\u0131n t\u00fcm olaylar\u0131n\u0131n a\u011f\u0131rl\u0131\u011f\u0131 dolacakt\u0131r. Mahkeme salonu, dava konusunu iyice i\u00e7inden \u00e7\u0131k\u0131lmaz bir hale getirecek bir olaya daha \u015fahitlik edecektir!\n\nADNAN, ANNES\u0130N\u0130 ARIYOR\n\nNefesler tutulmu\u015f mahkemeden gelecek haber beklenirken, konakta da \u00e7ocuklar e\u011flendirilmeye \u00e7al\u0131\u015f\u0131lmaktad\u0131r. Ancak \u00f6zellikle Adnan, annesini \u00e7ok \u00f6zlemi\u015ftir. Hane halk\u0131 seferber olsa da, k\u00fc\u00e7\u00fck \u00e7ocuk annesini bulmak i\u00e7in en sonunda kendi ba\u015f\u0131na \u00e7are arayacakt\u0131r!\n\nM\u00dcJGAN YA\u015eAYACAK MI?\n\nY\u0131lmaz, Z\u00fcleyha'n\u0131n mahkemesindeyken, o\u011flunu halas\u0131 Behice ile birlikte \u00e7iftlikteki k\u00fc\u00e7\u00fck kona\u011fa, kendi evlerine yollayan M\u00fcjgan, yapt\u0131klar\u0131n\u0131n vicdan azab\u0131 ile ald\u0131\u011f\u0131 karar\u0131 uygulayacakt\u0131r. M\u00fcjgan, o\u011fluna ve Y\u0131lmaz'a bir mektup b\u0131rakarak bileklerini keserek, hayat\u0131na son vermek isteyecektir.\n\nYILMAZ'IN HAYATINI ALT \u00dcST EDEN \u0130K\u0130 AYRI MEKTUP\n\nY\u0131lmaz, Z\u00fcleyha'y\u0131 kurtarmak i\u00e7in adeta mahkeme ile cezaevi aras\u0131nda mekik dokumaya ba\u015flayacakt\u0131r. O mahkeme salonunda yine hepsinin hayat\u0131n\u0131 alt \u00fcst edecek geli\u015fmeler ya\u015fan\u0131rken, M\u00fcjgan da yine herkesi alt \u00fcst edecek bir \u015fey yapacakt\u0131r.\n\nY\u0131lmaz, hen\u00fcz bilmese de M\u00fcjgan ona ve o\u011fluna bir mektup b\u0131rakarak ya\u015fam\u0131na son vermeye kararl\u0131d\u0131r. Ancak Y\u0131lmaz'\u0131n alaca\u011f\u0131 tek mektup M\u00fcjgan'dan gelen olamayacakt\u0131r, Y\u0131lmaz'\u0131n kalbini derinden yaralayan bir mektup daha vard\u0131r.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "tr", "meta_favicon": "https://itkv.tmgrup.com.tr/site/v2/i/favicon.ico", "meta_data": {"Description": "ATV ekranlar\u0131n\u0131n reyting rekortmeni dizisi Bir Zamanlar \u00c7ukurova bu ak\u015fam saat 20.00'de 61. b\u00f6l\u00fcm\u00fcyle izleyicisiyle bulu\u015ftu. Yeni b\u00f6l\u00fcmde Behice, M\u00fcjgan'\u0131...", "Rating": "General", "Distribution": "Global", "verify-v1": "aOlPQ57PwQiLEFaWZeaTbD4pL0v2QIC45KbX+24275Y=", "tagCategory": "Ana Sayfa | bir-zamanlar-cukurova-videolari", "tagContentType": "video", "og": {"type": "article", "title": "Demir ve Z\u00fcleyha mahkeme salonunda kar\u015f\u0131 kar\u015f\u0131ya geliyor! Bir Zamanlar \u00c7ukurova 61. yeni b\u00f6l\u00fcm", "description": "B\u0130R ZAMANLAR \u00c7UKUROVA 61. B\u00d6L\u00dcMDE NELER OLACAK?\r\n\r\nY\u0131lmaz'a Adnan'\u0131n onun o\u011flu oldu\u011funu s\u00f6yle!\r\n\r\nH\u00fcnkar, yapt\u0131klar\u0131ndan bin pi\u015fmand\u0131r! Demir mahkemede Z\u00fcleyha'y\u0131 kurtars\u0131n diye binbir dil d\u00f6kecektir. Demir, son ana kadar hareket etmez ama son anda salona gelecektir.\r\n\r\nH\u00fcnkar, Fekeli, Y\u0131lmaz, t\u00fcm konak ahalisi ve hatta Savc\u0131 J\u00fclide nefesini tutarak Demir'in ifadesini bekler. Demir, hakime Z\u00fcleyha'ya ne kadar b\u00fcy\u00fck bir a\u015fk besledi\u011fini anlatacakt\u0131r. Ancak anlatt\u0131k\u00e7a salondaki havaya da onun duygular\u0131na da ya\u015fanan onca y\u0131l\u0131n t\u00fcm olaylar\u0131n\u0131n a\u011f\u0131rl\u0131\u011f\u0131 dolacakt\u0131r. Mahkeme salonu, dava konusunu iyice i\u00e7inden \u00e7\u0131k\u0131lmaz bir hale getirecek bir olaya daha \u015fahitlik edecektir!\r\n\r\nADNAN, ANNES\u0130N\u0130 ARIYOR\r\n\r\nNefesler tutulmu\u015f mahkemeden gelecek haber beklenirken, konakta da \u00e7ocuklar e\u011flendirilmeye \u00e7al\u0131\u015f\u0131lmaktad\u0131r. Ancak \u00f6zellikle Adnan, annesini \u00e7ok \u00f6zlemi\u015ftir. Hane halk\u0131 seferber olsa da, k\u00fc\u00e7\u00fck \u00e7ocuk annesini bulmak i\u00e7in en sonunda kendi ba\u015f\u0131na \u00e7are arayacakt\u0131r!\r\n\r\nM\u00dcJGAN YA\u015eAYACAK MI?\r\n\r\nY\u0131lmaz, Z\u00fcleyha'n\u0131n mahkemesindeyken, o\u011flunu halas\u0131 Behice ile birlikte \u00e7iftlikteki k\u00fc\u00e7\u00fck kona\u011fa, kendi evlerine yollayan M\u00fcjgan, yapt\u0131klar\u0131n\u0131n vicdan azab\u0131 ile ald\u0131\u011f\u0131 karar\u0131 uygulayacakt\u0131r. M\u00fcjgan, o\u011fluna ve Y\u0131lmaz'a bir mektup b\u0131rakarak bileklerini keserek, hayat\u0131na son vermek isteyecektir.\r\n\r\nYILMAZ'IN HAYATINI ALT \u00dcST EDEN \u0130K\u0130 AYRI MEKTUP\r\n\r\nY\u0131lmaz, Z\u00fcleyha'y\u0131 kurtarmak i\u00e7in adeta mahkeme ile cezaevi aras\u0131nda mekik dokumaya ba\u015flayacakt\u0131r. O mahkeme salonunda yine hepsinin hayat\u0131n\u0131 alt \u00fcst edecek geli\u015fmeler ya\u015fan\u0131rken, M\u00fcjgan da yine herkesi alt \u00fcst edecek bir \u015fey yapacakt\u0131r.\r\n\r\nY\u0131lmaz, hen\u00fcz bilmese de M\u00fcjgan ona ve o\u011fluna bir mektup b\u0131rakarak ya\u015fam\u0131na son vermeye kararl\u0131d\u0131r. Ancak Y\u0131lmaz'\u0131n alaca\u011f\u0131 tek mektup M\u00fcjgan'dan gelen olamayacakt\u0131r, Y\u0131lmaz'\u0131n kalbini derinden yaralayan bir mektup daha vard\u0131r.", "url": "https://www.takvim.com.tr/video/bir-zamanlar-cukurova-videolari/ozelvideo/demir-ve-zuleyha-mahkeme-salonunda-karsi-karsiya-geliyor-bir-zamanlar-cukurova-61-yeni-bolum", "image": {"identifier": "https://iatkv.tmgrup.com.tr/94117d/616/350/8/0/700/393?u=https%3a%2f%2fitkv.tmgrup.com.tr%2f2020%2f03%2f26%2fdemir-ve-zuleyha-mahkeme-salonunda-karsi-karsiya-geliyor-bir-zamanlar-cukurova-61-yeni-bolum-1585249363675.jpg", "width": 615, "height": 350}, "site_name": "takvim.com.tr"}, "twitter": {"card": "summary_large_image", "title": "Demir ve Z\u00fcleyha mahkeme salonunda kar\u015f\u0131 kar\u015f\u0131ya geliyor! Bir Zamanlar \u00c7ukurova 61. yeni b\u00f6l\u00fcm", "description": "Haberin devam\u0131", "url": "https://www.takvim.com.tr/video/bir-zamanlar-cukurova-videolari/ozelvideo/demir-ve-zuleyha-mahkeme-salonunda-karsi-karsiya-geliyor-bir-zamanlar-cukurova-61-yeni-bolum", "image": "https://iatkv.tmgrup.com.tr/94117d/616/350/8/0/700/393?u=https%3a%2f%2fitkv.tmgrup.com.tr%2f2020%2f03%2f26%2fdemir-ve-zuleyha-mahkeme-salonunda-karsi-karsiya-geliyor-bir-zamanlar-cukurova-61-yeni-bolum-1585249363675.jpg"}, "application-name": "takvim.com.tr", "fb": {"admins": 100001253668158, "page_id": 163484663666075, "pages": 163484663666075}}, "canonical_link": "https://www.takvim.com.tr/video/bir-zamanlar-cukurova-videolari/ozelvideo/demir-ve-zuleyha-mahkeme-salonunda-karsi-karsiya-geliyor-bir-zamanlar-cukurova-61-yeni-bolum"}