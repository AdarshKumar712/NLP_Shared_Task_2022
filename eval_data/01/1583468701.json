{"source_url": "https://web.archive.org", "url": "https://web.archive.org/web/20201021052639id_/https://www.halkinsesikibris.com/spor-gundemi/plajlar-sessiz-kalacak-h134757.html", "title": "Plajlar sessiz kalacak", "top_image": "https://www.halkinsesikibris.com/images/haberler/2020/04/plajlar_sessiz_kalacak_h134757_6b387.jpg", "meta_img": "https://www.halkinsesikibris.com/images/haberler/2020/04/plajlar_sessiz_kalacak_h134757_6b387.jpg", "images": ["https://www.halkinsesikibris.com/images/haberler/2020/10/sertoglu-ndan-caygur-e-buyuk-tepki_2a825.jpg", "https://www.halkinsesikibris.com/images/haberler/ustmanset/2020/10/doYan1.jpg", "https://www.halkinsesikibris.com/thumb.php?src=https://www.halkinsesikibris.com/images/banner/turizm.png&w=300&h=250&q=90", "https://www.halkinsesikibris.com/images/security_code.jpg", "https://www.halkinsesikibris.com/thumb.php?src=https://www.halkinsesikibris.com/images/banner/digiturk_yeni.png&w=940&h=90&q=90", "https://www.halkinsesikibris.com/images/haberler/2020/04/plajlar_sessiz_kalacak_h134757_6b387.jpg", "https://www.halkinsesikibris.com/_themes/hs-royal/images/no_author.jpg", "https://www.halkinsesikibris.com/images/haberler/2020/10/berkel_fitik_oldu_h145354_58e46.jpg", "https://www.halkinsesikibris.com/thumb.php?src=https://www.halkinsesikibris.com/images/banner/MISTY_BANNER_2_1.png&w=620&h=90&q=90", "https://www.halkinsesikibris.com/images/haberler/ustmanset/2020/10/ubp.jpg", "https://www.halkinsesikibris.com/images/haberler/ustmanset/2020/10/secim.jpg", "https://www.halkinsesikibris.com/thumb.php?src=https://www.halkinsesikibris.com/images/banner/Gezegen.jpg&w=320&h=50&q=90", "https://www.halkinsesikibris.com/thumb.php?src=https://www.halkinsesikibris.com/images/banner/Untitled-1_1.jpg&w=300&h=250&q=90", "https://www.halkinsesikibris.com/images/haberler/2020/10/1684_test_sonucu_5_pozitif_vaka_h145336_fd09b.jpg", "https://www.halkinsesikibris.com/images/haberler/2020/10/mevlit_negatif_h145349_15472.jpg", "https://www.halkinsesikibris.com/images/banner/CardplusBanner2.gif", "https://www.halkinsesikibris.com/images/haberler/2020/10/dunyanin_en_hizli_otomobili_belli_oldu_h145322_d8325.jpg", "https://www.halkinsesikibris.com/thumb.php?src=https://www.halkinsesikibris.com/images/banner/china.jpg&w=300&h=250&q=90", "https://www.halkinsesikibris.com/images/banner/HALKIN_SESI_CMYK_1_1.jpg", "https://www.halkinsesikibris.com/images/haberler/ustmanset/2020/10/NASSER1.jpg", "https://www.halkinsesikibris.com/thumb.php?src=https://www.halkinsesikibris.com/images/banner/BAYRAMOYLU.jpg&w=350&h=335&q=90", "https://www.halkinsesikibris.com/thumb.php?src=https://www.halkinsesikibris.com/images/banner/zorlu_1.jpg&w=255&h=620&q=90", "https://www.halkinsesikibris.com/thumb.php?src=https://www.halkinsesikibris.com/images/banner/Untitled-1_3.jpg&w=256&h=565&q=90", "https://www.halkinsesikibris.com/thumb.php?src=https://www.halkinsesikibris.com/images/banner/Caddemm_site_1.jpg&w=300&h=250&q=90", "https://www.halkinsesikibris.com/images/banner/Koop_Bank970x90_1.gif", "https://www.halkinsesikibris.com/images/haberler/ustmanset/2020/10/Acura.jpg", "https://www.halkinsesikibris.com/thumb.php?src=https://www.halkinsesikibris.com/images/banner/HalkYn_Sesi_620x90.jpg&w=620&h=90&q=90", "https://www.halkinsesikibris.com/images/banner/halkinsesikibris_iveria_group_reklam_620X90.gif", "https://www.halkinsesikibris.com/thumb.php?src=https://www.halkinsesikibris.com/images/banner/HalkYn_Sesi_web_banner_255x620_px.png&w=256&h=550&q=90", "https://www.halkinsesikibris.com/images/haberler/ustmanset/2020/10/cimnastik.jpg", "https://www.halkinsesikibris.com/images/haberler/ustmanset/2020/10/tekvando_1.jpg", "https://www.halkinsesikibris.com/images/banner/Untitled-6.jpg", "https://www.halkinsesikibris.com/thumb.php?src=https://www.halkinsesikibris.com/images/banner/Arden_site1.jpg&w=300&h=250&q=90", "https://www.halkinsesikibris.com/images/banner/HALKIN_SESI_CMYK_1.jpg", "https://www.halkinsesikibris.com/thumb.php?src=https://www.halkinsesikibris.com/images/banner/Flormar.jpg&w=300&h=250&q=90", "https://www.halkinsesikibris.com/thumb.php?src=https://www.halkinsesikibris.com/images/banner/deniz_plaza.jpg&w=300&h=250&q=90", "https://www.halkinsesikibris.com/images/haberler/2020/10/son_dakika_yine_olumlu_kaza_h145338_8f9af.jpg"], "movies": [], "text": "Hentbol, Voleybol ve Tenis Federasyonlar\u0131n\u0131nYaz aylar\u0131nda d\u00fczenledi\u011fi turnuvalara belediyeler sponsor oluyordu. Belediyeler Birli\u011fi\u2019nin sportif faaliyetlere katk\u0131y\u0131 2020 y\u0131l\u0131n\u0131n sonuna kadar dondurmakarar\u0131 plaj turnuvalar\u0131n\u0131n organizelerini zorla\u015ft\u0131racak\n\nK\u0131br\u0131s T\u00fcrk Belediyeler Birli\u011fi y\u00f6netim kurulu ve genel kurulu, Korona Vir\u00fcs m\u00fccadelesi ile h\u00fck\u00fcmetin a\u00e7\u0131klam\u0131\u015f oldu\u011fu Ekonomik Tedbirler Paketi\u2019ni de\u011ferlendirmi\u015fti.\n\nK\u0131br\u0131s T\u00fcrk Belediyeler Birli\u011fi Y\u00f6netim Kurulu ve Genel Kurulunun yapm\u0131\u015f oldu\u011fu toplant\u0131da, Corona vir\u00fcs (COV\u0130D 19) m\u00fccadelesi ba\u011flam\u0131nda belediyelerin sorunun ortadan kalkmas\u0131na kadar yap\u0131lacak m\u00fccadelelerde her \u015fartta aktif bir \u015fekilde sahada olunmas\u0131 kararla\u015ft\u0131r\u0131lm\u0131\u015ft\u0131.\n\nBelediyeler m\u00fccadele kararlar\u0131na ra\u011fmen, Ekonomik Tedbirler Paketinde \u00f6ng\u00f6r\u00fclen devlet paylar\u0131ndan %25 kesinti karar\u0131 sonras\u0131nda harcamalar\u0131nda k\u0131s\u0131tlamaya gitme karar\u0131 alm\u0131\u015flard\u0131.\n\nBelediyeler, genel kurul karar\u0131 ile kendi b\u00fct\u00e7elerinden alaca\u011f\u0131 tedbirler kapsam\u0131nda, sportif faaliyetlere ve spor kurum ve kul\u00fcplerine yard\u0131m kaleminin 2020 y\u0131l\u0131n\u0131n sonunakadar dondurulmas\u0131n\u0131 kararla\u015ft\u0131rm\u0131\u015flard\u0131.\n\nAl\u0131nan bu kararlardan en \u00e7ok etkilenecek federasyonlar plaj etkinlikleri d\u00fczenleyen, Hentbol, Voleybol ve Tenis Federasyonlar\u0131 olacak. Hentbol, Voleybol ve Tenis Federasyonlar\u0131n\u0131n Yaz aylar\u0131nda d\u00fczenledi\u011fi plaj turnuvalar\u0131na belediyeler sponsor oluyordu.\n\n\u00d6zellikle \u0130skele ve Ma\u011fusa b\u00f6lgelerinde bu 3 federasyon taraf\u0131ndan d\u00fczenlenen ve b\u00fcy\u00fck ilgi g\u00f6ren turnuvalar, plajlara da b\u00fcy\u00fck renk kat\u0131yordu. Hentbol, Voleybol ve Tenis Federasyonlar\u0131, Lefko\u015fa, Girne ve Karpaz\u2019da da belediyelerin katk\u0131lar\u0131 ile etkinlikler yap\u0131yorlard\u0131.\n\nBelediyelerin katk\u0131y\u0131 durdurma karar\u0131 bu federasyonlar\u0131n Yazetkinliklerini ger\u00e7ekle\u015ftirmelerine b\u00fcy\u00fck engel te\u015fkil edecek.", "keywords": [], "meta_keywords": [""], "tags": [], "authors": ["Http", "Www.Halkinsesikibris.Com"], "publish_date": null, "summary": "", "article_html": "", "meta_description": "Hentbol, Voleybol ve Tenis Federasyonlar\u0131n\u0131nYaz aylar\u0131nda d\u00fczenledi\u011fi turnuvalara belediyeler sponsor oluyordu. Belediyeler Birli\u011fi'nin sportif faaliyetlere", "meta_lang": "tr", "meta_favicon": "https://www.halkinsesikibris.com/_themes/hs-royal/images/favicon.ico", "meta_data": {"viewport": "width=device-width, initial-scale=1", "description": "Hentbol, Voleybol ve Tenis Federasyonlar\u0131n\u0131nYaz aylar\u0131nda d\u00fczenledi\u011fi turnuvalara belediyeler sponsor oluyordu. Belediyeler Birli\u011fi'nin sportif faaliyetlere", "author": "http://www.halkinsesikibris.com/", "medium": "news", "robots": "all", "fb": {"admins": 327767967259221}, "og": {"type": "article", "site_name": "Halk\u0131n Sesi", "title": "Plajlar sessiz kalacak", "description": "Hentbol, Voleybol ve Tenis Federasyonlar\u0131n\u0131nYaz aylar\u0131nda d\u00fczenledi\u011fi turnuvalara belediyeler sponsor oluyordu. Belediyeler Birli\u011fi'nin sportif faaliyetlere", "url": "https://www.halkinsesikibris.com/spor-gundemi/plajlar-sessiz-kalacak-h134757.html", "image": "https://www.halkinsesikibris.com/images/haberler/2020/04/plajlar_sessiz_kalacak_h134757_6b387.jpg"}, "twitter": {"card": "summary_large_image", "url": "http://www.halkinsesikibris.com/spor-gundemi/plajlar-sessiz-kalacak-h134757.html", "domain": "https://www.halkinsesikibris.com/", "site": "@halkinsesikktc", "title": "Plajlar sessiz kalacak", "description": "Hentbol, Voleybol ve Tenis Federasyonlar\u0131n\u0131nYaz aylar\u0131nda d\u00fczenledi\u011fi turnuvalara belediyeler sponsor oluyordu. Belediyeler Birli\u011fi'nin sportif faaliyetlere", "image": {"src": "https://www.halkinsesikibris.com/images/haberler/2020/04/plajlar_sessiz_kalacak_h134757_6b387.jpg"}}, "hdl": "Plajlar sessiz kalacak", "DC.date.issued": "2020-04-20T08:21:42+02:00", "pdate": 20200420, "utime": 20200420082142, "ptime": 20200420082142, "DISPLAYDATE": "20 Nisan 2020 Pazartesi 08:21", "dat": "20 Nisan 2020 Pazartesi 08:21", "lp": "Hentbol, Voleybol ve Tenis Federasyonlar\u0131n\u0131nYaz aylar\u0131nda d\u00fczenledi\u011fi turnuvalara belediyeler sponsor oluyordu. Belediyeler Birli\u011fi'nin sportif faaliyetlere", "msapplication-starturl": "https://www.halkinsesikibris.com/", "cre": "Halk\u0131n Sesi", "PT": "Article", "PST": "News", "Rating": "General"}, "canonical_link": "https://www.halkinsesikibris.com/spor-gundemi/plajlar-sessiz-kalacak-h134757.html"}