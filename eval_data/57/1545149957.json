{"source_url": "https://web.archive.org", "url": "https://web.archive.org/web/20210225031803id_/https://pl.sputniknews.com/polityka/2020031112068993-merkel-przeciwna-zamykaniu-granic-z-powodu-koronawirusa-sputnik/", "title": "Merkel przeciwna zamykaniu granic z powodu koronawirusa", "top_image": "https://cdnpl1.img.sputniknews.com/images/1207/00/12070036.jpg", "meta_img": "https://cdnpl1.img.sputniknews.com/images/1207/00/12070036.jpg", "images": ["data:image/svg+xml,%3Csvg%20xmlns='http://www.w3.org/2000/svg'%20width='705'%20height='375'%3E%3C/svg%3E", "https://cdnpl1.img.sputniknews.com/images/1207/00/12070036.jpg", "https://web.archive.org/services/counter/?project=&obj_id=12068993&obj_type=article&action_type=&ts=1614223082", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdnpl1.img.sputniknews.com/i/avatar-default.png", "https://cdnpl1.img.sputniknews.com/img/1207/00/12070040_0:0:3072:1663_1000x541_80_0_0_2a0e4759b19ce222eaa7ffce73afeb7c.jpg", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E"], "movies": [], "text": "Zamkni\u0119cie granic nie jest w\u0142a\u015bciwym dzia\u0142aniem w ramach walki z koronawirusem, powiedzia\u0142a na konferencji prasowej w Berlinie kanclerz RFN Angela Merkel.\n\n\u201eUwa\u017camy w Niemczech, \u017ce zamkni\u0119cie granic nie jest w\u0142a\u015bciw\u0105 odpowiedzi\u0105 na zagro\u017cenie\u201d \u2013 podkre\u015bli\u0142a Merkel dodaj\u0105c, \u017ce odpowiednim krokiem mog\u0142aby by\u0107 domowa kwarantanna, kt\u00f3ra pomog\u0142aby ograniczy\u0107 rozprzestrzenianie si\u0119 choroby w przypadku, je\u015bli chorzy przyjechali ze strefy ryzyka.\n\nW \u015brod\u0119 poinformowano, \u017ce z powodu koronawirusa w Niemczech zmar\u0142y trzy osoby. Wszystkie przypadki odnotowano w Nadrenii P\u00f3\u0142nocnej-Westfalii \u2013 w mie\u015bcie Essen zmar\u0142a 89-letnia kobieta, jeszcze dwie osoby w powiecie Heinsberg. Opr\u00f3cz tego w niedziel\u0119 w Egipcie z powodu koronawirusa zmar\u0142 turysta z Hamburga. We wtorek Instytut Roberta Kocha poinformowa\u0142, \u017ce potwierdzono 1 139 przypadk\u00f3w koronawirusa w ca\u0142ych Niemczech.\n\nCoraz wi\u0119cej ofiar koronawirusa\n\nPod koniec grudnia chi\u0144skie w\u0142adze poinformowa\u0142y o epidemii zachorowa\u0144 na zapalenie p\u0142uc nieznanego pochodzenia w Wuhan w prowincji Hubei. Patogenem tej choroby jest nowy typ koronawirusa, kt\u00f3ry \u015awiatowa Organizacja Zdrowia (WHO) 11 lutego nazwa\u0142a COVID-19.\n\nLiczba zaka\u017conych wirusem w Chinach kontynentalnych to ponad 81 tys. os\u00f3b, zmar\u0142o 3158 chorych, wyleczy\u0142o si\u0119 prawie 61 tys. Przypadki zaka\u017cenia poza ChRL, jak wynika z ostatnich danych WHO, odnotowano w ponad 100 krajach.\n\nW \u015brod\u0119 11 marca organizacja podczas konferencji prasowej poda\u0142a, \u017ce epidemi\u0119 koronawirusa nale\u017cy ju\u017c okre\u015bla\u0107 mianem pandemii.", "keywords": [], "meta_keywords": ["koronawirus w niemczech"], "tags": ["Koronawirus Liczba zaka\u017conych: Liczba os\u00f3b, kt\u00f3re wyzdrowia\u0142y: Liczba ofiar \u015bmiertelnych:", "Berlin", "Niemcy", "epidemia", "choroba", "Angela Merkel", "koronawirus"], "authors": [], "publish_date": null, "summary": "", "article_html": "", "meta_description": "Zamkni\u0119cie granic nie jest w\u0142a\u015bciwym dzia\u0142aniem w ramach walki z koronawirusem, powiedzia\u0142a na konferencji prasowej w Berlinie kanclerz RFN Angela Merkel.", "meta_lang": "pl", "meta_favicon": "https://cdnpl2.img.sputniknews.com/i/sputnik.png", "meta_data": {"description": "Zamkni\u0119cie granic nie jest w\u0142a\u015bciwym dzia\u0142aniem w ramach walki z koronawirusem, powiedzia\u0142a na konferencji prasowej w Berlinie kanclerz RFN Angela Merkel.", "keywords": "koronawirus w niemczech", "news_keywords": "koronawirus w niemczech", "robots": "all", "format-detection": "telephone=no", "analytics": {"site_domain": "pl.sputniknews.com", "article_id": 12068993, "p_ts": 1583947920, "rubric": "polityka", "tags": "Berlin, choroba, epidemia, Angela Merkel, Niemcy, koronawirus"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://pl.sputniknews.com/polityka/2020031112068993-merkel-przeciwna-zamykaniu-granic-z-powodu-koronawirusa-sputnik/", "title": "Merkel przeciwna zamykaniu granic z powodu koronawirusa", "description": "Zamkni\u0119cie granic nie jest w\u0142a\u015bciwym dzia\u0142aniem w ramach walki z koronawirusem, powiedzia\u0142a na konferencji prasowej w Berlinie kanclerz RFN Angela Merkel.", "image": "https://pl.sputniknews.com/sharing_snippet/12068993.png?1583947920"}, "fb": {"app_id": 102846830059534, "pages": 998778393644558}, "apple-itunes-app": "app-id=969452947, app-argument=com.sputniknews://article?issuer_id=36&issuer_article_id=12068993", "google-play-app": "app-id=com.sputniknews.sputnik", "og": {"title": "Merkel przeciwna zamykaniu granic z powodu koronawirusa", "url": "https://pl.sputniknews.com/polityka/2020031112068993-merkel-przeciwna-zamykaniu-granic-z-powodu-koronawirusa-sputnik/", "type": "website", "description": "Zamkni\u0119cie granic nie jest w\u0142a\u015bciwym dzia\u0142aniem w ramach walki z koronawirusem, powiedzia\u0142a na konferencji prasowej w Berlinie kanclerz RFN Angela Merkel.", "image": {"identifier": "https://cdnpl1.img.sputniknews.com/images/1207/00/12070036.jpg", "width": 705, "height": 375}}, "lastmod": "2020-03-11T18:19:32Z", "pubdate": "2020-03-11T18:32:00Z", "url_type": "usual"}, "canonical_link": "https://pl.sputniknews.com/polityka/2020031112068993-merkel-przeciwna-zamykaniu-granic-z-powodu-koronawirusa-sputnik/"}