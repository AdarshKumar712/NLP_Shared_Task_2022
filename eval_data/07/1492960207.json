{"source_url": "https://web.archive.org", "url": "https://web.archive.org/web/20210111051550id_/https://www.mynet.com/tem-otoyolunda-100-kisilik-grup-trafigi-kapatarak-eylem-yapti-110106373146", "title": "\u0130stanbul'da trafi\u011fi kilitleyen eylem! 100 ki\u015filik grup TEM Otoyolu'nu trafi\u011fe kapatt\u0131!", "top_image": "https://imgrosetta.mynet.com.tr/file/11686808/700x400.jpg", "meta_img": "https://imgrosetta.mynet.com.tr/file/11686808/700x400.jpg", "images": ["data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw==", "https://img7.mynet.com/mynet-logo.png", "https://www.facebook.com/tr?id=925116257506425&ev=PageView&noscript=1", "data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://img7.mynet.com/rosetta/services/static/google-news.svg", "https://imgrosetta.mynet.com.tr/file/11686808/700x400.jpg"], "movies": [], "text": "TEM Otoyolu Ispartakule Mevkii'nde 27 Aral\u0131k Cuma g\u00fcn\u00fc meydana gelen kazada, motosikleti ile seyir halinde ilerleyen Mesut Alt\u0131nda\u011f'a \u00e7arpan otomobilin s\u00fcr\u00fcc\u00fcs\u00fc, yaral\u0131y\u0131 olay yerinde b\u0131rakarak ka\u00e7t\u0131.\n\nAlt\u0131nda\u011f'\u0131n arkada\u015flar\u0131ndan olu\u015fan yakla\u015f\u0131k 100 ki\u015filik bir grup, kazaya neden olan otomobil s\u00fcr\u00fcc\u00fcs\u00fcn\u00fcn bulunarak, hakk\u0131nda i\u015flem yap\u0131lmas\u0131 i\u00e7in TEM Otoyolunu kapatt\u0131. Otob\u00fcs ve otomobillerle gelen grup, ara\u00e7lar\u0131n\u0131 otoyolda durdurup, ellerindeki pankartlarla slogan atarak ilerledi. Kazan\u0131n ya\u015fand\u0131\u011f\u0131 noktaya gelen grup, burada bas\u0131n a\u00e7\u0131klamas\u0131 yapt\u0131.\n\nGrup a\u00e7\u0131klama yapan Murat Baba\u00e7o\u011flu, \u201cArkada\u015f\u0131m\u0131z, dostumuz, 3 evlad\u0131 olan bir insan. Burada i\u015f yerine giderken arkadan gelen otomobil arkada\u015f\u0131m\u0131za \u00e7arp\u0131yor. \u00c7arpt\u0131\u011f\u0131 yetmiyormu\u015f gibi \u00f6l\u00fcme terk edip gidiyor. Arkada\u015f\u0131m\u0131z yo\u011fun bak\u0131mda ve sa\u011f kolunu kaybetti. Biz, buradan herkese sesleniyoruz. 3 tane evlad\u0131na kar\u015f\u0131 hi\u00e7 vicdanlar s\u0131zlamad\u0131 m\u0131? Adalet ar\u0131yoruz ba\u015fka hi\u00e7bir \u015fey de\u011fil. Belki arkada hastas\u0131 olanlar vard\u0131r, yolu \u015fimdilik a\u00e7aca\u011f\u0131z eyleme son veriyoruz. Belki o vicdans\u0131z olabilir, biz \u00f6yle olmayaca\u011f\u0131z. En yak\u0131n zamanda onun yakalan\u0131p adaletin kar\u015f\u0131s\u0131na \u00e7\u0131kar\u0131lmas\u0131n\u0131 bekliyoruz\" dedi.\n\nTem Otoyolu'nda k\u0131sa s\u00fcreli trafik yo\u011funlu\u011fu ya\u015fand\u0131. (DHA)\n\n", "keywords": [], "meta_keywords": ["TEM Otoyolu", "eylem", "Mesut Alt\u0131nda\u011f"], "tags": [], "authors": [], "publish_date": null, "summary": "", "article_html": "", "meta_description": "TEM Otoyolu'nda meydana gelen trafik kazas\u0131nda kolunu kaybeden ve 15 g\u00fcnd\u00fcr yo\u011fun bak\u0131mda olan Mesut Alt\u0131nda\u011f'\u0131n arkada\u015flar\u0131, kazan\u0131n geldi\u011fi noktada Otoyolu kapatarak eylem yapt\u0131.", "meta_lang": "tr", "meta_favicon": "//s.mynet.com.tr/rosetta/services/haber/production/apple-touch-icon-57x57.png", "meta_data": {"fb": {"pages": "143217525724589,109532732434779", "app_id": 141232139244860}, "description": "TEM Otoyolu'nda meydana gelen trafik kazas\u0131nda kolunu kaybeden ve 15 g\u00fcnd\u00fcr yo\u011fun bak\u0131mda olan Mesut Alt\u0131nda\u011f'\u0131n arkada\u015flar\u0131, kazan\u0131n geldi\u011fi noktada Otoyolu kapatarak eylem yapt\u0131.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1.0", "keywords": "TEM Otoyolu, eylem, Mesut Alt\u0131nda\u011f", "news_keywords": "TEM Otoyolu, eylem, Mesut Alt\u0131nda\u011f, \u0130stanbul'da trafi\u011fi kilitleyen eylem! 100 ki\u015filik grup TEM Otoyolu'nu trafi\u011fe kapatt\u0131!", "og": {"site_name": "Mynet Haber", "locale": "tr", "url": "https://www.mynet.com/tem-otoyolunda-100-kisilik-grup-trafigi-kapatarak-eylem-yapti-110106373146", "type": "article", "title": "\u0130stanbul'da trafi\u011fi kilitleyen eylem! 100 ki\u015filik grup TEM Otoyolu'nu trafi\u011fe kapatt\u0131!", "description": "TEM Otoyolu'nda meydana gelen trafik kazas\u0131nda kolunu kaybeden ve 15 g\u00fcnd\u00fcr yo\u011fun bak\u0131mda olan Mesut Alt\u0131nda\u011f'\u0131n arkada\u015flar\u0131, kazan\u0131n geldi\u011fi noktada Otoyolu kapatarak eylem yapt\u0131.", "image": "https://imgrosetta.mynet.com.tr/file/11686808/700x400.jpg"}, "twitter": {"card": "summary_large_image", "site": "@HaberMynet", "title": "\u0130stanbul'da trafi\u011fi kilitleyen eylem! 100 ki\u015filik grup TEM Otoyolu'nu trafi\u011fe kapatt\u0131!", "description": "TEM Otoyolu'nda meydana gelen trafik kazas\u0131nda kolunu kaybeden ve 15 g\u00fcnd\u00fcr yo\u011fun bak\u0131mda olan Mesut Alt\u0131nda\u011f'\u0131n arkada\u015flar\u0131, kazan\u0131n geldi\u011fi noktada Otoyolu kapatarak eylem yapt\u0131.", "image": "https://imgrosetta.mynet.com.tr/file/11686808/700x400.jpg"}}, "canonical_link": "https://www.mynet.com/tem-otoyolunda-100-kisilik-grup-trafigi-kapatarak-eylem-yapti-110106373146"}