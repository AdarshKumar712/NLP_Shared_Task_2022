{"source_url": "https://www.rsi.ch", "url": "https://www.rsi.ch/news/oltre-la-news/C%C3%A8-una-transiberiana-in-Italia-12785205.html", "title": "C'\u00e8 una transiberiana in Italia", "top_image": "https://www.rsi.ch/news/oltre-la-news/-12785166.html/ALTERNATES/LANDSCAPE_744/stop?1584194152049", "meta_img": "https://www.rsi.ch/news/oltre-la-news/-12785166.html/ALTERNATES/LANDSCAPE_744/stop?1584194152049", "images": ["https://www.rsi.ch/static/newHome/images/logo-play.svg", "https://www.rsi.ch/news/oltre-la-news/-12785166.html/ALTERNATES/LANDSCAPE_744/stop?1584194152049", "https://www.rsi.ch/static/themeNew/news_subsection/base/images/c-header/header_logo-mobile.svg", "https://rsi-ssl.wemfbox.ch/cgi-bin/ivw/CP/RSI/news/oltre-la-news/", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://www.rsi.ch/static/themeNew/news_subsection/base/images/c-header/header_logo.svg", "https://www.rsi.ch/static/newHome/images/app/icon-app-news.jpg"], "movies": [], "text": "I binari di un piccola ferrovia si snodano tra paesaggi spettacolari, gallerie e boschi innevati nel cuore dell\u2019Abruzzo. Sono i binari della Transiberiana d\u2019Italia, che con i suoi 128 km, collega ancora oggi, dopo oltre cento anni, Sulmona con Isernia. Le carrozze d\u2019epoca e la natura proiettano il viaggiatore in una dimensione in cui il viaggio non \u00e8 solo spostamento, ma anche un\u2019esperienza carica di ricordi ed emozioni. Per la maggior parte del viaggio le linee telefoniche non prendono e i viaggiatori riscoprono il piacere di conversare e condividere esperienze.\n\nLe grandi distese innevate degli Altopiani abruzzesi, cos\u00ec simili alle sconfinate pianure siberiane, hanno donato l\u2019evocativo nome di Transiberiana d\u2019Italia. Guardando dai finestrini e ascoltando il sussultare ritmico dei vagoni, sembra di essere su quel treno che un\u00ec l\u2019Occidente al misterioso Oriente.\n\nGrazie a questo treno molti comuni hanno visto rinascere la propria economia trasformando questo treno nel simbolo di questi luoghi.\n\nJasmina Poddi", "keywords": [], "meta_keywords": ["RSI", "Radiotelevisione svizzera", "oltre la news", "inchiesta", "reportage", "approfondimento", "fatti", "curiosit\u00e0", "intraprendenza", "progetti", "societ\u00e0", "innovazione", "fatti curiosi"], "tags": [], "authors": ["Rsinews", "L Informazione Della Radiotelevisione Svizzera"], "publish_date": null, "summary": "", "article_html": "", "meta_description": "C'\u00e8 una transiberiana in Italia - Un treno che attraversa l'altopiano dell' Abruzzo, collegando Sulmona ad Isernia, ha ridato vita e speranza agli abitanti della regione", "meta_lang": "it", "meta_favicon": "/static/ico/apple-touch-icon-144-precomposed.png", "meta_data": {"theme-color": "#a2001e", "description": "C'\u00e8 una transiberiana in Italia - Un treno che attraversa l'altopiano dell' Abruzzo, collegando Sulmona ad Isernia, ha ridato vita e speranza agli abitanti della regione", "keywords": "RSI, Radiotelevisione svizzera, oltre la news, inchiesta, reportage, approfondimento, fatti, curiosit\u00e0, intraprendenza, progetti, societ\u00e0, innovazione, fatti curiosi", "author": "RSINews, l\u2019informazione della Radiotelevisione svizzera", "viewport": "width=device-width, initial-scale=1", "og": {"type": "video", "video": {"type": "video/mp4"}, "image": "https://www.rsi.ch/news/oltre-la-news/-12785166.html/ALTERNATES/LANDSCAPE_744/stop?1584194152049", "title": "C'\u00e8 una transiberiana in Italia", "url": "https://www.rsi.ch/news/oltre-la-news/C%C3%A8-una-transiberiana-in-Italia-12785205.html", "description": "Un treno che attraversa l'altopiano dell' Abruzzo, collegando Sulmona ad Isernia, ha ridato vita e speranza agli abitanti della regione", "site_name": "rsi"}, "test1": "ok", "twitter": {"player": {"width": 640, "height": 360}, "card": "summary", "image": "https://www.rsi.ch/news/oltre-la-news/-12785166.html/ALTERNATES/LANDSCAPE_744/stop?1584194152049", "title": "C'\u00e8 una transiberiana in Italia", "url": "https://www.rsi.ch/news/oltre-la-news/C%C3%A8-una-transiberiana-in-Italia-12785205.html", "description": "Un treno che attraversa l'altopiano dell' Abruzzo, collegando Sulmona ad Isernia, ha ridato vita e speranza agli abitanti della regione", "site": "rsi"}, "test2": "ok", "test3": "ok", "fb": {"app_id": 403901089765227, "pages": 166752563681393}, "google-site-verification": "0fnCh8-XFdl18SB8GfxTTL3N3FYIwfnhtf_MWeORA2c", "apple-itunes-app": "app-id=948218765", "google-play-app": "app-id=ch.rsi.mobile", "msapplication-TileImage": "/static/ico/apple-touch-icon-144-precomposed.png", "msapplication-TileColor": "#ffffff", "apple-mobile-web-app-title": "RSI", "application-name": "RSI"}, "canonical_link": "https://www.rsi.ch/news/oltre-la-news/C%C3%A8-una-transiberiana-in-Italia-12785205.html"}