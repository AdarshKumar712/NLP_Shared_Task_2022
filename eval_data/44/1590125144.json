{"source_url": "https://it.blastingnews.com", "url": "https://it.blastingnews.com/lavoro/2020/04/tridico-presidente-inps-reddito-di-emergenza-per-un-milione-di-famiglie-in-difficolta-003125553.html", "title": "Tridico, Presidente Inps: 'Reddito di Emergenza per un milione di famiglie in difficolt\u00e0'", "top_image": "https://staticr1.blastingcdn.com/media/photogallery/2020/4/27/os/b_1200x630/bonus-nel-decreto-di-aprile-per-reddito-di-emergenza_2449883.jpg", "meta_img": "https://staticr1.blastingcdn.com/media/photogallery/2020/4/27/os/b_1200x630/bonus-nel-decreto-di-aprile-per-reddito-di-emergenza_2449883.jpg", "images": ["https://staticr1.blastingcdn.com/media/photogallery/2020/4/27/os/b_1200x630/bonus-nel-decreto-di-aprile-per-reddito-di-emergenza_2449883.jpg", "https://staticr1.blastingcdn.com/media/photogallery/2020/5/7/660x290/b_160x130/o15/cassa-integrazione-in-deroga-forti-ritardi-in-lombardia-e-sicilia-tra-le-regioni-piu-virtuose-invece-troviamo-veneto-e-lazio_2456663.jpg", "https://staticr1.blastingcdn.com/media/photogallery/2020/4/27/660x290/b_502x220/bonus-nel-decreto-di-aprile-per-reddito-di-emergenza_2449883.jpg", "https://staticr1.blastingcdn.com/media/tag/0/255/1280x330/b_350x93/6960615476392125c3f19ac31094_c.jpg", "https://sb.scorecardresearch.com/p?c1=2&c2=17805153&cv=2.0&cj=1", "https://staticr1.blastingcdn.com/media/authors/ba_45x45/profile/4/569/profile_4569947_1504617507.jpg", "https://staticr1.blastingcdn.com/media/authors/ba_45x45/profile/3/304/profile_3304841_1574527588.jpg", "https://staticr1.blastingcdn.com/media/tag/0/434/1280x330/b_350x93/3644015468617855c333cd946b0c_c.jpg", "https://staticr1.blastingcdn.com/media/photogallery/2020/5/2/660x290/b_160x130/o15/un-articolo-di-il-corriere-della-sera-ha-annunciato-che-il-bonus-per-gli-autonomi-di-600-euro-salirebbe-a-1000_2453889.jpg", "https://staticr1.blastingcdn.com/p/4/2020/04/27/v_640x360/5f3c16c5-17bc-4f72-b5a4-49933e84d03f.jpg", "https://staticr1.blastingcdn.com/media/photogallery/2020/5/4/660x290/b_160x130/o15/reddito-emergenza-bozza-cumulabile-con-il-rdc-famiglia-di-4-membri-prenderebbe-720-euro_2454543.jpg", "https://certify.alexametrics.com/atrk.gif?account=qZVHm1akKd6070", "https://staticr1.blastingcdn.com/media/authors/ba_45x45/profile/7/373/profile_7373955_1575294727.jpg", "https://staticr1.blastingcdn.com/media/tag/0/377/1280x330/b_350x93/2043715475489705c3db92acdc29_c.jpg"], "movies": [], "text": "Appare ormai quasi certo che nel decreto di aprile inerente le misure di sostegno ai lavoratori sar\u00e0 previsto anche un reddito di emergenza da assegnare alle famiglie in difficolt\u00e0: a ribadirlo nelle ultime ore il Presidente dell'Inps, Pasquale Tridico, che ha inteso sottolineare come il nuovo strumento non rappresenti un innovativo reddito di cittadinanza quanto piuttosto un istituto nato per aiutare chi \u00e8 rimasto fuori dal \"Cura Italia\". Tutto legato alla pandemia da Covid-19 dunque allo stesso modo del bonus da 600 euro per professionisti e autonomi che col prossimo dpcm dovrebbe salire a 800 euro.\n\nChe cos'\u00e8 il Rem e a chi spetta\n\nIl Presidente dell'Istituto Nazionale di Previdenza Sociale si \u00e8 dunque pronunciato sul \"Rem\" a margine di un'intervista rilasciata al Corriere della Sera: \"Si tratta di uno strumento temporaneo, per due-tre mesi, per dare sostegno a quelle famiglie che non hanno accesso al reddito di Cittadinanza perch\u00e9 con Isee superiore a 9.360 euro\" ha dichiarato il numero uno dell'Inps.\n\nSecondo Tridico, a beneficiare di questo nuovo strumento, saranno circa un milione di famiglie: \u00e8 probabile che per avere accesso al Rem venga fissata una soglia di reddito massimo, presumibilmente intorno ai 15.000 euro annui a condizione per\u00f2 che i richiedenti non siano beneficiari di altre prestazioni pensionistiche e non siano percettori di altri redditi da lavoro.\n\nReddito di emergenza da 500 - 600 euro\n\nIpotizzando che il Rem avr\u00e0 un valore di 500 - 600 euro, \u00e8 possibile che la spesa totale si aggirer\u00e0 intorno agli 1,8 miliardi di euro in 3 mesi, cifra che Tridico ha definito \"ragionevole\", considerando che si tratta di una scelta da attuare per aiutare coloro che sono rimasti esclusi dalle misure precedentemente previste dal Governo.\n\nTridico si \u00e8 inoltre pronunciato riguardo alle erogazioni previste dal Cura Italia cui l'Inps ha gi\u00e0 provveduto facendo in particolare riferimento al bonus autonomi da 600 euro: la misura, ha sottolineato il Presidente Inps, sar\u00e0 rinnovata anche per i mesi di aprile e maggio, l'ipotesi \u00e8 che l'accredito di aprile arrivi in automatico senza bisogno di fare ulteriori domande mentre per la mensilit\u00e0 maggio potrebbero essere introdotti dei discriminanti che riducano la platea di beneficiari.\n\nQuanto ne sai su fake news e coronavirus? Fai il quiz e scoprilo\n\nPer quanto riguarda i ritardi relativi al pagamento della cassa integrazione in deroga il Presidente dell'Inps ha invece rimarcato come siano necessari i decreti da parte delle Regioni, con l'Inps che provveder\u00e0 di volta in volta a liquidare i vari pagamenti.", "keywords": [], "meta_keywords": [""], "tags": ["Offerte di lavoro", "Affari E Finanza", "Serie TV", "Pensioni"], "authors": ["Leggi Di Pi\u00f9 Sullo Stesso Argomento Da Martina D'Angelo", "Presidenza Consiglio Dei Ministri", "Autorizzato Bando Per Assunzioni Presso La Sna", "Dl 'Aprile'", "Ipotesi In Bozza", "Per Maggio Indennit\u00e0 Di Euro Per Autonomi E Co.Co.Co", "Indennit\u00e0 Euro Autonomi", "Potrebbe Essere Automatica Ad Aprile E Selettiva A Maggio"], "publish_date": "Mon Apr 27 15:03:36 2020", "summary": "", "article_html": "", "meta_description": "Pasquale Tridico si \u00e8 pronunciato sul Rem previsto per il decreto di aprile: si parla di un reddito da 500-600 euro per 1 milione di famiglie.", "meta_lang": "it", "meta_favicon": "https://srs1.blastingcdn.com/images/apple-touch-icons/touch-icon-iphone.png", "meta_data": {"robots": "follow", "viewport": "width=device-width, initial-scale=1, maximum-scale=1, user-scalable=0", "description": "Pasquale Tridico si \u00e8 pronunciato sul Rem previsto per il decreto di aprile: si parla di un reddito da 500-600 euro per 1 milione di famiglie.", "news_keywords": "Pensioni, Affari e Finanza", "fb": {"app_id": 459022437543956, "pages": 556225464427184}, "og": {"type": "article", "site_name": "Blasting News", "url": "https://it.blastingnews.com/lavoro/2020/04/tridico-presidente-inps-reddito-di-emergenza-per-un-milione-di-famiglie-in-difficolta-003125553.html", "locale": "it_IT", "title": "Tridico, Presidente Inps: 'Reddito di Emergenza per un milione di famiglie in difficolt\u00e0'", "image": {"identifier": "https://staticr1.blastingcdn.com/media/photogallery/2020/4/27/os/b_1200x630/bonus-nel-decreto-di-aprile-per-reddito-di-emergenza_2449883.jpg", "type": "image/jpeg", "width": 1200, "height": 630, "alt": "Bonus nel decreto di aprile per reddito di emergenza"}, "description": "Pasquale Tridico si \u00e8 pronunciato sul Rem previsto per il decreto di aprile: si parla di un reddito da 500-600 euro per 1 milione di famiglie.", "determiner": "auto", "rich_attachment": "true", "see_also": "https://it.blastingnews.com/lavoro/2020/05/pensioni-morti-under-60-anni-per-covid-19-lasciano-assegno-di-reversibilita-da-200-euro-003133731.html"}, "article": {"publisher": "https://www.facebook.com/BlastingNews/", "section": "Lavoro", "published_time": "2020-04-27T15:03:36+02:00"}, "twitter": {"card": "summary_large_image", "title": "Tridico, Presidente Inps: 'Reddito di Emergenza per un milione di famiglie in difficolt\u00e0'", "image": "https://staticr1.blastingcdn.com/media/photogallery/2020/4/27/os/b_1200x630/bonus-nel-decreto-di-aprile-per-reddito-di-emergenza_2449883.jpg", "description": "Pasquale Tridico si \u00e8 pronunciato sul Rem previsto per il decreto di aprile: si parla di un reddito da 500-600 euro per 1 milione di famiglie....", "url": "https://it.blastingnews.com/lavoro/2020/04/tridico-presidente-inps-reddito-di-emergenza-per-un-milione-di-famiglie-in-difficolta-003125553.html", "site": "@BlastingNews", "creator": "@BlastingNews"}}, "canonical_link": "https://it.blastingnews.com/lavoro/2020/04/tridico-presidente-inps-reddito-di-emergenza-per-un-milione-di-famiglie-in-difficolta-003125553.html"}