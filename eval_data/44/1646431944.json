{"source_url": "https://web.archive.org", "url": "https://web.archive.org/web/20220111041717id_/https://www.dw.com/pl/stop-dla-wjazdu-os%C3%B3b-z-usa-rosji-i-brazylii/a-53964807?maca=pol-rss-pol-all-1492-xml-mrss", "title": "Stop dla wjazdu os\u00f3b z USA, Rosji i Brazylii", "top_image": "https://static.dw.com/image/52827152_6.jpg", "meta_img": "https://static.dw.com/image/52827152_6.jpg", "images": ["https://web.archive.org/cssi/dwlogo-print.gif", "https://static.dw.com/image/52827152_303.jpg", "https://static.dw.com/image/53837691_404.jpg", "https://static.dw.com/image/60300258_301.jpg", "https://static.dw.com/image/60362208_301.jpg", "https://static.dw.com/image/60344178_301.jpg", "https://static.dw.com/image/52827152_6.jpg", "https://static.dw.com/image/53962881_404.jpg", "https://www.facebook.com/tr?id=157204581336210&ev=PageView&noscript=1", "https://logs1242.xiti.com/hit.xiti?s=510544&s2=23&p=START::Polityka::Stop+dla+wjazdu+os%C3%B3b+z+USA%2C+Rosji+i+Brazylii&di=&an=&ac=&x1=1&x2=23&x3=53964807&x4=11395&x6=&x7=http%3A%2F%2Fwww.dw.com%2Fpl%2Fstop-dla-wjazdu-os%C3%B3b-z-usa-rosji-i-brazylii%2Fa-53964807&x8=pol-rss-pol-all-1492-xml-mrss&x9=20200627&x13=1&x14=&x15=19990022&x16=null&x17=&x18=&x20=Polnisch"], "movies": [], "text": "W\u015br\u00f3d kraj\u00f3w UE krystalizuje si\u0119 porozumienie w sprawie wprowadzenia surowych kryteri\u00f3w dotycz\u0105cych planowanego poluzowania ogranicze\u0144 wjazdu do UE zwi\u0105zanego z epidemi\u0105 koronawirusa. Jak poinformowa\u0142a agencja DPA po obradach unijnych ambasador\u00f3w, wed\u0142ug tego porozumienia, podr\u00f3\u017cni z takich kraj\u00f3w jak USA, Rosja czy Brazylia r\u00f3wnie\u017c po zako\u0144czeniu tego miesi\u0105ca, b\u0119d\u0105 mogli tylko w wyj\u0105tkowych sytuacjach wje\u017cd\u017ca\u0107 do Unii Europejskiej. Dla kilku kraj\u00f3w, w tym Korei Po\u0142udniowej czy Nowej Zelandii obowi\u0105zuj\u0105ce ograniczenia mog\u0142yby zosta\u0107 zniesione ju\u017c w lipcu. Chodzi o podr\u00f3\u017ce absolutnie konieczne.\n\nLiczba infekcji decyduj\u0105ca\n\nZgodnie z informacjami os\u00f3b bliskich unijnych strukturom, wypracowany kompromis kryteri\u00f3w i lista kraj\u00f3w, musz\u0105 jeszcze zosta\u0107 przed\u0142o\u017cone do wsp\u00f3\u0142decydowania niekt\u00f3rym stolicom. Je\u017celi wszystko potoczy si\u0119 bez niespodzianek, ju\u017c w poniedzia\u0142ek mo\u017ce zosta\u0107 wydane postanowienie.\n\nLotnisko w Atenach\n\nW przysz\u0142o\u015bci decyduj\u0105ca dla zniesienia ogranicze\u0144 zwi\u0105zanych z wjazdem do UE ma by\u0107 liczba nowych infekcji COVID-19 w poprzedzaj\u0105cych dw\u00f3ch tygodniach. Nie bez znaczenia ma by\u0107 r\u00f3wnie\u017c panuj\u0105ca w tym samym czasie tendencja, jak i spos\u00f3b radzenia sobie z pandemi\u0105 w danym kraju. Konkretnie przewiduje si\u0119, \u017ce liczba nowych infekcji na 100 0000 mieszka\u0144c\u00f3w w poprzedzaj\u0105cych dw\u00f3ch tygodniach ma by\u0107 bliska 16 lub ni\u017csza (taka jest \u015brednia w UE). Tendencja dotycz\u0105ca nowych przypadk\u00f3w w tym samym okresie czasu ma by\u0107 w por\u00f3wnaniu z poprzednimi 14 dniami \u201estabilna albo spadkowa\u201d.\n\nLiczba test\u00f3w te\u017c wa\u017cna\n\nJe\u015bli chodzi o spos\u00f3b radzenia sobie pa\u0144stw z COVID-19, brane pod uwag\u0119 maj\u0105 by\u0107 dzia\u0142ania zwi\u0105zane z \u015bledzeniem kontaktu z zaka\u017conymi osobami, liczba test\u00f3w i starania o zahamowanie rozprzestrzeniania si\u0119 wirusa. Obywatele kraj\u00f3w, w kt\u00f3rych wirus zd\u0105\u017cy\u0142 si\u0119 bardzo rozprzestrzeni\u0107, takich jak USA i Rosja, p\u00f3ki co nie mieliby wjazdu do UE. W tych krajach odnotowano ostatnio w ci\u0105gu 14 dni 60-120 przypadk\u00f3w zaka\u017ce\u0144 na 100 000 mieszka\u0144c\u00f3w. Zgodnie z danymi Europejskiego Centrum ds. Zapobiegania i Kontroli Chor\u00f3b (ECDC), w przypadku takich kraj\u00f3w, jak Brazylia czy Arabia Saudyjska liczby si\u0119gaj\u0105 nawet 120 b\u0105d\u017a wi\u0119cej infekcji. Danych o tendencji w tym zestawieniu brak.\n\nPrezydent Hondurasu Juan Orlando Hernandes podczas testu na koronawirusa\n\nZe wzgl\u0119du na potrzeb\u0119 uwzgl\u0119dnienia zmian zachodz\u0105cych w liczbie infekcji, ograniczenia zwi\u0105zane z wjazdem do UE maj\u0105 by\u0107 stale nadzorowane. Brana pod uwag\u0119 ma by\u0107 te\u017c kwestia, czy z kolei obywatele UE b\u0119d\u0105 mogli podr\u00f3\u017cowa\u0107 do wymienionych kraj\u00f3w. W przypadku Chin, w kt\u00f3rych infekcji jest por\u00f3wnywalnie mnie, nadal obowi\u0105zuje zakaz wjazdu dla obcokrajowc\u00f3w.\n\nW po\u0142owie marca kraje UE (z wyj\u0105tkiem Irlandii), ale i pa\u0144stwa pozostaj\u0105ce poza ni\u0105 (Szwajcaria, Norwegia, Liechtenstein, Islandia) porozumia\u0142y si\u0119 co do tego, by na razie zakaza\u0107 podr\u00f3\u017cy do UE, je\u015bli nie s\u0105 one absolutnie konieczne. Wielokrotnie przed\u0142u\u017cano ten zakaz. Obecnie obowi\u0105zuje do ko\u0144ca czerwca. Dwa tygodnie temu Komisja Europejska zaleci\u0142a stopniowe i przeprowadzane w porozumieniu otwieranie granic od 1 lipca dla obywateli kraj\u00f3w spoza Unii. Ostatecznie decyzj\u0119 o tym kraje unijne podejmuj\u0105 same.\n\n(AFP,DPA)/gwo\n\nChcesz skomentowa\u0107 ten artyku\u0142? Do\u0142\u0105cz do nas na facebooku! >>", "keywords": [], "meta_keywords": ["UE", "koronawirus", "podr\u00f3\u017cowanie", "USA", "Rosja", "Brazylia"], "tags": [], "authors": ["Deutsche Welle", "Www.Dw.Com"], "publish_date": null, "summary": "", "article_html": "", "meta_description": "Kraje UE pracuj\u0105 nad nowymi regulacjami dotycz\u0105cymi wjazdu na terytorium Europy. Dla obywateli kraj\u00f3w, w kt\u00f3rych jest du\u017co infekcji koronawirusem wjazd do Europy pozostanie utrudniony", "meta_lang": "pl", "meta_favicon": "/favicon.png", "meta_data": {"robots": "index, follow, max-snippet:-1, max-video-preview:-1, max-image-preview:large", "revisit-after": "1 days", "publisher": "Deutsche Welle (www.dw.com)", "copyright": "\u00a9 2022 Deutsche Welle (www.dw.com)", "author": "Deutsche Welle (www.dw.com)", "apple-itunes-app": "app-id=498833085", "google-play-app": "app-id=com.idmedia.android.newsportal", "language": "pl_PL", "keywords": "UE,koronawirus,podr\u00f3\u017cowanie,USA,Rosja,Brazylia", "news_keywords": "UE,koronawirus,podr\u00f3\u017cowanie,USA,Rosja,Brazylia", "description": "Kraje UE pracuj\u0105 nad nowymi regulacjami dotycz\u0105cymi wjazdu na terytorium Europy. Dla obywateli kraj\u00f3w, w kt\u00f3rych jest du\u017co infekcji koronawirusem wjazd do Europy pozostanie utrudniony", "fb": {"pages": 210354862357400, "admins": 100004135624835}, "og": {"description": "Kraje UE pracuj\u0105 nad nowymi regulacjami dotycz\u0105cymi wjazdu na terytorium Europy. Dla obywateli kraj\u00f3w, w kt\u00f3rych jest du\u017co infekcji koronawirusem wjazd do Europy pozostanie utrudniony", "url": "https://www.dw.com/pl/stop-dla-wjazdu-os%C3%B3b-z-usa-rosji-i-brazylii/a-53964807", "site_name": "DW.COM", "title": "Stop dla wjazdu os\u00f3b z USA, Rosji i Brazylii | DW | 27.06.2020", "image": {"identifier": "https://static.dw.com/image/52827152_6.jpg", "width": 940, "height": 529}}, "twitter": {"card": "summary_large_image", "site": "@dw_polski", "title": "Stop dla wjazdu os\u00f3b z USA, Rosji i Brazylii", "image": "https://static.dw.com/image/52827152_6.jpg"}}, "canonical_link": "https://www.dw.com/pl/stop-dla-wjazdu-os%C3%B3b-z-usa-rosji-i-brazylii/a-53964807"}