{"source_url": "https://web.archive.org", "url": "https://web.archive.org/web/20200411013143id_/https://www.haberler.com/piyasa-degeri-1-milyon-250-bin-lira-olan-13090897-haberi/", "title": "Piyasa de\u011feri 1 milyon 250 bin lira olan televizyonlar\u0131 ba\u015fka ma\u011fazalara satarken yakay\u0131 ele...", "top_image": "https://foto.haberler.com/haber/2020/04/05/piyasa-degeri-1-milyon-250-bin-lira-olan-13090897_o.jpg", "meta_img": "https://foto.haberler.com/haber/2020/04/05/piyasa-degeri-1-milyon-250-bin-lira-olan-13090897_o.jpg", "images": ["https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://foto.haberler.com/haber/2020/04/05/piyasa-degeri-1-milyon-250-bin-lira-olan-13090897_o.jpg", "https://web.archive.org/static/img/tasarim/haberler-logo.svg"], "movies": [], "text": "Piyasa de\u011feri 1 milyon 250 bin lira olan televizyonlar\u0131 ba\u015fka ma\u011fazalara satarken yakay\u0131 ele... Piyasa de\u011feri 1 milyon 250 bin lira olan televizyonlar\u0131 ba\u015fka ma\u011fazalara satarken yakay\u0131 ele verdiler -Manisa'da milyonluk doland\u0131r\u0131c\u0131l\u0131\u011fa emniyetten operasyon -Manisa'da 1 milyon 250 bin liral\u0131k nakliye doland\u0131r\u0131c\u0131l\u0131\u011f\u0131 -Nakliye i\u00e7in ald\u0131klar\u0131 bir t\u0131r dolusu televizyonu \u00e7ald\u0131lar Manisa'da...\n\nPiyasa de\u011feri 1 milyon 250 bin lira olan televizyonlar\u0131 ba\u015fka ma\u011fazalara satarken yakay\u0131 ele verdiler\n\n-Manisa'da milyonluk doland\u0131r\u0131c\u0131l\u0131\u011fa emniyetten operasyon\n\n-Manisa'da 1 milyon 250 bin liral\u0131k nakliye doland\u0131r\u0131c\u0131l\u0131\u011f\u0131\n\n-Nakliye i\u00e7in ald\u0131klar\u0131 bir t\u0131r dolusu televizyonu \u00e7ald\u0131lar\n\nMAN\u0130SA - Manisa'da bir elektronik fabrikas\u0131ndan t\u0131ra y\u00fcklenen piyasa de\u011ferli yakla\u015f\u0131k 1 milyon 250 bin lira de\u011ferindeki televizyonlar\u0131 farkl\u0131 illerdeki depolara saklayan \u015fah\u0131slara y\u00f6nelik Manisa \u0130l Emniyet M\u00fcd\u00fcrl\u00fc\u011f\u00fc ekipleri taraf\u0131ndan d\u00fczenlenen operasyonda 2 ki\u015fi tutukland\u0131.\n\nOlay Manisa'n\u0131n Yunusemre il\u00e7esinde bulunan Manisa Organize Sanayi B\u00f6lgesinde meydana geldi. Edinilen bilgiye g\u00f6re T\u00fcrkiye'nin en b\u00fcy\u00fck elektronik \u00fcretimi yapan fabrikas\u0131ndan 45 ACU 603 plakal\u0131 t\u0131ra y\u00fcklenen 509 televizyonun, \u0130stanbul'daki ma\u011fazaya ula\u015fmad\u0131\u011f\u0131 anla\u015f\u0131lmas\u0131 \u00fczerine durum Manisa \u0130l Emniyet M\u00fcd\u00fcrl\u00fc\u011f\u00fcne haber verildi. Durum \u00fczerine harekete ge\u00e7en Manisa \u0130l Emniyet M\u00fcd\u00fcrl\u00fc\u011f\u00fcne ba\u011fl\u0131 Asayi\u015f \u015eube Yankesicilik ve Doland\u0131r\u0131c\u0131l\u0131k ekipleri televizyonlar\u0131n y\u00fcklendi\u011fi 45 ACU 603 plakal\u0131 t\u0131r\u0131n tescil sahibi Mehmet B., ara\u00e7 s\u00fcr\u00fcc\u00fcs\u00fc Mehmet Ali G. ve Hakan B.'yi g\u00f6zalt\u0131na ald\u0131. \u015eah\u0131slar\u0131n yap\u0131lan sorgulamalar\u0131nda arac\u0131 fabrika \u00e7\u0131k\u0131\u015f\u0131nda ba\u015fka bir \u015fahsa teslim ettikleri ortaya \u00e7\u0131kt\u0131. \u00c7al\u0131\u015fmay\u0131 geni\u015fleten ekipler televizyonlar\u0131n bir miktar\u0131n\u0131n \u0130zmir'de oldu\u011funu tespit etti. \u0130zmir \u0130l Emniyet M\u00fcd\u00fcrl\u00fc\u011f\u00fc ile ortakla\u015fa \u00e7al\u0131\u015fan ekipler 2 adrese operasyon d\u00fczenledi. D\u00fczenlenen operasyonda televizyonlar\u0131n bir k\u0131sm\u0131 ele ge\u00e7irilirken Emrah A. ve Mehmet Emin B. olmak \u00fczere iki \u015f\u00fcpheli daha g\u00f6zalt\u0131na al\u0131nd\u0131.\n\n\u0130zmir'de d\u00fczenlenen operasyona e\u015f zamanl\u0131 olarak Manisa'n\u0131n Turgutlu il\u00e7esinde de operasyon d\u00fczenleyen ekipler fabrikadan y\u00fcklenerek getirildi\u011fi tespit edilen televizyonlar\u0131n bir k\u0131sm\u0131n\u0131 da burada ele ge\u00e7irildi. Turgutlu'daki operasyonda da U\u011fur A. \u0130simli bir ki\u015fi g\u00f6zalt\u0131na al\u0131nd\u0131.\n\nTelevizyonlar\u0131n bir k\u0131sm\u0131n\u0131n \u0130stanbul'a g\u00f6nderildi\u011fi tespit edilmesi \u00fczerine harekete ge\u00e7en ekipler \u0130stanbul \u0130l Emniyet M\u00fcd\u00fcrl\u00fc\u011f\u00fcne bilgi verdi. \u0130stanbul'un Sultangazi il\u00e7esindeki depoda bask\u0131n d\u00fczenlenirken televizyonlar\u0131n bir k\u0131sm\u0131 da buradaki depoda oldu\u011fu tespit edildi.\n\nManisa \u0130l Emniyet M\u00fcd\u00fcrl\u00fc\u011f\u00fc ekiplerinin ba\u015far\u0131l\u0131 \u00e7al\u0131\u015fmalar\u0131 sonucu 509 televizyon farkl\u0131 illerdeki depolardan ele ge\u00e7irilerek emniyete getirildi. \u00d6te yandan operasyonda g\u00f6zalt\u0131na al\u0131nan Mehmet B. ve Hakan B. tutuklanarak cezaevine g\u00f6nderilirken olayla ilgili g\u00f6zalt\u0131na al\u0131nan 3 \u015f\u00fcpheli ise mahkemeye sevk edildi.\n\nKaynak: \u0130HA", "keywords": [], "meta_keywords": ["Manisa", "TV", "3. Sayfa"], "tags": [], "authors": [], "publish_date": null, "summary": "", "article_html": "", "meta_description": "Piyasa de\u011feri 1 milyon 250 bin lira olan televizyonlar\u0131 ba\u015fka ma\u011fazalara satarken yakay\u0131 ele verdiler -Manisa'da milyonluk doland\u0131r\u0131c\u0131l\u0131\u011fa emniyetten operasyon -Manisa'da 1 milyon 250 bin liral\u0131k nakliye doland\u0131r\u0131c\u0131l\u0131\u011f\u0131 -Nakliye i\u00e7in ald\u0131klar\u0131 bir t\u0131r dolusu televizyonu \u00e7ald\u0131lar Manisa'da...", "meta_lang": "tr", "meta_favicon": "/touch-icon-iphone.png", "meta_data": {"description": "Piyasa de\u011feri 1 milyon 250 bin lira olan televizyonlar\u0131 ba\u015fka ma\u011fazalara satarken yakay\u0131 ele verdiler -Manisa'da milyonluk doland\u0131r\u0131c\u0131l\u0131\u011fa emniyetten operasyon -Manisa'da 1 milyon 250 bin liral\u0131k nakliye doland\u0131r\u0131c\u0131l\u0131\u011f\u0131 -Nakliye i\u00e7in ald\u0131klar\u0131 bir t\u0131r dolusu televizyonu \u00e7ald\u0131lar Manisa'da...", "keywords": "Manisa, TV, 3. Sayfa", "image": "https://foto.haberler.com/haber/2020/04/05/piyasa-degeri-1-milyon-250-bin-lira-olan-13090897_o.jpg", "robots": "index, follow", "medium": "news", "dateCreated": "2020-04-05T18:06:42+03:00", "dateUpdated": "2020-04-05T18:07:33+03:00", "msapplication-starturl": "https://www.haberler.com", "article": {"id": 13090897, "author": "Haberler.com", "section": {"identifier": "3-sayfa", "type": "Detail Page", "list": "3-sayfa"}, "tag": "Manisa, TV, 3. Sayfa"}, "og": {"url": "https://www.haberler.com/piyasa-degeri-1-milyon-250-bin-lira-olan-13090897-haberi/", "site_name": "Haberler.com", "locale": "tr_TR", "type": "article", "title": "Piyasa de\u011feri 1 milyon 250 bin lira olan televizyonlar\u0131 ba\u015fka ma\u011fazalara satarken yakay\u0131 ele...", "description": "Piyasa de\u011feri 1 milyon 250 bin lira olan televizyonlar\u0131 ba\u015fka ma\u011fazalara satarken yakay\u0131 ele verdiler -Manisa'da milyonluk doland\u0131r\u0131c\u0131l\u0131\u011fa emniyetten operasyon -Manisa'da 1 milyon 250 bin liral\u0131k nakliye doland\u0131r\u0131c\u0131l\u0131\u011f\u0131 -Nakliye i\u00e7in ald\u0131klar\u0131 bir t\u0131r dolusu televizyonu \u00e7ald\u0131lar Manisa'da...", "image": {"identifier": "https://foto.haberler.com/haber/2020/04/05/piyasa-degeri-1-milyon-250-bin-lira-olan-13090897_o.jpg", "secure_url": "https://foto.haberler.com/haber/2020/04/05/piyasa-degeri-1-milyon-250-bin-lira-olan-13090897_o.jpg", "width": 640, "height": 360}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/piyasa-degeri-1-milyon-250-bin-lira-olan-13090897-haberi/", "card": "summary_large_image", "site": "Haberler", "title": "Piyasa de\u011feri 1 milyon 250 bin lira olan televizyonlar\u0131 ba\u015fka ma\u011fazalara satarken yakay\u0131 ele...", "description": "Piyasa de\u011feri 1 milyon 250 bin lira olan televizyonlar\u0131 ba\u015fka ma\u011fazalara satarken yakay\u0131 ele verdiler -Manisa'da milyonluk doland\u0131r\u0131c\u0131l\u0131\u011fa emniyetten operasyon -Manisa'da 1 milyon 250 bin liral\u0131k nakliye doland\u0131r\u0131c\u0131l\u0131\u011f\u0131 -Nakliye i\u00e7in ald\u0131klar\u0131 bir t\u0131r dolusu televizyonu \u00e7ald\u0131lar Manisa'da...", "image": "https://foto.haberler.com/haber/2020/04/05/piyasa-degeri-1-milyon-250-bin-lira-olan-13090897_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/piyasa-degeri-1-milyon-250-bin-lira-olan-13090897-haberi/"}