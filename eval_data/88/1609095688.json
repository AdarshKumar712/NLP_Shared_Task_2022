{"source_url": "https://web.archive.org", "url": "https://web.archive.org/web/20210411215350id_/http://www.samanyoluhaber.com/ingiltere-disisleri-bakanligi-ndan-turkiye-uyarisi-haberi/1346369/", "title": "\u0130ngiltere D\u0131\u015fi\u015fleri Bakanl\u0131\u011f\u0131\u2019ndan T\u00fcrkiye uyar\u0131s\u0131", "top_image": "http://image.writeclouds.com/Images/News/20200502/67632157_ucak_cam_yolcu.jpg", "meta_img": "http://image.writeclouds.com/Images/News/20200502/67632157_ucak_cam_yolcu.jpg", "images": ["http://image.writeclouds.com/Images/video/20210410/UABFvqzxSL_m.jpg", "https://web.archive.org/static/images/icon-rss.png", "https://web.archive.org/static/images/icon-google.png", "http://image.writeclouds.com/Images/video/20210412/6tt9EGF2my.jpg", "http://image.writeclouds.com/Images/News/20210219/29319448_ingiltere_294.jpg", "http://image.writeclouds.com/Images/News/20200502/67632157_ucak_cam_yolcu.jpg", "https://web.archive.org/static/images/icon-menu.png", "http://image.writeclouds.com/Images/News/20201130/58902180_cin_asi_294.jpg", "https://web.archive.org/static/images/icon-home.png", "http://image.writeclouds.com/Images/News/20210131/60055200_hakan_dagdeviren_294.jpg", "http://image.writeclouds.com/Images/News/20210215/10606095_futbol_294.jpg", "https://web.archive.org/static/images/manset-lazy.png", "http://image.writeclouds.com/Images/News/20210215/81715225_futbol_294.jpg", "http://d.shaber1.com/i.php?t=h&id=1346369", "http://image.writeclouds.com/Images/video/20210410/vLtjNOipz_m.jpg", "https://web.archive.org/static/images/icon-twitter.png", "http://image.shaber3.com/Images/News/20140112/47222130_grip_294.jpg", "https://web.archive.org/static/images/icon-facebook.png", "http://image.writeclouds.com/Images/video/20210411/wSajjbc4zO_m.jpg", "https://web.archive.org/static/images/blank.gif", "http://d.shaber1.com/i.php?t=v&id=20871", "http://image.writeclouds.com/Images/News/20210411/89573897_ergun_capan_294.jpg"], "movies": [], "text": "Corona vir\u00fcs\u00fc salg\u0131n\u0131n\u0131n en \u00e7ok etkiledi\u011fi sekt\u00f6rlerden olan havac\u0131l\u0131k ve turizm \u0130ngiliz kamuoyunun da g\u00fcndem maddelerinden biri\u2026 Her y\u0131l neredeyse 2.5 milyon \u0130ngiliz turistin T\u00fcrkiye\u2019ye tatillerin ba\u015flama tarihi ise \u0130ngilizlerin en \u00e7ok merak etti\u011fi konular\u0131n ba\u015f\u0131nda geliyor.\n\n\n\n\n\n\n\nBir\u00e7ok \u0130ngiliz \u00f6nceden sat\u0131n al\u0131nan u\u00e7ak biletlerinin iptal edilip edilmeyece\u011fini sorgularken baz\u0131 \u0130ngilizler de T\u00fcrkiye\u2019ye tatile ne zaman gidilebilece\u011finin belli olmas\u0131n\u0131 istiyor.\n\n\n\n\n\n\u0130ngiltere\u2019nin \u00e7ok okunan tabloid gazeteleri de bu konuya geni\u015f yer ay\u0131r\u0131rken, \u0130ngiliz D\u0131\u015fi\u015fleri Bakanl\u0131\u011f\u0131\u2019n\u0131n resmi internet sitesinde yer alan \u201cSeyahat Uyar\u0131lar\u0131\u201d b\u00f6l\u00fcm\u00fcnde T\u00fcrkiye\u2019ye ait b\u00f6l\u00fcm\u00fcn g\u00fcncellenmesi dikkat \u00e7ekti.\n\n\n\n\n\nD\u00fcn ger\u00e7ekle\u015fen g\u00fcncelleme ile \u0130ngiltere D\u0131\u015fi\u015fleri Bakanl\u0131\u011f\u0131, her \u00fclke i\u00e7in haz\u0131rlad\u0131\u011f\u0131 uyar\u0131 ve tavsiyeler b\u00f6l\u00fcm\u00fcn\u00fc g\u00fcncelledi. \u0130ngiltere D\u0131\u015fi\u015fleri Bakanl\u0131\u011f\u0131\u2019n\u0131n sitesinde yer alan uyar\u0131 k\u0131sm\u0131nda, \u201cT\u00fcrkiye h\u00fck\u00fcmeti 1 Haziran\u2019a kadar uluslararas\u0131 u\u00e7u\u015flara yasak getirdi. Normal, tarifeli u\u00e7u\u015flar yasak kald\u0131r\u0131lana kadar ger\u00e7ekle\u015fmeyecek. Yasaklar\u0131n kald\u0131r\u0131lmas\u0131ndan sonra havayolu \u015firketlerinin operasyonlar\u0131na ne zaman ba\u015flayaca\u011f\u0131na dair bir bilgi yok\u201d yorumu yap\u0131ld\u0131.\n\n\n\n\n\nT\u00dcRK\u0130YE\u2019DEN \u0130NG\u0130LTERE\u2019YE GELME YOLLARI\n\n\n\n\n\n\u00d6te yandan \u0130ngiliz D\u0131\u015fi\u015fleri Bakanl\u0131\u011f\u0131\u2019n\u0131n resmi internet sitesinde, halihaz\u0131rda T\u00fcrkiye\u2019de bulunan \u0130ngiliz vatanda\u015flar\u0131n\u0131n \u00fclkelerine nas\u0131l d\u00f6nebileceklerine dair bilgi ve tavsiyeler de yer ald\u0131.\n\n\n\n\n\n\u0130nternet sitesinde Belarus\u2019un ba\u015fkenti Minsk aktarmal\u0131 \u0130stanbul-Londra u\u00e7u\u015fu, Ankara, Antalya, Adana ve \u0130zmir\u2019den Almanya aktarmal\u0131 u\u00e7u\u015flar tavsiye edildi.", "keywords": [], "meta_keywords": ["\u0130ngiltere", "D\u0131\u015fi\u015fleri", "Bakanl\u0131\u011f\u0131\u2019ndan", "T\u00fcrkiye", "uyar\u0131s\u0131", "\u0130NG\u0130LTERE", "DI\u015e\u0130\u015eLER\u0130", "BAKANLI\u011eI\u2019NDAN", "T\u00dcRK\u0130YE", "UYARISI"], "tags": [], "authors": [], "publish_date": "Sun May 17 16:33:29 2020", "summary": "", "article_html": "", "meta_description": "\u0130NG\u0130LTERE DI\u015e\u0130\u015eLER\u0130 BAKANLI\u011eI\u2019NDAN T\u00dcRK\u0130YE UYARISI. Corona vir\u00fcs\u00fc salg\u0131n\u0131ndan etkilenenlerin say\u0131s\u0131 4 milyonu ge\u00e7erken \u0130ngiltere D\u0131\u015fi\u015fleri", "meta_lang": "tr", "meta_favicon": "/favicon.ico", "meta_data": {"fb": {"pages": 212490682124438, "app_id": 183808045154838}, "keywords": "\u0130ngiltere, D\u0131\u015fi\u015fleri, Bakanl\u0131\u011f\u0131\u2019ndan, T\u00fcrkiye, uyar\u0131s\u0131, \u0130NG\u0130LTERE, DI\u015e\u0130\u015eLER\u0130, BAKANLI\u011eI\u2019NDAN, T\u00dcRK\u0130YE, UYARISI", "description": "\u0130NG\u0130LTERE DI\u015e\u0130\u015eLER\u0130 BAKANLI\u011eI\u2019NDAN T\u00dcRK\u0130YE UYARISI. Corona vir\u00fcs\u00fc salg\u0131n\u0131ndan etkilenenlerin say\u0131s\u0131 4 milyonu ge\u00e7erken \u0130ngiltere D\u0131\u015fi\u015fleri", "robots": "NOODP", "Rating": "General", "thumbnail_height": 87, "thumbnail_width": 125, "DC.date.issued": "2020-05-17T16:33:29+02:00", "og": {"site_name": "samanyoluhaber.com", "title": "\u0130ngiltere D\u0131\u015fi\u015fleri Bakanl\u0131\u011f\u0131\u2019ndan T\u00fcrkiye uyar\u0131s\u0131", "description": "Corona vir\u00fcs\u00fc salg\u0131n\u0131ndan etkilenenlerin say\u0131s\u0131 4 milyonu ge\u00e7erken \u0130ngiltere D\u0131\u015fi\u015fleri Bakanl\u0131\u011f\u0131 resmi internet sitesi \u00fczerinden T\u00fcrkiye'ye seyahatler ile ilgili fla\u015f bir uyar\u0131da bulundu. \u0130ngiliz tabloid bas\u0131n\u0131n\u0131n geni\u015f \u00f6nem verdi\u011fi a\u00e7\u0131klamada,", "image": "http://image.writeclouds.com/Images/News/20200502/67632157_ucak_cam_yolcu.jpg", "url": "http://www.samanyoluhaber.com/ingiltere-disisleri-bakanligi-ndan-turkiye-uyarisi-haberi/1346369/", "type": "article", "article": {"published_time": "2020-05-17T16:33:29Z", "tag": "\u0130ngiltere, D\u0131\u015fi\u015fleri, Bakanl\u0131\u011f\u0131\u2019ndan, T\u00fcrkiye, uyar\u0131s\u0131, Corona, vir\u00fcs\u00fc, salg\u0131n\u0131ndan, etkilenenlerin, say\u0131s\u0131, 4, milyonu, ge\u00e7erken, \u0130ngiltere, D\u0131\u015fi\u015fleri, Bakanl\u0131\u011f\u0131, resmi, internet, sitesi, \u00fczerinden, T\u00fcrkiye'ye, seyahatler, ile, ilgili, fla\u015f, bir, uyar\u0131da, bulundu., \u0130ngiliz, tabloid, bas\u0131n\u0131n\u0131n, geni\u015f, \u00f6nem, verdi\u011fi, a\u00e7\u0131klamada,,", "section": "News", "author": "Samanyolu Haber"}, "locale": "tr_TR"}, "twitter": {"card": "summary_large_image", "site": "s_habercom", "title": "\u0130ngiltere D\u0131\u015fi\u015fleri Bakanl\u0131\u011f\u0131\u2019ndan T\u00fcrkiye uyar\u0131s\u0131", "description": "\u0130NG\u0130LTERE DI\u015e\u0130\u015eLER\u0130 BAKANLI\u011eI\u2019NDAN T\u00dcRK\u0130YE UYARISI. Corona vir\u00fcs\u00fc salg\u0131n\u0131ndan etkilenenlerin say\u0131s\u0131 4 milyonu ge\u00e7erken \u0130ngiltere D\u0131\u015fi\u015fleri", "image": "http://image.writeclouds.com/Images/News/20200502/67632157_ucak_cam_yolcu.jpg"}}, "canonical_link": "http://www.samanyoluhaber.com/ingiltere-disisleri-bakanligi-ndan-turkiye-uyarisi-haberi/1346369/"}