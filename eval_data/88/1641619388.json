{"source_url": "https://web.archive.org", "url": "https://web.archive.org/web/20200827011222id_/https://www.ilnapolista.it/2020/06/la-bolla-nba-ha-un-problema-con-la-florida-ora-e-un-focolaio-di-coronavirus/", "title": "La \u201cbolla\u201d NBA ha un problema con la Florida: ora \u00e8 un focolaio di coronavirus", "top_image": "https://www.ilnapolista.it/wp-content/uploads/2020/05/disney-world.jpg", "meta_img": "https://www.ilnapolista.it/wp-content/uploads/2020/05/disney-world.jpg", "images": ["https://www.ilnapolista.it/wp-content/uploads/2020/08/triangolare-napoli-70x70.jpeg", "https://www.ilnapolista.it/wp-content/uploads/2020/08/milwaukee-230x130.jpg", "https://www.ilnapolista.it/wp-content/uploads/2019/11/edo-de-laurentiis-230x130.jpg", "https://www.ilnapolista.it/wp-content/uploads/2020/08/WhatsApp-Image-2020-08-26-at-15.37.39-70x70.jpeg", "https://www.ilnapolista.it/wp-content/uploads/2020/08/Napoli-Osimhen-Rrahmani-230x130.jpg", "https://www.ilnapolista.it/wp-content/uploads/2019/05/figc-sede-70x70.jpeg", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%2070%2070%22%3E%3C/svg%3E", "https://www.ilnapolista.it/wp-content/uploads/2020/07/bologna-napoli-2-230x130.jpg", "https://www.ilnapolista.it/wp-content/uploads/2020/08/brighton-70x70.jpg", "https://www.ilnapolista.it/wp-content/uploads/2020/02/nap-bar-messi--230x130.jpg", "https://www.ilnapolista.it/wp-content/uploads/2019/07/banchi-scuola-230x130.jpg", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%20230%20130%22%3E%3C/svg%3E", "https://www.ilnapolista.it/wp-content/uploads/2020/08/gattuso-3-230x130.jpg", "https://www.ilnapolista.it/wp-content/uploads/2020/08/campania-3-230x130.jpg", "https://www.ilnapolista.it/wp-content/uploads/2020/08/trani-70x70.jpg", "https://www.ilnapolista.it/wp-content/uploads/2020/08/WhatsApp-Image-2020-08-26-at-15.37.39-230x130.jpeg", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%202500%201667%22%3E%3C/svg%3E", "https://www.ilnapolista.it/wp-content/uploads/2020/08/triangolare-napoli-230x130.jpeg", "https://www.ilnapolista.it/wp-content/themes/flatnews/images/logo-ilnapolista-310x91.png", "data:image/svg+xml,%3Csvg%20xmlns=%22http://www.w3.org/2000/svg%22%20viewBox=%220%200%20210%20140%22%3E%3C/svg%3E", "https://www.ilnapolista.it/wp-content/uploads/2020/08/messi-e1596916198255-230x130.jpg", "https://www.ilnapolista.it/wp-content/uploads/2020/07/lozano-gol-milik-230x130.jpg", "https://www.ilnapolista.it/wp-content/uploads/2019/10/icardi-70x70.jpg", "https://www.ilnapolista.it/wp-content/uploads/2019/05/giuntoli-230x130.jpg", "https://www.ilnapolista.it/wp-content/themes/flatnews/images/banner_un-giorno.jpg", "https://www.ilnapolista.it/wp-content/themes/flatnews/images/formatSystem.png", "https://www.ilnapolista.it/wp-content/themes/flatnews/images/banner_radio.png", "https://www.ilnapolista.it/wp-content/uploads/2020/06/younes-2-230x130.jpg", "https://www.ilnapolista.it/wp-content/uploads/2019/05/figc-sede-230x130.jpeg", "https://www.ilnapolista.it/wp-content/uploads/2020/08/osimhen-2-230x130.jpg", "https://www.ilnapolista.it/wp-content/uploads/2018/04/maxresdefault-e1523097962920-70x70.jpg", "https://www.ilnapolista.it/wp-content/uploads/2020/08/tifosi-barcellona-230x130.jpg", "https://www.ilnapolista.it/wp-content/themes/flatnews/images/banner-rispetto.jpg", "https://www.ilnapolista.it/wp-content/uploads/2017/08/dovizioso-ducati-70x70.jpg", "https://www.ilnapolista.it/wp-content/uploads/2017/10/Silvio_Berlusconi_3-230x130.jpg", "https://www.ilnapolista.it/wp-content/themes/flatnews/images/keepUp.png", "https://www.ilnapolista.it/wp-content/uploads/2020/05/disney-world.jpg", "https://www.ilnapolista.it/wp-content/uploads/2016/07/vardy-gb-70x70.jpg", "https://www.ilnapolista.it/wp-content/uploads/2020/08/brighton-230x130.jpg", "https://www.ilnapolista.it/wp-content/uploads/2020/03/coronavirus-3-230x130.jpg", "https://www.ilnapolista.it/wp-content/uploads/2020/08/osimhen-1-70x70.jpg", "https://www.ilnapolista.it/wp-content/uploads/2019/10/de-laurentiis-230x130.jpg"], "movies": [], "text": "E\u2019 come se la Serie A andasse in ritiro in Lombardia. Silver si dice preoccupato, \u201cma andiamo avanti\u201d col progetto Disney World\n\nQuando l\u2019NBA ha pensato di chiudersi a Disney World la Florida non era ancora uno dei focolai pi\u00f9 caldi al mondo della pandemia di coronavirus. Ma in questi giorni lo stato fa registrare pi\u00f9 di 4000 nuovi casi ogni giorno, e, insomma \u00e8 come se la Serie A per riprendere il campionato avesse deciso di organizzare un megaritiro in Lombardia. La \u201cbolla\u201d che dovrebbe garantire la ripresa del basket americano potrebbe non essere pi\u00f9 tale.\n\nIl commissioner del lega Adam Silver si dice \u201cpreoccupato\u201d dalle statistiche di contagio per una situazione che definisce \u201cseria\u201d. Ma ribadisce la linea intrapresa: il piano resta Orlando, \u201csiamo calmi e risoluti\u201d.\n\nAnche perch\u00e9 spostare il baraccone multimiliardario in fase organizzativa \u00e8 semplicemente impossibile. L\u2019unica alternativa dovrebbe essere la chiusura definitiva della stagione. E\u2019 anche vero l\u2019Orange County dove si trova Orlando, \u00e8 nella Florida centrale e ha meno casi rispetto alla contea di Miami-Dade e alla Florida del sud.\n\n\u201cNon sono sorpresa dell\u2019aumento dei casi, vista la politica sulla riapertura adottata dallo stato \u2014 ha dichiarato invece Michele Roberts, a capo dell\u2019associazione giocatori \u2014 e per questo stiamo monitorando la situazione. Se c\u2019\u00e8 bisogno di introdurre regole pi\u00f9 restrittive all\u2019interno del campus NBA, le richiederemo\u201d.", "keywords": [], "meta_keywords": [""], "tags": [], "authors": [], "publish_date": "Mon Jun 22 13:39:54 2020", "summary": "", "article_html": "", "meta_description": "Silver si dice preoccupato, \"ma andiamo avanti\" col progetto Disney World. E' come se la Serie A andasse in ritiro in Lombardia", "meta_lang": "it", "meta_favicon": "https://www.ilnapolista.it/wp-content/themes/flatnews/images/favicon/apple-icon-57x57.png", "meta_data": {"viewport": "width=device-width", "format-detection": "telephone=no", "msapplication-TileColor": "#ffffff", "msapplication-TileImage": "https://www.ilnapolista.it/wp-content/uploads/2016/04/cropped-ilNapolista_icon.png", "theme-color": "#ffffff", "description": "Silver si dice preoccupato, \"ma andiamo avanti\" col progetto Disney World. E' come se la Serie A andasse in ritiro in Lombardia", "robots": "index, follow", "googlebot": "index, follow, max-snippet:-1, max-image-preview:large, max-video-preview:-1", "bingbot": "index, follow, max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "La \"bolla\" NBA ha un problema con la Florida: ora \u00e8 un focolaio di coronavirus - ilNapolista", "description": "Silver si dice preoccupato, \"ma andiamo avanti\" col progetto Disney World. E' come se la Serie A andasse in ritiro in Lombardia", "url": "https://www.ilnapolista.it/2020/06/la-bolla-nba-ha-un-problema-con-la-florida-ora-e-un-focolaio-di-coronavirus/", "site_name": "ilNapolista", "image": {"identifier": "https://www.ilnapolista.it/wp-content/uploads/2020/05/disney-world.jpg", "width": 2500, "height": 1667}}, "article": {"publisher": "https://www.facebook.com/ilnapolista/", "published_time": "2020-06-22T13:39:54+00:00"}, "twitter": {"card": "summary", "creator": "@Napolista", "site": "@Napolista"}, "generator": "WordPress 5.4.2", "onesignal": "wordpress-plugin"}, "canonical_link": "https://www.ilnapolista.it/2020/06/la-bolla-nba-ha-un-problema-con-la-florida-ora-e-un-focolaio-di-coronavirus/"}