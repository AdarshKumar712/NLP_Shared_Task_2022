{"source_url": "https://web.archive.org", "url": "https://web.archive.org/web/20200929214242id_/https://wiadomosci.wp.pl/rok-od-ataku-na-pawla-adamowicza-tvn-publikuje-nagranie-z-tragicznego-zdarzenia-6467353318626945a", "title": "Rok od ataku na Paw\u0142a Adamowicza. TVN publikuje nagranie z tragicznego zdarzenia", "top_image": "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WEQBYHFgAH0CWAV-cH5WYw0bWCIjf0IhVVoGeXBhB3RLXgRiaWMDfklbAHlxaQZiHQ9QITc6HCcKDBMy", "meta_img": "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WEQBYHFgAH0CWAV-cH5WYw0bWCIjf0IhVVoGeXBhB3RLXgRiaWMDfklbAHlxaQZiHQ9QITc6HCcKDBMy", "images": ["https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHFhSnhKRFVhMyFbIB1FQSNrZAF-SF8JfnZoH2BIWwB9cGYBfktaHn59Y0p8Q1kfPyo2EDA=", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHBkSnlPRFVhMyFbIB1FQSNrYAF9S1wHfHFnC2BXWgN5dWkHe01fBmA0PVMuHwNeIyA0QGMKBVZtOQ==", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHFhSnhKRFVhMyFbIB1FQSNrYAt8Tl4GeHNoAGBXWAZ5dWIKdUpbHn59Y0p8Q1kfPyo2EDA=", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHBkSnlPRFVhMyFbIB1FQSNrYAd7SV0IfHZhBWBXWAl5cWcAfElTHjgtI0c-VwxDNjQoHD0UDBMy", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHBkSnlPRFVhMyFbIB1FQSNrYAt8Tl4GeHNoAGBXWAZ5dWIKdUpbHn59Y0p8Q1kfPyo2EDA=", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHFhSnhKRFVhMyFbIB1FQSNrZwt-S18Cf3VjH39NUgZ4fWMKfFVaCH08YAt_VBtfKGYs", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHZkSn9PRFVhMyFbIB1FQSNrYAt1TV4Dd31pBGBXXAd4cWIAe0paHjUgO1cuEw4fJTQ2EDA=", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHBkSnlPRFVhMyFbIB1FQSNrZAF-SF8JfnZoH2BIWwB9cGYBfktaHn59Y0p8Q1kfPyo2EDA=", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHFhSnhKRFVhMyFbIB1FQSNrYAF9S1wHfHFnC2BXWgN5dWkHe01fBmA0PVMuHwNeIyA0QGMKBVZtOQ==", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHBkSnlPRFVhMyFbIB1FQSNrYwt-QlMFdnFjH35NWwR6dGALYktSAzd1aABjCgVWbTk=", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WEQBYHFgAH0CWAV-cH5WYw0bWCIjf0IhVVoGeXBhB3RLXgRiaWMDfklbAHlxaQZiHQ9QITc6HCcKDBMy", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHFhSnhKRFVhMyFbIB1FQSNrYAZ9SVIBe3VlH3xOWgN_dmUDeUpEXC40MBw9FAwTMg==", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHFhSnhKRFVhMyFbIB1FQSNrZgR6TVgJenNoH2BIWgB8cmUEdU5THn59Y0p8Q1kfPyo2EDA=", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHFhSnhKRFVhMyFbIB1FQSNrZAZ7TlkCeXRlH2BCWwJ7fGIKeU1EAHZ2KQN0SEVBISNzTw==", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHBkSnlPRFVhMyFbIB1FQSNrYwJ-Q1wJeXZoBGBLWwd6cWUHfk1dHn59Y0p8Q1kfPyo2EDA=", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHFhSnhKRFVhMyFbIB1FQSNraAN-T1IEfnBoH2BLUwh9dWcCeEhaHn59Y0p8Q1kfPyo2EDA=", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHJlBjVOWQhgIH9FPRMGVmE0PR18TV0Ff3FoA3hPRhx9dWIBfUtdBHdwflUpGwVCJGo7QipYFg==", "https://wiadomosci.wp.pl/ODQ2Mzk1YCUwUDtJREptMHMIbx4EE2NmJBB3WERDfHJnAn1JWAl7cn5BJRUcHygtNw0-CB0MOC0wViIXBEIsLXdTLg4CXiF5O0EiHA0XPyhsQiwRBBc5eWQceVgW", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHBkSnlPRFVhMyFbIB1FQSNraAN-T1IEfnBoH2BLUwh9dWcCeEhaHn59Y0p8Q1kfPyo2EDA=", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHBkSnlPRFVhMyFbIB1FQSNrYAZ9SVIBe3VlH3xOWgN_dmUDeUpEXC40MBw9FAwTMg==", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHFhSnhKRFVhMyFbIB1FQSNrYAd7SV0IfHZhBWBXWAl5cWcAfElTHjgtI0c-VwxDNjQoHD0UDBMy", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHBkSnlPRFVhMyFbIB1FQSNrYAZ-T1ICdn1lBmBXWgF3fWkBfUxTAWB1aAA1S1IDYTQ_VW8H", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHFnSnlPRFhhMyEcPRZEUGAtfkE5HURBJCJ-UCpUG18oZiw=", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHFhSnhKRFVhMyFbIB1FQSNrYwJ-Q1wJeXZoBGBLWwd6cWUHfk1dHn59Y0p8Q1kfPyo2EDA=", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHBkSnlPRFVhMyFbIB1FQSNrZgR6TVgJenNoH2BIWgB8cmUEdU5THn59Y0p8Q1kfPyo2EDA=", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHFhSnhKRFVhMyFbIB1FQSNrYwt-QlMFdnFjH35NWwR6dGALYktSAzd1aABjCgVWbTk=", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHFhSnhKRFVhMyFbIB1FQSNrYAZ-T1ICdn1lBmBXWgF3fWkBfUxTAWB1aAA1S1IDYTQ_VW8H", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHBkSnlPRFVhMyFbIB1FQSNrZAZ7TlkCeXRlH2BCWwJ7fGIKeU1EAHZ2KQN0SEVBISNzTw==", "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHBkSnlPRFVhMyFbIB1FQSNrZwt-S18Cf3VjH39NUgZ4fWMKfFVaCH08YAt_VBtfKGYs"], "movies": [], "text": "W poniedzia\u0142ek min\u0105\u0142 rok od \u015bmiertelnego ataku na Paw\u0142a Adamowicza. Stacja TVN opublikowa\u0142a po raz pierwszy i za zgod\u0105 rodziny zdj\u0119cia z momentu chwil\u0119 po ugodzeniu no\u017cem prezydenta Gda\u0144ska.\n\n\"Gda\u0144sk jest szczodry, Gda\u0144sk dzieli si\u0119 dobrem, Gda\u0144sk chce by\u0107 miastem solidarno\u015bci. To jest cudowny czas dzielenia si\u0119 dobrem. Jeste\u015bcie kochani. Gda\u0144sk jest najcudowniejszym miastem na \u015bwiecie. Dzi\u0119kuj\u0119 wam!\". To ostatnie s\u0142owa wypowiedziane przez Paw\u0142a Adamowicza na kilkana\u015bcie sekund przed tragiczn\u0105 \u015bmierci\u0105.\n\nR\u00f3wno rok od tamtego zdarzenia stacja TVN opublikowa\u0142a moment tu\u017c po ataku na Paw\u0142a Adamowicza. Wida\u0107 na nim jak prezydent Gda\u0144ska siedzi na pode\u015bcie i kurczowo zaplata r\u0119ce. Sekundy p\u00f3\u017aniej podchodzi do niego wsp\u00f3\u0142pracownik i najprawdopodobniej pyta si\u0119 Adamowicza o stan zdrowia. Ten robi charakterystyczny ruch praw\u0105 r\u0119k\u0105.\n\nChwil\u0119 po tym Pawe\u0142 Adamowicz traci przytomno\u015b\u0107 i zaczyna si\u0119 gor\u0105czkowa walka o \u017cycie. Jeszcze na scenie przy Targu W\u0119glowym ratownicy reanimuj\u0105 w\u0142odarza miasta. P\u00f3\u017aniej pada decyzja - prezydent musi zosta\u0107 przewieziony do szpitala. Trafia do uniwersyteckiej plac\u00f3wki oddalonej kilkaset metr\u00f3w od sceny WO\u015aP.\n\nOperacja trwa kilka godzin, lekarze do ostatniej chwili walcz\u0105 o \u017cycie prezydenta. We wtorek 14 stycznia wczesnym popo\u0142udniem przychodzi najgorsza wiadomo\u015b\u0107 - Pawe\u0142 Adamowicz nie \u017cyje.\n\nR\u00f3wno rok od tego tragicznego zdarzenia gda\u0144szczanki i gda\u0144szczanie zgromadzili si\u0119 przy Targu W\u0119glowym, gdzie ods\u0142oni\u0119to pami\u0105tkow\u0105 tablic\u0119 - To by\u0142a wyj\u0105tkowo okrutna \u015bmier\u0107 - prezydenta Gda\u0144ska, mojego m\u0119\u017ca i ojca moich c\u00f3rek. Ta tablica ukazuje moment, w kt\u00f3rym zatriumfowa\u0142o z\u0142o. Zapad\u0142a cisza, zapad\u0142o przera\u017cenie. Moment, w kt\u00f3rym jeden n\u00f3\u017c mia\u0142 zabi\u0107 tamten radosny dzie\u0144 \u015bwi\u0119towania. Moment, w kt\u00f3rym wszyscy przestraszyli\u015bmy si\u0119 z\u0142a - wspomina\u0142a Magdalena Adamowicz.\n\nMasz newsa, zdj\u0119cie lub filmik? Prze\u015blij nam przez dziejesie.wp.pl", "keywords": [], "meta_keywords": ["Pawe\u0142 Adamowicz", "wo\u015bp", "Gda\u0144sk"], "tags": ["Klaudia Jachira", "Wiosna Roberta Biedronia", "Gdynia", "Rekonstrukcja rz\u0105du", "Liban", "Chiny", "Szczecin", "Wojciech Cejrowski", "Policja", "Pogoda na WP", "Krak\u00f3w", "USA", "Polska 2050", "Tomasz Komenda", "Sonda\u017c", "Olga Tokarczuk", "Wyniki Lotto", "Wypadki", "Hiszpania", "Koronawirus szczepionka", "Zmiana czasu", "Rosja", "Polska", "Bia\u0142oru\u015b", "Pozna\u0144", "Lek na koronawirusa", "Wroc\u0142aw", "Ukraina", "Gda\u0144sk", "Promocje", "\u0141\u00f3d\u017a", "Bydgoszcz", "Radom", "Niemcy", "Warszawa", "Bia\u0142ystok", "Francja", "Gazetki Rossmann", "Turcja", "Szymon Ho\u0142ownia"], "authors": ["Oprac. Piotr Bia\u0142czyk"], "publish_date": "Mon Jan 13 19:46:00 2020", "summary": "", "article_html": "", "meta_description": "W poniedzia\u0142ek min\u0105\u0142 rok od \u015bmiertelnego ataku na Paw\u0142a Adamowicza. Stacja TVN opublikowa\u0142a po raz pierwszy i za zgod\u0105 rodziny zdj\u0119cia z momentu chwil\u0119 po ugodzeniu no\u017cem prezydenta Gda\u0144ska.", "meta_lang": "pl", "meta_favicon": "https://wiadomosci.wp.pl/ODQ2Mzk1YCUwUDtJREptG3MIbyU0bhAbDm0SJTRuEBsObRIlNG4QGw5tEiU0bhAbDm0SJTRuEBsObRIlNG4QGw5tEiU0bhAbDm0SJTRuEBsObRIlNG4QGw5tEiU0bhAbDm0SJTRuEBsObRIlNG4QGw5tEiU0bhAbDm0SJTRuEBsObRIlNG4QGw5tEiU0bhAbDm0SJTRuEBsObRIlNG4QGw5tEiU0bhAbDm0SJTRuEBsObRIlNG4QGw5tEiU0bhAbDm0SJTRuEBsObRIlNG4QGw5tEiU0bhAbDm0SJTRuEBsObRIlNG4QGw5tEiU0bhAbDm0SJTRuEBsObRIlNG4QGw5tEiU0bhAbDm0SJTRuEBsObRIlNG4QGw5tEiU0E2NmJBB3WERCOyUlWy5VWB94amIFeFdSHCh3ZgsvTg0ef3VhC3wbUwd5J2MEK0tcBSx1ZQZ_Q1MCK3VjAC4cDgFhLTJdbwc=", "meta_data": {"gaf": "ydhirrgd", "og": {"site_name": "wiadomosci.wp.pl", "locale": "pl_PL", "url": "https://wiadomosci.wp.pl/rok-od-ataku-na-pawla-adamowicza-tvn-publikuje-nagranie-z-tragicznego-zdarzenia-6467353318626945a", "type": "article", "title": "Rok od ataku na Paw\u0142a Adamowicza. TVN publikuje nagranie z tragicznego zdarzenia", "description": "W poniedzia\u0142ek min\u0105\u0142 rok od \u015bmiertelnego ataku na Paw\u0142a Adamowicza. Stacja TVN opublikowa\u0142a po raz pierwszy i za zgod\u0105 rodziny zdj\u0119cia z momentu chwil\u0119 po ugodzeniu no\u017cem prezydenta Gda\u0144ska.", "image": "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WEQBYHFgAH0CWAV-cH5WYw0bWCIjf0IhVVoGeXBhB3RLXgRiaWMDfklbAHlxaQZiHQ9QITc6HCcKDBMy"}, "fb": {"app_id": 196956980412461, "pages": 881296251984605}, "twitter": {"site": "@wirtualnapolska", "domain": "wiadomosci.wp.pl", "card": "summary_large_image", "url": "https://wiadomosci.wp.pl/rok-od-ataku-na-pawla-adamowicza-tvn-publikuje-nagranie-z-tragicznego-zdarzenia-6467353318626945a", "description": "W poniedzia\u0142ek min\u0105\u0142 rok od \u015bmiertelnego ataku na Paw\u0142a Adamowicza. Stacja TVN opublikowa\u0142a po raz pierwszy i za zgod\u0105 rodziny zdj\u0119cia z momentu chwil\u0119 po ugodzeniu no\u017cem prezydenta Gda\u0144ska.", "image": "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WEQBYHFgAH0CWAV-cH5WYw0bWCIjf0IhVVoGeXBhB3RLXgRiaWMDfklbAHlxaQZiHQ9QITc6HCcKDBMy"}, "google-site-verification": "RCgsopChr4I-gwsar6utLms3HxO6lrgw6GO3SfzHsQg", "keywords": "Pawe\u0142 Adamowicz, wo\u015bp, Gda\u0144sk", "article": {"publisher": "https://www.facebook.com/wiadomosciwppl", "published_time": "2020-01-13T19:46:00.000Z", "modified_time": "2020-01-13T19:57:44.000Z"}, "artice": {"tag": "Pawe\u0142 Adamowicz, wo\u015bp, Gda\u0144sk"}, "news_keywords": "Pawe\u0142 Adamowicz, wo\u015bp, Gda\u0144sk", "author": "oprac. Piotr Bia\u0142czyk", "description": "W poniedzia\u0142ek min\u0105\u0142 rok od \u015bmiertelnego ataku na Paw\u0142a Adamowicza. Stacja TVN opublikowa\u0142a po raz pierwszy i za zgod\u0105 rodziny zdj\u0119cia z momentu chwil\u0119 po ugodzeniu no\u017cem prezydenta Gda\u0144ska.", "msapplication-TileImage": "https://v.wpimg.pl/ODQ2Mzk1YCUwUDtJREptMHMIbxMCE2NmJBB3WER-YHVlBjVLXwVgIH9FPRMGVmE0PR18S1kHfHdlBHpNRgh7fGMCe01eCWAiMEQkGQRfEDAjUyMJG1A9IT9GEktSAzd1aABjCgVWbTk=", "theme-color": "#e1261c"}, "canonical_link": "https://wiadomosci.wp.pl/rok-od-ataku-na-pawla-adamowicza-tvn-publikuje-nagranie-z-tragicznego-zdarzenia-6467353318626945a"}