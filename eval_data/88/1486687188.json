{"source_url": "https://web.archive.org", "url": "https://web.archive.org/web/20210228075705id_/https://wiadomosci.onet.pl/swiat/konflikt-usa-iran-odbija-sie-na-wielkiej-brytanii/t5kfn0n", "title": "Konflikt USA - Iran odbija si\u0119 na Wielkiej Brytanii", "top_image": "https://ocdn.eu/pulscms-transforms/1/Aaak9kpTURBXy80ZDZmMmU1OTg4MjE5MjhjMjlmMjE0MGM0YjM4YTMxNy5qcGeTlQMAO80IQM0EpJMJpjdlYmUyNQaTBc0COs0BLIGhMAE/ben-wallace.jpg", "meta_img": "https://ocdn.eu/pulscms-transforms/1/Aaak9kpTURBXy80ZDZmMmU1OTg4MjE5MjhjMjlmMjE0MGM0YjM4YTMxNy5qcGeTlQMAO80IQM0EpJMJpjdlYmUyNQaTBc0COs0BLIGhMAE/ben-wallace.jpg", "images": ["https://ocdn.eu/weather/weather_state_icons/2.svg", "https://ocdn.eu/wiadomosciucs/static/logo2017svg/desktop/logo_wiadomosci.svg", "https://ocdn.eu/pulscms-transforms/1/ugek9kpTURBXy80ZDZmMmU1OTg4MjE5MjhjMjlmMjE0MGM0YjM4YTMxNy5qcGeTlQMAO80IQM0EpJMFzQMUzQG8kwmmN2ViZTI1BoGhMAE/ben-wallace.jpg", "https://ocdn.eu/pulscms-transforms/1/Aaak9kpTURBXy80ZDZmMmU1OTg4MjE5MjhjMjlmMjE0MGM0YjM4YTMxNy5qcGeTlQMAO80IQM0EpJMJpjdlYmUyNQaTBc0COs0BLIGhMAE/ben-wallace.jpg", "data:image/png;base64,iVBORw0KGgoAAAANSUhEUgAAABAAAAAJCAQAAACRI2S5AAAAEElEQVR42mNkIAAYRxWAAQAG9gAKqv6+AwAAAABJRU5ErkJggg==", "data:image/gif;base64,R0lGODlhAQABAPABAP///wAAACH5BAEKAAAALAAAAAABAAEAAAICRAEAOw%3D%3D"], "movies": [], "text": "Decyzj\u0119 uzasadni\u0142 zagro\u017ceniem ze strony Iranu oraz wzrostem napi\u0119cia politycznego i militarnego po zabiciu przez armi\u0119 ameryka\u0144sk\u0105 dow\u00f3dcy elitarnej ira\u0144skiej jednostki Al-Kuds, genera\u0142a Kasema Sulejmaniego.\n\nMinister obrony Wielkiej Brytanii Ben Wallace rozkaza\u0142, by fregata HMS Montrose i niszczyciel rakietowy HMS Defender powr\u00f3ci\u0142y do cie\u015bniny Ormuz i eskortowa\u0142y statki pod brytyjska bander\u0105.\n\nOkr\u0119ty pe\u0142ni\u0142y s\u0142u\u017cb\u0119 w cie\u015bninie Ormuz w ubieg\u0142ym roku po tym jak ira\u0144scy komandosi w odwecie za zatrzymanie przez Brytyjczyk\u00f3w ira\u0144skiego tankowca pod Gibraltarem, zaj\u0119li brytyjski tankowiec.\n\nWallace powiedzia\u0142, \u017ce rozmawia\u0142 ze swoim ameryka\u0144skim odpowiednikiem, sekretarzem obrony USA Markiem Esperem i zaapelowa\u0142 do wszystkich stron o pow\u015bci\u0105gliwo\u015b\u0107.\n\nDoda\u0142 jednak, \u017ce \"zgodnie z prawem mi\u0119dzynarodowym Stany Zjednoczone maj\u0105 prawo broni\u0107 si\u0119 przed osobami stanowi\u0105cymi bezpo\u015brednie zagro\u017cenie dla ich obywateli.\"\n\n(pp)", "keywords": [], "meta_keywords": [""], "tags": [], "authors": [], "publish_date": "Sun Jan  5 03:41:54 2020", "summary": "", "article_html": "", "meta_description": "W zwi\u0105zku ze wzrostem napi\u0119cia w rejonie Zatoki Perskiej brytyjska marynarka wojenna b\u0119dzie eskortowa\u0107 statki p\u0142ywaj\u0105ce pod bander\u0105 Wielkiej Brytanii w cie\u015bninie Ormuz. - Rz\u0105d podejmie natychmiast wszelkie niezb\u0119dne kroki, aby chroni\u0107 nasze statki i obywateli - podkre\u015bli\u0142  minister obrony Wielkiej Brytanii Ben Wallace.", "meta_lang": "pl", "meta_favicon": "", "meta_data": {"referrer": "unsafe-url", "DC.Identifier": "53abc812-1494-4cd0-b5b1-33f662cbaf37", "pkg-uuid": "53abc812-1494-4cd0-b5b1-33f662cbaf37", "detailType": "article", "serviceUuid": "b177a2c9-166f-4113-9b28-185bbe554807", "description": "W zwi\u0105zku ze wzrostem napi\u0119cia w rejonie Zatoki Perskiej brytyjska marynarka wojenna b\u0119dzie eskortowa\u0107 statki p\u0142ywaj\u0105ce pod bander\u0105 Wielkiej Brytanii w cie\u015bninie Ormuz. - Rz\u0105d podejmie natychmiast wszelkie niezb\u0119dne kroki, aby chroni\u0107 nasze statki i obywateli - podkre\u015bli\u0142  minister obrony Wielkiej Brytanii Ben Wallace.", "og": {"title": "Konflikt USA - Iran odbija si\u0119 na Wielkiej Brytanii", "description": "W zwi\u0105zku ze wzrostem napi\u0119cia w rejonie Zatoki Perskiej brytyjska marynarka wojenna b\u0119dzie eskortowa\u0107 statki p\u0142ywaj\u0105ce pod bander\u0105 Wielkiej Brytanii w cie\u015bninie Ormuz. - Rz\u0105d podejmie natychmiast wszelkie niezb\u0119dne kroki, aby chroni\u0107 nasze statki i obywateli - podkre\u015bli\u0142  minister obrony Wielkiej Brytanii Ben Wallace.", "image": {"identifier": "https://ocdn.eu/pulscms-transforms/1/Aaak9kpTURBXy80ZDZmMmU1OTg4MjE5MjhjMjlmMjE0MGM0YjM4YTMxNy5qcGeTlQMAO80IQM0EpJMJpjdlYmUyNQaTBc0COs0BLIGhMAE/ben-wallace.jpg", "width": 570, "height": 300, "type": "image/jpeg"}, "url": "https://wiadomosci.onet.pl/swiat/konflikt-usa-iran-odbija-sie-na-wielkiej-brytanii/t5kfn0n", "type": "article", "site_name": "Onet Wiadomo\u015bci", "locale": "pl_PL"}, "article": {"published_time": "2020-01-05 03:41:54+0100"}, "fb": {"app_id": 226508470737473, "pages": 185265414715}, "twitter": {"card": "summary_large_image", "description": "W zwi\u0105zku ze wzrostem napi\u0119cia w rejonie Zatoki Perskiej brytyjska marynarka wojenna b\u0119dzie eskortowa\u0107 statki p\u0142ywaj\u0105ce pod bander\u0105 Wielkiej Brytanii w cie\u015bninie Ormuz. - Rz\u0105d podejmie natychmiast wszelkie niezb\u0119dne kroki, aby chroni\u0107 nasze statki i obywateli - podkre\u015bli\u0142  minister obrony Wielkiej Brytanii Ben Wallace.", "title": "Konflikt USA - Iran odbija si\u0119 na Wielkiej Brytanii", "site": "OnetWiadomosci", "image": "https://ocdn.eu/pulscms-transforms/1/cuektkpTURBXy80ZDZmMmU1OTg4MjE5MjhjMjlmMjE0MGM0YjM4YTMxNy5qcGeSlQMAO80IQM0EpJMFzQSwzQJY"}}, "canonical_link": "https://wiadomosci.onet.pl/swiat/konflikt-usa-iran-odbija-sie-na-wielkiej-brytanii/t5kfn0n"}