{"source_url": "https://web.archive.org", "url": "https://web.archive.org/web/20201203010254id_/https://www.milligazete.com.tr/haber/3676061/son-dakika-koronavirus-umre-ziyaretlerine-darbe-vurdu", "title": "Son Dakika! Koronavir\u00fcs umre ziyaretlerine darbe vurdu", "top_image": "https://static.daktilo.com/sites/71/uploads/2020/02/27/large/036b54cb8c957b16-1582759490-1582759503.jpg", "meta_img": "https://static.daktilo.com/sites/71/uploads/2020/02/27/large/036b54cb8c957b16-1582759490-1582759503.jpg", "images": ["https://file.daktilo.com/themes/enerjik/assets/img/mask-16-9.png", "https://static.daktilo.com/images/services/google-news-follow.png", "https://file.daktilo.com/themes/enerjik/assets/img/bos.png", "https://mc.yandex.ru/watch/65955412", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2017/07/03/large/milli-logo-desktop-(5).png", "https://static.daktilo.com/sites/71/uploads/2017/07/03/large/milli-logo-mobil-(3).png", "https://static.daktilo.com/sites/71/uploads/2020/02/27/large/036b54cb8c957b16-1582759490-1582759503.jpg"], "movies": [], "text": "Suudi Arabistan, yeni tip koronavir\u00fcs (Kovid-19) nedeniyle t\u00fcm umre ziyaretlerini ge\u00e7ici olarak ask\u0131ya ald\u0131\u011f\u0131n\u0131 duyurdu.\n\nSuudi Arabistan D\u0131\u015fi\u015fleri Bakanl\u0131\u011f\u0131'ndan yap\u0131lan ve resmi haber ajans\u0131 SPA'da yer alan a\u00e7\u0131klamada, \u00fclkedeki uzman sa\u011fl\u0131k kurumlar\u0131n\u0131n Kovid-19'la ilgili geli\u015fmeleri yak\u0131ndan takip etti\u011fi belirtildi.\n\nS\u00f6z konusu salg\u0131n\u0131n \u00f6n\u00fcne ge\u00e7ilmesi i\u00e7in D\u00fcnya Sa\u011fl\u0131k \u00d6rg\u00fct\u00fc (DS\u00d6) ba\u015fta olmak \u00fczere uluslararas\u0131 \u00f6rg\u00fctlerin ve devletlerin sarf etti\u011fi \u00e7abalar\u0131n desteklenece\u011finin kaydedildi\u011fi a\u00e7\u0131klamada, \u015funlar kaydedildi:\n\n\"Sa\u011fl\u0131k otoritelerinin tavsiyesi ve vir\u00fcs\u00fcn yay\u0131lmas\u0131n\u0131n \u00f6nlenmesi amac\u0131yla al\u0131nan koruyucu tedbirler kapsam\u0131nda, umre ya da Mescid-i Nebevi ziyareti i\u00e7in Suudi Arabistan'a giri\u015flerin ge\u00e7ici olarak ask\u0131ya al\u0131nmas\u0131na karar verilmi\u015ftir.\"", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Suudi Arabistan, koronavir\u00fcs nedeniyle umre ziyaretlerini ask\u0131ya ald\u0131\u011f\u0131n\u0131 a\u00e7\u0131klad\u0131.", "meta_lang": "tr", "meta_favicon": "https://static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "Suudi Arabistan, koronavir\u00fcs nedeniyle umre ziyaretlerini ask\u0131ya ald\u0131\u011f\u0131n\u0131 a\u00e7\u0131klad\u0131.", "robots": "max-image-preview:large", "datePublished": "2020-02-27T02:49:00+03:00", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "Son Dakika! Koronavir\u00fcs umre ziyaretlerine darbe vurdu", "description": "Suudi Arabistan, koronavir\u00fcs nedeniyle umre ziyaretlerini ask\u0131ya ald\u0131\u011f\u0131n\u0131 a\u00e7\u0131klad\u0131.", "type": "article", "url": "https://www.milligazete.com.tr/haber/3676061/son-dakika-koronavirus-umre-ziyaretlerine-darbe-vurdu", "image": {"identifier": "https://static.daktilo.com/sites/71/uploads/2020/02/27/large/036b54cb8c957b16-1582759490-1582759503.jpg", "width": 800, "height": 450, "alt": "Son Dakika! Koronavir\u00fcs umre ziyaretlerine darbe vurdu"}}, "twitter": {"card": "summary_large_image", "site": "@milligazetecom", "title": "Son Dakika! Koronavir\u00fcs umre ziyaretlerine darbe vurdu", "description": "Suudi Arabistan, koronavir\u00fcs nedeniyle umre ziyaretlerini ask\u0131ya ald\u0131\u011f\u0131n\u0131 a\u00e7\u0131klad\u0131.", "image": "https://static.daktilo.com/sites/71/uploads/2020/02/27/large/036b54cb8c957b16-1582759490-1582759503.jpg"}, "apple-itunes-app": "app-id=1462744376", "google-play-app": "app-id=tr.com.bayramboynukara.emilligazete", "apple-mobile-web-app-title": "E Milli Gazete", "application-name": "E Milli Gazete"}, "canonical_link": "https://www.milligazete.com.tr/haber/3676061/son-dakika-koronavirus-umre-ziyaretlerine-darbe-vurdu"}