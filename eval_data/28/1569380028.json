{"source_url": "http://www.liritv.it", "url": "http://www.liritv.it/dopo-il-coronavirus-8-pazienti-su-10-perdono-lolfatto/", "title": "Dopo il coronavirus, 8 pazienti su 10 perdono l\u2019olfatto", "top_image": "http://i2.wp.com/www.liritv.it/wp-content/uploads/2020/03/coronavirus-cura-medici.jpg?fit=890%2C558", "meta_img": "http://i2.wp.com/www.liritv.it/wp-content/uploads/2020/03/coronavirus-cura-medici.jpg?fit=890%2C558", "images": ["http://www.liritv.it/wp-content/uploads/2015/09/liri-logoo00.jpg", "http://i2.wp.com/www.liritv.it/wp-content/uploads/2020/02/DIRETTA-STREAMING-GRANDE-LIRITV1.jpg?fit=5352%2C3496", "http://i2.wp.com/www.liritv.it/wp-content/uploads/2020/03/coronavirus-cura-medici.jpg?fit=890%2C558", "http://i2.wp.com/www.liritv.it/wp-content/uploads/2020/03/coronavirus-cura-medici.jpg?resize=752%2C440", "http://i1.wp.com/www.liritv.it/wp-content/uploads/2019/07/SCRIVICI-SU-WHATSAPP-LIRITV.jpg?fit=977%2C243"], "movies": [], "text": "Circa l\u201980% dei pazienti con diagnosi di Covid-19 perde completamente l\u2019olfatto e una percentuale ancora pi\u00f9 elevata (88%) soffre di un certo grado di alterazione del gusto. E\u2019 quanto emerge dal primo studio pubblicato finora sulla presenza di questi sintomi in pazienti con infezione da coronavirus lieve o moderata.Le conclusioni dello studio sono state pubblicate sull\u2019European Archives of Oto-Rhino-Laryngology e sono state condotte dal gruppo Young Investigators della International Federation of Otorhinolaryngology Societies (Yo-Ifos), con il sostegno della Societ\u00e0 Spagnola per Otorinolaringoiatria e Chirurgia Cervico Facciale (Seorl-Ccc) e altre societ\u00e0 europee.In totale, sono stati analizzati 417 pazienti provenienti da 12 ospedali in 4 diversi paesi (Spagna, Belgio, Francia e Italia). Tra le conclusioni, emerge che il 79% dei pazienti analizzati non presentava sintomi come ostruzione nasale o naso che cola, sintomi comunemente associati ad altre infezioni virali a livello nasale.E\u2019 inoltre significativa la maggiore propensione delle donne a soffrire di alterazioni dell\u2019olfatto. Per quanto riguarda il gusto, l\u201988 percento dei pazienti ha riscontrato difficolt\u00e0 nell\u2019identificare aromi diversi come dolce, salato o amaro.Come spiegato dal dottor Carlos M. Chiesa, coordinatore del gruppo di ricerca, i dati clinici provenienti dal continente asiatico hanno evidenziato come sintomi frequenti febbre, tosse, mancanza di respiro, secrezioni spesse, dolori muscolari o articolari, diarrea, mal di testa, mal di gola o naso che cola.\u201dTuttavia, abbiamo visto come la diffusione di Covid-19 in Spagna e in Europa sia stata accompagnata da due nuovi sintomi come l\u2019alterazione del senso dell\u2019olfatto e del gusto\u201d, ha spiegato.Fino ad ora, sono state descritte solo alterazioni dell\u2019olfatto associate all\u2019infezione da altri virus, come il virus Epstein-Barr, la parainfluenza, il rinovirus o persino altri virus della famiglia dei coronavirus.Esistono diverse ipotesi che potrebbero spiegare perch\u00e9 i pazienti nel continente europeo con il Covid-19 abbiano sviluppato sintomi o cambiamenti sensoriali nell\u2019area del naso e della gola.Questi includono la predisposizione alla malattia di alcuni individui o le mutazioni genetiche subite dal virus recentemente descritte da ricercatori italiani, ha sottolineato Pablo Parente, coordinatore del gruppo di lavoro sul Covid-19 e direttore delle relazioni internazionali al Seorl-Ccc.Al momento, i risultati sono preliminari e non consentono ancora di comprendere appieno il significato di questo sintomo nella malattia o la percentuale di pazienti che sono riusciti a recuperare. \u201cTuttavia, il loro monitoraggio ci aiuter\u00e0a raccogliere una maggiore quantita\u2019 di dati per offrire informazioni corrette e verificate ai nostri pazienti\u201d, ha affermato il dottor Christian Calvo.\n\nfonte AGI \u2013 foto web", "keywords": [], "meta_keywords": [""], "tags": [], "authors": [], "publish_date": "Sun Apr  5 12:07:13 2020", "summary": "", "article_html": "", "meta_description": "Circa l'80% dei pazienti con diagnosi di\u00a0Covid-19\u00a0perde completamente l'olfatto e una percentuale ancora pi\u00f9 elevata (88%) soffre di un certo grado di", "meta_lang": "it", "meta_favicon": "http://i0.wp.com/www.liritv.it/wp-content/uploads/2015/09/cropped-liritv-512-x-512.jpg?fit=32%2C32", "meta_data": {"viewport": "width=device-width, initial-scale=1", "description": "Circa l'80% dei pazienti con diagnosi di\u00a0Covid-19\u00a0perde completamente l'olfatto e una percentuale ancora pi\u00f9 elevata (88%) soffre di un certo grado di", "generator": "WordPress 4.3.22", "google-site-verification": "9Bez3KUh-kFX2Arbn216tuLhL3vwEULcU61o7qmMWxM", "og": {"type": "article", "title": "Dopo il coronavirus, 8 pazienti su 10 perdono l\u2019olfatto", "url": "http://www.liritv.it/dopo-il-coronavirus-8-pazienti-su-10-perdono-lolfatto/", "description": "Circa l\u201980% dei pazienti con diagnosi di\u00a0Covid-19\u00a0perde completamente l\u2019olfatto e una percentuale ancora pi\u00f9 elevata (88%) soffre di un certo grado di alterazione del gusto. E\u2019 qu\u2026", "site_name": "Liritv.it", "image": {"identifier": "http://i2.wp.com/www.liritv.it/wp-content/uploads/2020/03/coronavirus-cura-medici.jpg?fit=890%2C558", "width": 890, "height": 558}, "locale": "it_IT"}, "article": {"published_time": "2020-04-05T12:07:13+00:00", "modified_time": "2020-04-05T12:07:13+00:00"}, "twitter": {"image": "http://i2.wp.com/www.liritv.it/wp-content/uploads/2020/03/coronavirus-cura-medici.jpg?fit=890%2C558&w=640", "card": "summary_large_image"}, "msapplication-TileImage": "http://i0.wp.com/www.liritv.it/wp-content/uploads/2015/09/cropped-liritv-512-x-512.jpg?fit=270%2C270"}, "canonical_link": "http://www.liritv.it/dopo-il-coronavirus-8-pazienti-su-10-perdono-lolfatto/"}