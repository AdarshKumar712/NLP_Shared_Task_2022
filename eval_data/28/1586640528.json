{"source_url": "https://web.archive.org", "url": "https://web.archive.org/web/20200512102155id_/https://www.tvp.info/47705094/powinnismy-byc-przygotowani-na-znacznie-wyzsze-wklady-do-budzetu-ue", "title": "\u201ePowinni\u015bmy by\u0107 przygotowani na znacznie wy\u017csze wk\u0142ady do bud\u017cetu UE\u201d", "top_image": "https://s1.tvp.pl/images2/1/f/8/uid_1f86540b595e632c80ba7b5e09dc3e711587634964150_width_960_play_0_pos_0_gs_0_height_540.jpeg", "meta_img": "https://s1.tvp.pl/images2/1/f/8/uid_1f86540b595e632c80ba7b5e09dc3e711587634964150_width_960_play_0_pos_0_gs_0_height_540.jpeg", "images": ["https://web.archive.org/templates/xhtml/www.tvp.info/resources/images/logo/tvp-info.svg", "https://web.archive.org/pub/sess/viewrequest?object_id=47705094", "https://s1.tvp.pl/images2/1/f/8/uid_1f86540b595e632c80ba7b5e09dc3e711587634964150_width_907_play_0_pos_0_gs_0_height_515.jpeg", "https://s7.tvp.pl/images2/7/8/e/uid_78e1367f40d83ea9d6d9fdb01295dba51587626664498_width_190_play_0_pos_0_gs_0_height_107.jpeg", "https://s4.tvp.pl/images2/4/c/1/uid_4c1f692571a2f3176686d03d948a6ef21589071626375_width_1373_play_0_pos_0_gs_0_height_779.jpg", "https://s.tvp.pl/repository/attachment/4/4/6/446ae7032ad7145311025c27ebb077441541685773263.jpg", "https://s10.tvp.pl/images2/0/9/e/uid_09e907e74f69c63e6fdfd13dc827089f1589082554478_width_1373_play_0_pos_0_gs_0_height_779.jpg", "https://web.archive.org/templates/xhtml/www.tvp.info/resources/images/icon/close-search.svg", "https://s1.tvp.pl/images2/1/f/8/uid_1f86540b595e632c80ba7b5e09dc3e711587634964150_width_960_play_0_pos_0_gs_0_height_540.jpeg", "https://s9.tvp.pl/images2/9/0/a/uid_90ad38858bac4a5654a1da18b8314f911589270610359_width_190_play_0_pos_0_gs_0_height_107.jpg", "https://s3.tvp.pl/images2/3/d/3/uid_3d36867bcd9862aea0e8ad2993fb4cd91589274995702_width_1373_play_0_pos_0_gs_0_height_779.jpg", "https://web.archive.org/pub/sess/initsession", "https://s7.tvp.pl/images2/7/7/b/uid_77b026342add0caea00b9a888d5c73561589226570092_width_1373_play_0_pos_0_gs_0_height_779.jpeg", "https://s1.tvp.pl/images2/a/4/5/uid_a45cc59269880fa044a4e8edb40bac701589102557578_width_1373_play_0_pos_0_gs_0_height_779.jpg"], "movies": [], "text": "Niemcy powinny by\u0107 przygotowane na zwi\u0119kszenie swojego wk\u0142adu do bud\u017cetu UE \u2013 o\u015bwiadczy\u0142a kanclerz Angela Merkel w Bundestagu. Szefowa niemieckiego rz\u0105du ponownie sprzeciwi\u0142a si\u0119 emisji wsp\u00f3lnych obligacji strefy euro.\n\n177 nowych przypadk\u00f3w, dziewi\u0119\u0107 kolejnych zgon\u00f3w Ministerstwo Zdrowia poinformowa\u0142o w czwartek o kolejnych 177 potwierdzonych przypadkach zaka\u017cenia koronawirusem w kraju. W ostatnich godzinach... zobacz wi\u0119cej\n\nCZYTAJ WI\u0118CEJ W RAPORCIE\n\n\n\n\u2013 Powinni\u015bmy by\u0107 przygotowani na znacznie wy\u017csze wk\u0142ady do bud\u017cetu UE \u2013 powiedzia\u0142a Merkel podczas sprawozdania rz\u0105dowego w Bundestagu na temat kryzysu wywo\u0142anego pandemi\u0105 Covid-19.\n\n\n\n\u2013 Europa nie jest Europ\u0105, je\u015bli nie staje we w\u0142asnej obronie w obliczu niezawinionych problem\u00f3w \u2013 doda\u0142a.\n\n\n\nMerkel w swoim przem\u00f3wieniu sprzeciwi\u0142a si\u0119 emisji wsp\u00f3lnych obligacji strefy euro, co mia\u0142oby sfinansowa\u0107 pomoc dla kraj\u00f3w UE zmagaj\u0105cych si\u0119 z konsekwencjami pandemii. Takiego rozwi\u0105zania domagaj\u0105 si\u0119 przede wszystkim W\u0142ochy.\n\n\n\nW odniesieniu do czwartkowego spotkania Rady Europejskiej kanclerz wyrazi\u0142a nadziej\u0119, \u017ce unijny pakiet pomocowy w wysoko\u015bci 500 mld euro uda si\u0119 jak najszybciej wcieli\u0107 w \u017cycie. Unijne \u015brodki powinny zosta\u0107 przygotowane do u\u017cytku do 1 czerwca \u2013 podkre\u015bli\u0142a.\n\n#wieszwiecej Polub nas\n\nDoda\u0142a, \u017ce do uruchomienia unijnej pomocy niezb\u0119dne b\u0119d\u0105 uchwa\u0142y Bundestagu.\n\nMerkel zaznaczy\u0142a, \u017ce pandemia koronawirusa stawia Niemcy przed najwi\u0119ksz\u0105 pr\u00f3b\u0105 \u201eod czas\u00f3w II wojny \u015bwiatowej i zjednoczenia kraju\u201d w 1990 r. \u2013 Obecna sytuacja jest tym trudniejsza, \u017ce brakuje punkt\u00f3w odniesienia, kt\u00f3re pomog\u0142yby przygotowa\u0107 odpowiedni\u0105 reakcj\u0119 \u2013 przyzna\u0142a.\n\n\n\nDoda\u0142a, \u017ce w jej politycznej karierze jeszcze \u017cadnej decyzji nie podj\u0119\u0142a z takim trudem, jak tej o cz\u0119\u015bciowym ograniczeniu wolno\u015bci osobistych w kraju w celu spowolnienia rozprzestrzeniania si\u0119 koronawirusa.\n\n\n\n\u2013 Pandemia ogranicza dok\u0142adnie to, co nale\u017cy do naszych podstawowych praw i potrzeb \u2013 powiedzia\u0142a.\n\n\n\nKanclerz zaapelowa\u0142a do w\u0142adz kraj\u00f3w zwi\u0105zkowych, aby nie podejmowa\u0142y przedwcze\u015bnie decyzji o ewentualnym poluzowaniu obostrze\u0144 obowi\u0105zuj\u0105cych na terenie kraju ze wzgl\u0119du na koronawirusa. \u2013 Nie zaprzepa\u015b\u0107my tego, co ju\u017c osi\u0105gn\u0119li\u015bmy \u2013 powiedzia\u0142a.\n\n\n\nWyrazi\u0142a zrozumienie dla obywateli, kt\u00f3rzy \u017cyj\u0105 od d\u0142u\u017cszego czasu w nadzwyczajnych warunkach spowodowanych wirusem. Zastrzeg\u0142a jednak, \u017ce Niemcy nie znajduj\u0105 si\u0119 na ko\u0144cu pandemii, a dopiero na jej pocz\u0105tku.\n\n\n\nAngela Merkel w swoim przem\u00f3wieniu nazwa\u0142a \u015awiatow\u0105 Organizacj\u0119 Zdrowia \u201eniezast\u0105pionym partnerem\u201d.\n\n\n\n", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "//s.tvp.pl/files/portale-v4/tvp-info/images/favicon/favicon-16-x-16.png", "meta_data": {"viewport": "width=device-width, initial-scale=1.0, maximum-scale=1.0", "format-detection": "telephone=no", "twitter": {"card": "summary_large_image", "site": "@tvp_info", "image": "https://s1.tvp.pl/images2/1/f/8/uid_1f86540b595e632c80ba7b5e09dc3e711587634964150_width_960_play_0_pos_0_gs_0_height_540.jpeg"}, "og": {"title": "\u201ePowinni\u015bmy by\u0107 przygotowani na znacznie wy\u017csze wk\u0142ady do bud\u017cetu UE\u201d", "description": "Angela Merkel nazwa\u0142a \u015awiatow\u0105 Organizacj\u0119 Zdrowia \u201eniezast\u0105pionym partnerem\u201d.", "image": "https://s1.tvp.pl/images2/1/f/8/uid_1f86540b595e632c80ba7b5e09dc3e711587634964150_width_960_play_0_pos_0_gs_0_height_540.jpeg", "type": "article", "url": "http://www.tvp.info/47705094/powinnismy-byc-przygotowani-na-znacznie-wyzsze-wklady-do-budzetu-ue"}, "fb": {"app_id": 825992797416546}}, "canonical_link": "https://www.tvp.info/47705094/powinnismy-byc-przygotowani-na-znacznie-wyzsze-wklady-do-budzetu-ue"}