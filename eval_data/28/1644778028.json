{"source_url": "https://web.archive.org", "url": "https://web.archive.org/web/20201223121032id_/https://www.repubblica.it/esteri/2020/06/25/news/regno_unito_labour_licenziata_ministra_ombra_antisemitismo-260174445/?rss", "title": "Regno Unito, il Labour licenzia ministra ombra per un tweet cospirazionista: \"\u00c8 antisemita\"", "top_image": "https://www.repstatic.it/content/nazionale/img/2020/06/25/183039086-6f5ef289-25d8-46fe-ba59-90bfb3c9cffa.jpg", "meta_img": "https://www.repstatic.it/content/nazionale/img/2020/06/25/183039086-6f5ef289-25d8-46fe-ba59-90bfb3c9cffa.jpg", "images": ["https://www.repstatic.it/content/nazionale/img/2020/06/25/183039086-6f5ef289-25d8-46fe-ba59-90bfb3c9cffa.jpg", "https://www.gelestatic.it/thimg/3hIAdoos8BLSP2KOzo-SfnRuDo0=/70x70/smart/https%3A//www.repstatic.it/content/nazionale/img/2020/12/23/083121623-d5ecedec-8934-4b0c-b493-07c118d5d53e.jpg", "https://www.consigli.it/wp-content/uploads/2020/12/echo-show-150x150.jpg", "https://www.gelestatic.it/thimg/wuYM1a9tzWvKPkZPkm2XTYH1heo=/70x70/smart/https%3A//www.repstatic.it/content/nazionale/img/2020/12/21/114057681-1c186368-c3af-467f-894d-e0a7a15e0551.jpg", "https://cdn.gelestatic.it/kataweb/ilmiolibro/2020/12/raccontare_una_storia-306x176.jpg", "https://www.gelestatic.it/thimg/HN9_nyOuPvu7Ncyz7BoJ_ba7ay8=/70x70/smart/https%3A//www.repstatic.it/content/nazionale/img/2020/10/29/143634693-5d02f6b9-89a2-4b47-b78d-975f5e69c8c3.jpg", "https://www.consigli.it/wp-content/uploads/2017/11/logo289_consigli.it_.jpg", "https://www.gelestatic.it/thimg/x-H2lWZho3_gN4D10FPA6hIiyd8=/70x70/smart/https%3A//www.repstatic.it/content/nazionale/img/2020/12/21/092115492-720beb1a-7a03-45dd-83d3-ad4b710d37b8.jpg", "https://www.gelestatic.it/thimg/6DUB86bVgHi-fzr-dsFDxZWZJyY=/70x70/smart/https%3A//www.repstatic.it/content/nazionale/img/2020/12/23/111714189-331c986f-64ef-4482-b458-f7d8c3ba013d.jpg", "https://www.gelestatic.it/thimg/gzoNXUIhrJqEwrTuxi4OPN7Ygkk=/70x70/smart/https%3A//www.repstatic.it/content/nazionale/img/2020/12/23/103633713-74093168-8331-46ba-8fd0-80bcb9e8f9f8.jpg", "https://secure-it.imrworldwide.com/cgi-bin/m?ci=kataweb-it&cg=0&cc=0&ts=noscript", "https://www.consigli.it/wp-content/uploads/2020/12/natale_5-1536x1024-1-800x450.jpg"], "movies": [], "text": "LONDRA \u2013 Aveva promesso che la lotta all\u2019antisemitismo sarebbe stata una priorit\u00e0 eha mantenuto la parola: stamane il nuovo leader laburista ha estromessodal governo ombra dell\u2019opposizione, in cui la 41enne deputata si occupava del portafoglio dell\u2019Istruzione. A fare scattare il severo e immediato provvedimento la condivisione di un tweet che conteneva \u201cuna teoria della cospirazione antisemita\u201d, afferma un comunicato del partito. \u201cCome leader del Labour, Keir \u00e8 stato chiaro fin da subito che recuperare la fiducia della comunit\u00e0 ebraica \u00e8 la priorit\u00e0 numero uno\u201d, prosegue il documento. \u201cL\u2019antisemitismo assume molte forme ed \u00e8 importante vigilare contro ogni suo segno\u201d.Il tweet in questione riporta un\u2019intervista del quotidiano Independent con, un\u2019attivista intervenuta nel dibattito sul razzismo e sulle violenze contro i neri in America sostenendo: \u201cLe tattiche usate dalla polizia negli Stati Uniti, come mettere il ginocchio sul collo di George Floyd (l'afroamericano soffocato a questo modo da un agente a Minneapolis, ndr), sono state apprese in seminari con i servizi segreti israeliani\u201d. Nell\u2019articolo, l\u2019Independent riporta la smentita di un portavoce dei servizi segreti dello Stato ebraico, il quale osserva: \u201cNon abbiamo tattiche o protocolli che prevedano di mettere pressione sul collo o in altro modo\u201d.Successivamente, viste le reazioni, Long-Bailey ha pubblicato un altro tweet, indicando che la condivisione dell\u2019intervista da parte sua non \u00e8 da intendere come un appoggio di tutto il contenuto dell\u2019articolo. Ma il presidente del Board of Deputies of British Jews, una delle maggiori associazioni ebraiche del Regno Unito, commenta: \u201c\u00c8 patetico che non abbia cancellato il tweet e non si sia scusata\u201d. Il Jewish Labour Movement ha accolto con favore la decisione di Starmer di allontanarla dal governo ombra.Non \u00e8 la prima controversia del genere per la parlamentare laburista. Dopo la sua sconfitta nelle primarie del Labour, in cui era la principale avversaria di Starmer, Long-Bailey si \u00e8 rifiutata di condannare un membro del partito secondo cui era stata battuta dalla \u201clobby ebraica\u201d. Nelle primarie la deputata aveva l\u2019esplicito sostegno del leader uscente, sotto la cui leadership sono divampate le accuse di antisemitismo nel Labour, portando alle dimissioni di vari membri di origine ebraica che si sentivano sotto attacco da parte della dirigenza del partito. Accuse che Corbyn ha sempre respinto, ma che ora investono anche la sua discepola, prescelta per diventarne l\u2019erede.L\u2019unica voce che per ora si leva a difesa di Rebecca Long-Bailey \u00e8 di, ex-addetto stampa di Corbyn e poi della stessa Long-Bailey durante la campagna per le primarie: \u201cA quanto pare ora siamo pi\u00f9 disposti a licenziare i nostri ministri ombra che a chiedere le dimissioni dei ministri del governo\u201d. In realt\u00e0, Starmer sta criticando pesantemente l\u2019operato die dei suoi ministri e i sondaggi gli danno ragione: il Labour ha cominciato a riguadagnare parte dei consensi perduti alle elezioni di sei mesi fa, in cui Corbyn ha ottenuto il peggior risultato degli ultimi 85 anni.", "keywords": [], "meta_keywords": ["regno unito", "antisemitismo"], "tags": [], "authors": ["Di Enrico Franceschini"], "publish_date": "Thu Jun 25 00:00:00 2020", "summary": "", "article_html": "", "meta_description": "Rebecca Long-Bailey era stata candidata alle primarie del partito con l'appoggio di Jeremy Corbyn. A silurarla il nuovo leader Keir Starmer, per aver condi\u2026", "meta_lang": "it", "meta_favicon": "https://www.repstatic.it/cless/main/nazionale/2013-v1/img/common/favicon/favicon.ico", "meta_data": {"description": "Rebecca Long-Bailey era stata candidata alle primarie del partito con l'appoggio di Jeremy Corbyn. A silurarla il nuovo leader Keir Starmer, per aver condi\u2026", "keywords": "regno unito,antisemitismo", "news_keywords": "regno unito,antisemitismo", "tags": "regno unito,antisemitismo", "application-name": "Repubblica.it", "image_thumb_src": "https://www.repstatic.it/content/nazionale/img/2020/06/25/183039086-6f5ef289-25d8-46fe-ba59-90bfb3c9cffa.jpg", "thumb": "https://www.repstatic.it/content/nazionale/img/2020/06/25/183039086-6f5ef289-25d8-46fe-ba59-90bfb3c9cffa.jpg", "fb": {"app_id": 182234715127717}, "og": {"site_name": "la Repubblica", "type": "article", "title": "Regno Unito, il Labour licenzia ministra ombra per un tweet cospirazionista: \"\u00c8 antisemita\"", "description": "Rebecca Long-Bailey era stata candidata alle primarie del partito con l'appoggio di Jeremy Corbyn. A silurarla il nuovo leader Keir Starmer, per aver condi\u2026", "image": "https://www.repstatic.it/content/nazionale/img/2020/06/25/183039086-6f5ef289-25d8-46fe-ba59-90bfb3c9cffa.jpg", "url": "https://www.repubblica.it/esteri/2020/06/25/news/regno_unito_labour_licenziata_ministra_ombra_antisemitismo-260174445/"}, "article": {"publisher": "https://www.facebook.com/Repubblica", "published_time": "2020-06-25T15:54Z", "modified_time": "2020-06-25T17:12Z", "content_tier": "free"}, "twitter": {"card": "summary_large_image", "site": "@repubblica", "title": "Regno Unito, il Labour licenzia ministra ombra per un tweet cospirazionista: \"\u00c8 antisemita\"", "description": "Rebecca Long-Bailey era stata candidata alle primarie del partito con l'appoggio di Jeremy Corbyn. A silurarla il nuovo leader Keir Starmer, per aver condi\u2026", "image": "https://www.repstatic.it/content/nazionale/img/2020/06/25/183039086-6f5ef289-25d8-46fe-ba59-90bfb3c9cffa.jpg", "url": "https://www.repubblica.it/esteri/2020/06/25/news/regno_unito_labour_licenziata_ministra_ombra_antisemitismo-260174445/"}, "viewport": "user-scalable=no, width=device-width, initial-scale=1, maximum-scale=1", "format-detection": "telephone=no"}, "canonical_link": "https://www.repubblica.it/esteri/2020/06/25/news/regno_unito_labour_licenziata_ministra_ombra_antisemitismo-260174445/"}