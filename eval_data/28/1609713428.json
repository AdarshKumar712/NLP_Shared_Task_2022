{"source_url": "https://web.archive.org", "url": "https://web.archive.org/web/20201209104019id_/https://www.ilsussidiario.net/news/mascherina-anti-coronavirus-svela-se-positivi-come-funziona-quando-sara-pronta/2022618/", "title": "Mascherina anti-Coronavirus/ Svela se positivi: come funziona, quando sar\u00e0 pronta?", "top_image": "https://cdnx.ilsussidiario.net/wp-content/uploads/2020/05/14/John_Harvard_statua_mascherina_lapresse_2020.jpg", "meta_img": "https://cdnx.ilsussidiario.net/wp-content/uploads/2020/05/14/John_Harvard_statua_mascherina_lapresse_2020.jpg", "images": ["https://cdnx.ilsussidiario.net/wp-content/uploads/2020/11/28/970X125_DAL_28_NOVEMBRE.jpg", "https://cdnx.ilsussidiario.net/wp-content/uploads/2020/11/21/manchette_sostienici_184x90.jpg", "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7", "https://cdnx.ilsussidiario.net/wp-content/themes/ilsussidiario_theme/assets/images/logo.png", "https://cdnx.ilsussidiario.net/wp-content/uploads/2020/05/14/John_Harvard_statua_mascherina_lapresse_2020-640x300.jpg", "https://cdnx.ilsussidiario.net/wp-content/uploads/2020/05/14/John_Harvard_statua_mascherina_lapresse_2020.jpg", "data:image/png;base64,iVBORw0KGgoAAAANSUhEUgAAACAAAAAaCAYAAADWm14/AAAABGdBTUEAALGPC/xhBQAAACBjSFJNAAB6JgAAgIQAAPoAAACA6AAAdTAAAOpgAAA6mAAAF3CculE8AAAABmJLR0QA/wD/AP+gvaeTAAAEqUlEQVRIx6WWW2xURRjHfzNnd7unLUtoKb6AXERCvcEDPHDxQa0xaggXG40YX3hBYwy+4IOJ+EAMGBN8MNHwREAJIQ0EjZHESmyCXEK5iLVoQSQUegF6obW73cuZ+Xw43cvZnl1CnGR25pyZs9//+3/f/L9RVGhPtX2wSYkcEiQGICII4P+CiD8XsYAqvkdK1gBFBqNfv/H219+H2YlUApDMppY6WseCxvJGwOYMCeOxrmGEVfVD7BldwLWM64MMgq2xYpuBhwMAoEo8yzcnJ6ytu88bswd5fsYAMUkCwoTx2H7vaR62VQVQoFGE5kiS9Yk7vJbop0GNAXaKC7+1xvvoHHiMjpkugzUCWv1/APOiWdbV3WXTjD7mOyMgZsqoTNsbjRo+HOrhozONDCTinGmM0dng0pFQ3I9atzLL5V5ffLYJm27tzea2z9NjC5V4FLKuYLhkLsXn9PU6xtseRecXBGzEYbg2OtBk9GGntu7ErPpku/ryeCYAQE6vconm1iMTm7HZl7DZWFhApo1S9mzh7lePoycixXWRInilIBobd3TkpIlFOqSu9piSc81fYDJbkHTin9QzfP73XrImViEnSublBBROh4KcLsKS4hghw7bfPmH+WA8igo5GBiN4Y60gCYDeyUXcmZw9LTblhqVsQcrfawrHEVUEKdRyy53H/LEe/7ts9qZGydFSuKWeCUEWqxkPRRuarhT0RGndriG3vzyeAYMyLe2C+Uf4XEpRSRgQwVratVo1dBGhu2C8Qg9L/jBWqpARYEpBsmnm2FlfB7T5FtG7wr5a/Ihm48oIi+ZoPAMXbhgOn/VIZoqA9211iUfCs3bnsQy/3zLl/CDQodq6s/6RtXIAMEUN9/vqJQ6734yzZkkEjVAfFzasiPLc0qCHxgjGTnVT7J5nEWsD3ntFB9sLSqjWDvXLr3N+AVryGxOu4v0XY3ge7DiapOuW4CjhibmartvKPyZTe7fsnSw7miVxKpFkAaz11xwdaQ9KsTIHQFryjysXadwaxcFTGf7oU9REFc1zfcKWL/CNXb5pEWDjyiiOM53+vLNnrhl6h30mPAQl0td4/OSVIICa4SPWOnsFXIBZ9T7y3mHfn4YZip2t8YCNDXtSeBbeWhPFjVUuPqlM1gcgPgALP08rRmoFqUOH51xAWAvQP+ojfnKuw+mrltEJ4dMjSQC2veJiRJHzfKH57FgSR4dk/9TkzzuAFAGmPNMRWg17/l12SvABdF433Bs3vLo8St+IcKLb43KfYvPqKPWu5odL2YLKXRnUIWLjj+NpKa9bksl4P4UCOD/a0pMXkHQOdn+XZscml3dbYmx9IVbIpxt3Pb45mUWmEOx/x60Ygo/b0py7bgqsZHW8f+mpS/2hAKzoglYo4K9BeG9fipeXOSxsUhir6LrtcaJbmMwVDXZezVATCReg0QkTKEyT8cauihcSK4hSwT8ZmVQcPGvLBEoF9uz60QSrY4hc5xWzv37x5eo3Iql2RassrRKyUUIq6LnZq7urApAH3OGkWrULMTyNFfWAO6E8CEEYyBAmKoWk6qU0l7FXHW2TFql7WBRSLSzFd0kRfa30u/8AZVKuVuDCYSoAAAAldEVYdGRhdGU6Y3JlYXRlADIwMTktMTItMTBUMTM6MzE6MzkrMDA6MDAPlSlMAAAAJXRFWHRkYXRlOm1vZGlmeQAyMDE5LTEyLTEwVDEzOjMxOjM5KzAwOjAwfsiR8AAAAABJRU5ErkJggg==", "https://cdnx.ilsussidiario.net/wp-content/uploads/2020/11/21/manchette-donaora-184x90.jpg"], "movies": [], "text": "Harvard e MIT (Massachusetts Institute of Technology) stanno lavorando gomito a gomito su una maschera che pu\u00f2 indicare se la persona che la indossa sia affetto da Coronavirus: si legge su Business Insider, e il lavoro \u00e8 frutto di una ricerca che era iniziata nel 2014 per localizzare l\u2019Ebola. I ricercatori avevano pubblicato i risultati sulla maschera facciale due anni pi\u00f9 tardi, dopo aver \u201caggiustato\u201d la tecnologia per il virus Zika; oggi invece, come ha detto Jim Collins, stanno lavorando per aggiustare i sensori della maschera per il Coronavirus. Business Insider ha spiegato che il funzionamento \u00e8 molto semplice: se una persona \u00e8 affetta dal virus, nel momento in cui respira, tossisce o starnutisce la maschera facciale emette un segnale fluorescente. Il ricercatore Collins ha rivelato che il progetto \u00e8 ancora nelle sue prime fasi, ma che i risultati fino a questo momento sono promettenti.\n\nMASCHERA FACCIALE ANTI-CORONAVIRUS\n\nI ricercatori sperano di dimostrare che il progetto funziona nelle prossime settimane. \u201cUna volta in questa fase, sar\u00e0 un problema di verificare l\u2019utilizzo della maschera in un contesto reale: bisogner\u00e0 raccoglierne le prove facendola usare a quelle persone che ci aspettiamo essere infette dal Coronavirus\u201d. In questo momento, i ricercatori stanno invece testando la capacit\u00e0 del sensore di individuare il virus con un piccolo campione di saliva, e allo stesso tempo stanno sperimentando la possibilit\u00e0 di inserire dei sensori all\u2019interno della maschera sviluppando un modulo che la possa collegare ad altre maschere \u201cda banco\u201d. Come si diceva, la tecnologia utilizzata ha gi\u00e0 dato prove di funzionare con altri virus come Sars, influenza, epatite C, febbre West Nile e morbillo, ma ha fornito ottimi risultati anche con plastica, quarzo e stoffa.\n\nOra, in cosa consiste questo sensore da porre nella maschera facciale? E\u2019 fatto di un materiale genetico che si lega ad un virus; perch\u00e9 venga attivato ha bisogno di umidit\u00e0 e deve individuare la sequenza genetica dl virus. La maschera, ha spiegato Collins, potrebbe realmente essere utilizzata per individuare le persone contagiate da Coronavirus e operare uno screening in aree di transito di massa, una volta che le misure restrittive saranno tolte. Per esempio, la maschera potrebbe essere in dotazione negli aeroporti e venire indossata nel superamento dei controlli di sicurezza, o mentre si attende di salire sull\u2019aereo; gli ospedali se ne potrebbero servire per i pazienti in sala d\u2019aspetto mentre in strada si potrebbe comunque usare per andare al lavoro o verso casa. quando sar\u00e0 pronta questa maschera? Ancora non si sa, ma Collins ha detto che il team spera di aprire la distribuzione pubblica per la fine dell\u2019estate.\n\n\n\n\u00a9 RIPRODUZIONE RISERVATA", "keywords": [], "meta_keywords": [""], "tags": ["Tags"], "authors": ["Https", "Www.Ilsussidiario.Net Autori Claudio-Franceschini"], "publish_date": "Thu May 14 11:33:42 2020", "summary": "", "article_html": "", "meta_description": "Mascherina anti-Coronavirus: un gruppo di ricercatori di Harvard e MIT sta lavorando allo sviluppo di un sensore gi\u00e0 utilizzato per l'Ebola e il Virus Zika.", "meta_lang": "it", "meta_favicon": "https://cdnx.ilsussidiario.net/wp-content/themes/ilsussidiario_theme/assets/images/favicons/apple-icon-57x57.png", "meta_data": {"google-site-verification": "-jXQSc-cW700pGu1_4TMi1htwMbbe9Af-qY1gEIjiYQ", "viewport": "width=device-width, initial-scale=1.0", "referrer": "unsafe-url", "msapplication-TileColor": "#ef8517", "msapplication-TileImage": "https://cdnx.ilsussidiario.net/wp-content/themes/ilsussidiario_theme/assets/images/favicons/ms-icon-144x144.png", "theme-color": "#ef8517", "author": "https://www.ilsussidiario.net/autori/claudio-franceschini/", "publisher": "https://www.ilsussidiario.net", "description": "Mascherina anti-Coronavirus: un gruppo di ricercatori di Harvard e MIT sta lavorando allo sviluppo di un sensore gi\u00e0 utilizzato per l'Ebola e il Virus Zika.", "robots": "index, follow", "og": {"locale": "it_IT", "type": "article", "title": "Mascherina anti-Coronavirus/ Svela se positivi: come funziona, quando sar\u00e0 pronta?", "description": "Mascherina anti-Coronavirus: un gruppo di ricercatori di Harvard e MIT sta lavorando allo sviluppo di un sensore gi\u00e0 utilizzato per l'Ebola e il Virus Zika.", "url": "https://www.ilsussidiario.net/news/mascherina-anti-coronavirus-svela-se-positivi-come-funziona-quando-sara-pronta/2022618/", "site_name": "IlSussidiario.net", "image": {"identifier": "https://cdnx.ilsussidiario.net/wp-content/uploads/2020/05/14/John_Harvard_statua_mascherina_lapresse_2020.jpg", "secure_url": "https://cdnx.ilsussidiario.net/wp-content/uploads/2020/05/14/John_Harvard_statua_mascherina_lapresse_2020.jpg", "width": 1280, "height": 600}}, "article": {"publisher": "https://www.facebook.com/ilSussidiarionet/", "section": "Frontiere&Confini della scienza", "published_time": "2020-05-14T11:33:42+00:00"}, "twitter": {"card": "summary", "description": "Mascherina anti-Coronavirus: un gruppo di ricercatori di Harvard e MIT sta lavorando allo sviluppo di un sensore gi\u00e0 utilizzato per l'Ebola e il Virus Zika.", "title": "Mascherina anti-Coronavirus/ Svela se positivi: come funziona, quando sar\u00e0 pronta?", "site": "@ilsussidiario", "image": "https://cdnx.ilsussidiario.net/wp-content/uploads/2020/05/14/John_Harvard_statua_mascherina_lapresse_2020.jpg", "creator": "@ilsussidiario"}}, "canonical_link": "https://www.ilsussidiario.net/news/mascherina-anti-coronavirus-svela-se-positivi-come-funziona-quando-sara-pronta/2022618/"}