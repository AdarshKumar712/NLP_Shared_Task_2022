{"source_url": "https://web.archive.org", "url": "https://web.archive.org/web/20200526144608id_/https://www.kocaeligazetesi.com.tr/haber/4337545/kocaelide-dogal-gaz-faturalari-iptal-edilmeli", "title": "\"Kocaeli'de do\u011fal gaz faturalar\u0131 iptal edilmeli\"", "top_image": "https://static.daktilo.com/sites/77/uploads/2020/05/09/large/indir-1-1589022301.jpg", "meta_img": "https://static.daktilo.com/sites/77/uploads/2020/05/09/large/indir-1-1589022301.jpg", "images": ["https://static.daktilo.com/sites/77/uploads/2020/05/09/small/whatsapp-image-2018-10-25-at-153635-1540471062.jpeg", "https://static.daktilo.com/sites/77/uploads/2020/05/15/large/2d3a9e98-bcc5-47a2-9ba6-117f2c079723.jpg", "https://file.daktilo.com/themes/enerjik/assets/img/mask-16-9.png", "https://file.daktilo.com/themes/enerjik/assets/img/bos.png", "https://static.daktilo.com/sites/77/uploads/2020/05/09/large/indir-1-1589022301.jpg", "https://certify.alexametrics.com/atrk.gif?account=M6Agu1Y1Mn20Io", "https://static.daktilo.com/sites/77/uploads/2020/05/15/large/5e0f9309-07b5-4f0d-ac4b-94824fac0634.jpg"], "movies": [], "text": "CHP \u0130zmit eski il\u00e7e ba\u015fkan\u0131 Selman Y\u0131ld\u0131r\u0131m, Kocaeli'de da\u011f\u0131t\u0131m yapan 3 do\u011fal gaz \u015firketinin, vatanda\u015f\u0131n faturalar\u0131n\u0131n iptal edilmesi gerekti\u011fini s\u00f6yledi. Y\u0131ld\u0131r\u0131m a\u00e7\u0131klamas\u0131nda \u015fu ifadelere yer verdi: \"Herkes Kocaeli\u2019nde sadece \u0130zgaz do\u011falgaz da\u011f\u0131t\u0131m \u015firketinin hizmet verdi\u011fini bilmektedir. Oysa \u0130limizde 3 (\u00fc\u00e7) do\u011falgaz da\u011f\u0131t\u0131m \u015firketi bulunmaktad\u0131r. \u0130zgaz da\u011f\u0131t\u0131m \u015firketi \u0130zmit, G\u00f6lc\u00fck, Kartepe, K\u00f6rfez, Derince, Ba\u015fiskele ve Kand\u0131ra il\u00e7elerine hizmet vermektedir. Bu il\u00e7elerimizde ilimiz nuf\u00fcsun %57\u2019sini olu\u015fturmaktad\u0131r. Palgaz da\u011f\u0131t\u0131m \u015firketi Gebze, Dar\u0131ca, \u00c7ay\u0131rova ve Dilovas\u0131 il\u00e7elerine hizmet vermektedir. Bu il\u00e7elerimizde ilimiz n\u00fcf\u00fcs\u00fcn\u00fcn %40\u2019ini olu\u015fturmaktad\u0131r. Armagaz da\u011f\u0131t\u0131m \u015firketi Karam\u00fcrsel il\u00e7emize hizmet vermektedir. Bu il\u00e7emizde ilimiz n\u00fcf\u00fcs\u00fcn\u00fc %3\u2019\u00fcn\u00fc olu\u015fturmaktad\u0131r.\"\n\n\"HALKIN MA\u011eDUR\u0130YET\u0130 \u00c7\u00d6Z\u00dcLMEL\u0130\"\n\n\"Son g\u00fcnlerde \u0130zgaz da\u011f\u0131t\u0131m \u015firketinin faturalar\u0131n\u0131n y\u00fcksekli\u011fi tart\u0131\u015f\u0131lmakta ve yaz\u0131lmaktad\u0131r. Oysa \u00fc\u00e7 da\u011f\u0131t\u0131m \u015firketlerinin faturalama y\u00f6ntemleri ayn\u0131 ve ortalama %20 civar\u0131nda bir \u00f6nceki aya g\u00f6re y\u00fcksek faturaland\u0131r\u0131lm\u0131\u015ft\u0131r. Meteoroloji M\u00fcd\u00fcrl\u00fc\u011f\u00fcn\u00fcn Kocaeli Mart ay\u0131 ve Nisan ay\u0131 s\u0131cakl\u0131k ortalamalar\u0131na bakt\u0131\u011f\u0131m\u0131zda \u00f6nemli bir oranda Nisan ay\u0131nda art\u0131\u015f\u0131 g\u00f6rebiliriz. Mart ay\u0131 ortalama 8.5 derece iken, Nisan ay\u0131nda 12.9 dereceye y\u00fckseldi\u011fini g\u00f6rebiliriz. S\u0131cakl\u0131k artt\u0131k\u00e7a do\u011falgaz t\u00fcketimi d\u00fc\u015fmektedir. Dolay\u0131s\u0131yla Nisan ay\u0131 t\u00fcketimi Mart ay\u0131na g\u00f6re daha az olmal\u0131d\u0131r. Ama faturalar\u0131 inceledi\u011fimizde bunun tam tersi ger\u00e7ekle\u015fmi\u015f ve ortalama %20 y\u00fcksek faturaland\u0131r\u0131lm\u0131\u015ft\u0131r. Bu art\u0131\u015f\u0131n ne ticari ne de teknik a\u00e7\u0131klamas\u0131 vard\u0131r.\n\nBu sebeplerden dolay\u0131 ilimizde hizmet veren \u00fc\u00e7 do\u011falgaz da\u011f\u0131t\u0131m \u015firketinin faturalar\u0131 iptal etmesi ve EPDK\u2019nin gerekli incelemeleri ba\u015flatmas\u0131 gerekmektedir. \u0130ktidar ve muhalefet Kocaeli halk\u0131n\u0131n bu ma\u011fduriyetini takip etmeli ve \u00e7\u00f6zmelidir.\"", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "CHP \u0130zmit eski il\u00e7e ba\u015fkan\u0131 Selman Y\u0131ld\u0131r\u0131m Kocaeli\u2019de da\u011f\u0131t\u0131m yapan do\u011fal gaz \u015firketlerinin, kesti\u011fi faturalar\u0131n iptal edilmesi gerekti\u011fini s\u00f6yledi.", "meta_lang": "tr", "meta_favicon": "https://static.daktilo.com/sites/77/uploads/2018/04/09/favicon.ico", "meta_data": {"viewport": "width=device-width,initial-scale=1,maximum-scale=1", "description": "CHP \u0130zmit eski il\u00e7e ba\u015fkan\u0131 Selman Y\u0131ld\u0131r\u0131m Kocaeli\u2019de da\u011f\u0131t\u0131m yapan do\u011fal gaz \u015firketlerinin, kesti\u011fi faturalar\u0131n iptal edilmesi gerekti\u011fini s\u00f6yledi.", "apple-mobile-web-app-status-bar-style": "rgb(237, 28, 36)", "msapplication-navbutton-color": "rgb(237, 28, 36)", "theme-color": "rgb(237, 28, 36)", "google-site-verification": "9_bZo_WI7_2WkRqka5Ts1XSZ4OWZzJ3lctkVBUrP5w8", "yandex-verification": "6e02c452c44ee14b", "msvalidate.01": "67AA483CB54C83F65650079934433B1F", "fb": {"app_id": 150744515544988}, "og": {"site_name": "Kocaeli Gazetesi #EvdeKal", "title": "\"Kocaeli'de do\u011fal gaz faturalar\u0131 iptal edilmeli\"", "description": "CHP \u0130zmit eski il\u00e7e ba\u015fkan\u0131 Selman Y\u0131ld\u0131r\u0131m Kocaeli\u2019de da\u011f\u0131t\u0131m yapan do\u011fal gaz \u015firketlerinin, kesti\u011fi faturalar\u0131n iptal edilmesi gerekti\u011fini s\u00f6yledi.", "type": "article", "url": "https://www.kocaeligazetesi.com.tr/haber/4337545/kocaelide-dogal-gaz-faturalari-iptal-edilmeli", "image": {"identifier": "https://static.daktilo.com/sites/77/uploads/2020/05/09/large/indir-1-1589022301.jpg", "width": 800, "height": 450, "alt": "\"Kocaeli'de do\u011fal gaz faturalar\u0131 iptal edilmeli\""}}, "twitter": {"card": "summary_large_image", "site": "@Kocaeligzt", "title": "\"Kocaeli'de do\u011fal gaz faturalar\u0131 iptal edilmeli\"", "description": "CHP \u0130zmit eski il\u00e7e ba\u015fkan\u0131 Selman Y\u0131ld\u0131r\u0131m Kocaeli\u2019de da\u011f\u0131t\u0131m yapan do\u011fal gaz \u015firketlerinin, kesti\u011fi faturalar\u0131n iptal edilmesi gerekti\u011fini s\u00f6yledi.", "image": "https://static.daktilo.com/sites/77/uploads/2020/05/09/large/indir-1-1589022301.jpg"}}, "canonical_link": "https://www.kocaeligazetesi.com.tr/haber/4337545/kocaelide-dogal-gaz-faturalari-iptal-edilmeli"}