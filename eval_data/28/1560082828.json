{"source_url": "https://web.archive.org", "url": "https://web.archive.org/web/20211009072504id_/https://www.fanpage.it/esteri/coronavirus-81-488-casi-negli-usa-e-il-paese-piu-colpito-al-mondo-superate-italia-e-cina/", "title": "81.488 casi di Coronavirus negli USA: \u00e8 il Paese pi\u00f9 colpito al mondo. Superate Italia e Cina", "top_image": "https://static.fanpage.it/wp-content/uploads/2020/03/5134188_2227_coronavirus_diretta_oggi_26_marzo_2020_ultime_notizie_usa_trump.jpg", "meta_img": "https://static.fanpage.it/wp-content/uploads/2020/03/5134188_2227_coronavirus_diretta_oggi_26_marzo_2020_ultime_notizie_usa_trump.jpg", "images": ["https://www.facebook.com/tr?id=2062554930705272&ev=PageView&noscript=1", "https://static.fanpage.it/wp-content/uploads/2020/03/5134188_2227_coronavirus_diretta_oggi_26_marzo_2020_ultime_notizie_usa_trump.jpg", "https://static.fanpage.it/site72-fp4/shared/logo-ciaopeople-white.svg", "https://b.scorecardresearch.com/p?c1=2&c2=18904044&cv=2.0&cj=1", "data:image/svg+xml,%3Csvg xmlns='http://www.w3.org/2000/svg' %3E%3C/svg%3E", "https://api.fanpage.it/views/s.gif", "https://static.fanpage.it/site72-fp4/shared/autopromo_mobile.jpeg", "https://static.fanpage.it/site72-fp4/shared/logo-google.svg", "https://static.fanpage.it/site72-fp4/shared/logo-apple.svg", "https://static.fanpage.it/site72-fp4/shared/logo-fanpage.svg"], "movies": [], "text": "81.488 casi di Coronavirus negli USA: \u00e8 il Paese pi\u00f9 colpito al mondo. Superate Italia e Cina Gli Stati Uniti sono diventati il primo Paese al mondo per casi di coronavirus: secondo i dati del New York Times sono 81.488, pi\u00f9 di Cina e Italia, con 1.178 morti in tutto il Paese. E nonostante il boom di casi, Donald Trump sta pensando di allentare nelle zone considerate meno a rischio le misure di per arginare la pandemia.\n\nA cura di Biagio Chiariello\n\nAttiva le notifiche per ricevere gli aggiornamenti su Coronavirus ATTIVA GLI AGGIORNAMENTI\n\n81.488 contagi, pi\u00f9 di Cina e Italia, con 1.178 morti in tutto il Paese. Gli Stati Uniti diventano il primo Paese al mondo per casi di coronavirus. A riportarlo \u00e8 il New York Times. La maggior parte dei contagi sono nello Stato di New York, con oltre 73 mila infettati con pi\u00f9 di 100 morti in 24 ore che portano il conto a 385. Di questi, 192 sono nella Grande Mela, dove il sindaco Bill De Blasio prevede che met\u00e0 dei newyorkesi, circa 4 milioni di persone, sar\u00e0 contagiata. \u201c\u00c8 plausibile \u2013 ha detto de Blasio \u2013 ed \u00e8 molto preoccupante, ma dobbiamo iniziare a dire la verit\u00e0\u201d. Ma i focolai si stanno moltiplicando anche negli altri Stati: dalla California (3.183 casi, 67 morti) allo Stato di Washington (2.585, 130 decessi) fino al New Jersey (4402), passando per Michigan (2.286, 43), Florida (1.965, 22) e Louisiana (1.795, 65).\n\nTrump verso allentamento delle misure sul distanziamento\n\nE nonostante il boom di casi, Donald Trump sta pensando di allentare nelle zone considerate meno a rischio le misure di per arginare la pandemia (in particolare quelle sul distanziamento) e gli altri provvedimenti messi in campo per contrastare il virus. In una lettera ai governatori, il presidente Usa ha scritto che le regole dovranno tenere conto se una contea sia ad alto, medio o basso rischio. \"La situazione \u00e8 destinata a peggiorare in tutto il Paese\", ha detto l'ex presidente Usa Barack Obama, citando un articolo sulla grave situazione degli ospedali di New York. \"Serve mantenere le politiche di distanziamento sociale\", ha aggiunto.", "keywords": [], "meta_keywords": [""], "tags": [], "authors": ["A Cura Di"], "publish_date": null, "summary": "", "article_html": "", "meta_description": "Gli Stati Uniti sono diventati il primo Paese al mondo per casi di coronavirus: secondo i dati del New York Times sono 81", "meta_lang": "it", "meta_favicon": "https://static.fanpage.it/site72-fp4/img/wordpress/favicon/extra/news/favicon-96x96.png", "meta_data": {"viewport": "width=device-width, initial-scale=1, maximum-scale=2", "description": "Gli Stati Uniti sono diventati il primo Paese al mondo per casi di coronavirus: secondo i dati del New York Times sono 81", "og": {"title": "81.488 casi di Coronavirus negli USA: \u00e8 il Paese pi\u00f9 colpito al mondo. Superate Italia e Cina", "type": "article", "url": "https://www.fanpage.it/esteri/coronavirus-81-488-casi-negli-usa-e-il-paese-piu-colpito-al-mondo-superate-italia-e-cina/", "description": "Gli Stati Uniti sono diventati il primo Paese al mondo per casi di coronavirus: secondo i dati del New York Times sono 81", "image": {"identifier": "https://static.fanpage.it/wp-content/uploads/2020/03/5134188_2227_coronavirus_diretta_oggi_26_marzo_2020_ultime_notizie_usa_trump.jpg", "width": 620, "height": 340}, "site_name": "Fanpage"}, "fb": {"app_id": 1080631611998596, "admins": 1169898145, "pages": 102641991710178}, "twitter": {"card": "summary_large_image", "url": "https://www.fanpage.it/esteri/coronavirus-81-488-casi-negli-usa-e-il-paese-piu-colpito-al-mondo-superate-italia-e-cina/", "title": "81.488 casi di Coronavirus negli USA: \u00e8 il Paese pi\u00f9 colpito al mondo. Superate Italia e Cina", "description": "Gli Stati Uniti sono diventati il primo Paese al mondo per casi di coronavirus: secondo i dati del New York Times sono 81.488, pi\u00f9 di Cina e Italia, con 1.178 morti in tutto il Paese. E\u00a0nonostante il boom di casi, Donald Trump sta pensando di\u00a0allentare\u00a0nelle zone considerate meno a rischio le misure di\u00a0per arginare la pandemia.", "image": "https://static.fanpage.it/wp-content/uploads/2020/03/5134188_2227_coronavirus_diretta_oggi_26_marzo_2020_ultime_notizie_usa_trump.jpg", "site": "@fanpage", "creator": "@fanpage"}, "application-name": "Fanpage", "msapplication-TileColor": "#FFFFFF", "msapplication-TileImage": "https://static.fanpage.it/site72-fp4/img/wordpress/favicon/extra/news/ms-icon-144x144.png", "msapplication-square70x70logo": "https://static.fanpage.it/site72-fp4/img/wordpress/favicon/extra/news/ms-icon-70x70.png", "msapplication-square150x150logo": "https://static.fanpage.it/site72-fp4/img/wordpress/favicon/extra/news/ms-icon-150x150.png", "msapplication-square310x310logo": "https://static.fanpage.it/site72-fp4/img/wordpress/favicon/extra/news/ms-icon-310x310.png", "al": {"android": {"package": "com.ciaopeople.fanpage", "app_name": "Fanpage", "url": "fanpage://www.fanpage.it/esteri/coronavirus-81-488-casi-negli-usa-e-il-paese-piu-colpito-al-mondo-superate-italia-e-cina/"}}, "google-site-verification": "RrCAmt1WPfmFVL9gXmXglbXmard3emNsKhceNIR6Tzo"}, "canonical_link": "https://www.fanpage.it/esteri/coronavirus-81-488-casi-negli-usa-e-il-paese-piu-colpito-al-mondo-superate-italia-e-cina/"}