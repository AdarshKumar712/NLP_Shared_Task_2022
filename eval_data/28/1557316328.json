{"source_url": "https://web.archive.org", "url": "https://web.archive.org/web/20200325165750id_/https://www.haberler.com/karabuk-te-kente-giris-cikislar-ates-olcer-cihazla-13047624-haberi/", "title": "Karab\u00fck'te kente giri\u015f \u00e7\u0131k\u0131\u015flar ate\u015f \u00f6l\u00e7er cihazla kontrol alt\u0131nda", "top_image": "https://foto.haberler.com/haber/2020/03/24/karabuk-te-kente-giris-cikislar-ates-olcer-ci-13047624_o.jpg", "meta_img": "https://foto.haberler.com/haber/2020/03/24/karabuk-te-kente-giris-cikislar-ates-olcer-ci-13047624_o.jpg", "images": ["https://web.archive.org/static/img/tasarim/bosluk.gif", "https://foto.haberler.com/haber/2020/03/24/karabuk-te-kente-giris-cikislar-ates-olcer-ci-13047624_o.jpg", "https://web.archive.org/static/img/tasarim/haberler-logo.svg", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://b.scorecardresearch.com/p?c1=2&c2=11114222&cv=2.0&cj=1"], "movies": [], "text": "Karab\u00fck'te kente giri\u015f \u00e7\u0131k\u0131\u015flar ate\u015f \u00f6l\u00e7er cihazla kontrol alt\u0131nda Karab\u00fck'\u00fcn giri\u015f ve \u00e7\u0131k\u0131\u015flar\u0131nda yeni tip korona vir\u00fcs (Covid-19) tedbirleri kapsam\u0131nda \u015fehir d\u0131\u015f\u0131ndan gelen ara\u00e7lar durdurularak yolcular ate\u015f \u00f6l\u00e7er cihazlarla kontrol alt\u0131na al\u0131nd\u0131.\n\nKarab\u00fck'\u00fcn giri\u015f ve \u00e7\u0131k\u0131\u015flar\u0131nda yeni tip korona vir\u00fcs (Covid-19) tedbirleri kapsam\u0131nda \u015fehir d\u0131\u015f\u0131ndan gelen ara\u00e7lar durdurularak yolcular ate\u015f \u00f6l\u00e7er cihazlarla kontrol alt\u0131na al\u0131nd\u0131.\n\n\u00d6zellikle Ankara ve \u0130stanbul ile Kastamonu, Bart\u0131n ve Zonguldak illerine ula\u015f\u0131m\u0131n sa\u011fland\u0131\u011f\u0131 yollarda bulunan polis ve jandarma kontrol noktalar\u0131nda Sa\u011fl\u0131k personelleri taraf\u0131ndan ate\u015fleri \u00f6l\u00e7\u00fcld\u00fc, korona vir\u00fcs hakk\u0131nda bilgi verildi. Otomobil ve otob\u00fcsler \u00fczerinde yap\u0131lan uygulamalar\u0131n 24 saat esas\u0131na g\u00f6re devam eden uygulamada, polis ekipleri ayr\u0131ca kimlik kontrol\u00fc GBT sorgusu da yap\u0131yor.\n\nKontrol noktas\u0131nda durdurulan \u015fehirler aras\u0131 yolcu otob\u00fcs\u00fcnde iki ki\u015finin ate\u015fi y\u00fcksek \u00e7\u0131k\u0131nca, onlara yak\u0131n oturanlar da ekipler ce a\u015fa\u011f\u0131ya indirildi. Bir m\u00fcddet sonra ikinci kez \u00f6l\u00e7\u00fcmleri yap\u0131lan \u015fahs\u0131lar\u0131n ate\u015fleri normal \u00e7\u0131k\u0131nca otob\u00fcslere binerek yollar\u0131na devam ettiler\n\nKarab\u00fck Valisi Fuat G\u00fcrel, vir\u00fcs\u00fcn \u00fclke genelinde g\u00f6r\u00fclmeye ba\u015flamas\u0131yla birlikte kent olarak bir\u00e7ok tedbir planlanmaya ba\u015flad\u0131klar\u0131n\u0131 s\u00f6yleyerek, \"\u00d6zellikle b\u00fcy\u00fck \u015fehirden ilimize gelecek vatanda\u015flar var. Bahar\u0131n gelmesiyle beraber kendi k\u00f6ylerine gelemeye ba\u015flayacaklar. \u00d6zellikle k\u00f6ylerde vatanda\u015flar\u0131m\u0131z\u0131n biraz mesafeli durmas\u0131 gerekiyor. Jandarma ve Sa\u011fl\u0131k ekiplerini uyard\u0131k. K\u00f6ylerde d\u0131\u015far\u0131dan gelenleri evlerinde ziyaret ederek kontrolleri sa\u011flanacak. Kontrol noktalar\u0131m\u0131zda kente gelenlerin belirtileri olup olmad\u0131\u011f\u0131 noktas\u0131nda sa\u011fl\u0131k ekiplerimizle kontrollerini yap\u0131yoruz. Tedbirlerin vatanda\u015flar\u0131m\u0131z taraf\u0131ndan ciddiye al\u0131nmas\u0131 laz\u0131m. Bu i\u015f ne kadar ciddiye al\u0131n\u0131rsa o kadar k\u0131sa s\u00fcrede biter diye d\u00fc\u015f\u00fcn\u00fcyoruz\" ifadelerinde bulundu.\" - KARAB\u00dcK\n\nKaynak: \u0130HA", "keywords": [], "meta_keywords": ["Jandarma", "Karab\u00fck", "Ankara", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Karab\u00fck'\u00fcn giri\u015f ve \u00e7\u0131k\u0131\u015flar\u0131nda yeni tip korona vir\u00fcs (Covid-19) tedbirleri kapsam\u0131nda \u015fehir d\u0131\u015f\u0131ndan gelen ara\u00e7lar durdurularak yolcular ate\u015f \u00f6l\u00e7er cihazlarla kontrol alt\u0131na al\u0131nd\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "Karab\u00fck'\u00fcn giri\u015f ve \u00e7\u0131k\u0131\u015flar\u0131nda yeni tip korona vir\u00fcs (Covid-19) tedbirleri kapsam\u0131nda \u015fehir d\u0131\u015f\u0131ndan gelen ara\u00e7lar durdurularak yolcular ate\u015f \u00f6l\u00e7er cihazlarla kontrol alt\u0131na al\u0131nd\u0131.", "keywords": "Jandarma, Karab\u00fck, Ankara, G\u00fcncel", "image": "https://foto.haberler.com/haber/2020/03/24/karabuk-te-kente-giris-cikislar-ates-olcer-ci-13047624_o.jpg", "robots": "index, follow", "medium": "news", "dateCreated": "2020-03-24T13:46:33+03:00", "dateUpdated": "2020-03-24T13:46:52+03:00", "msapplication-starturl": "https://www.haberler.com", "article": {"id": 13047624, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Jandarma, Karab\u00fck, Ankara, G\u00fcncel"}, "og": {"url": "https://www.haberler.com/karabuk-te-kente-giris-cikislar-ates-olcer-cihazla-13047624-haberi/", "site_name": "Haberler.com", "locale": "tr_TR", "type": "article", "title": "Karab\u00fck'te kente giri\u015f \u00e7\u0131k\u0131\u015flar ate\u015f \u00f6l\u00e7er cihazla kontrol alt\u0131nda", "description": "Karab\u00fck'\u00fcn giri\u015f ve \u00e7\u0131k\u0131\u015flar\u0131nda yeni tip korona vir\u00fcs (Covid-19) tedbirleri kapsam\u0131nda \u015fehir d\u0131\u015f\u0131ndan gelen ara\u00e7lar durdurularak yolcular ate\u015f \u00f6l\u00e7er cihazlarla kontrol alt\u0131na al\u0131nd\u0131.", "image": {"identifier": "https://foto.haberler.com/haber/2020/03/24/karabuk-te-kente-giris-cikislar-ates-olcer-ci-13047624_o.jpg", "secure_url": "https://foto.haberler.com/haber/2020/03/24/karabuk-te-kente-giris-cikislar-ates-olcer-ci-13047624_o.jpg", "width": 640, "height": 427}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/karabuk-te-kente-giris-cikislar-ates-olcer-cihazla-13047624-haberi/", "card": "summary_large_image", "site": "Haberler", "title": "Karab\u00fck'te kente giri\u015f \u00e7\u0131k\u0131\u015flar ate\u015f \u00f6l\u00e7er cihazla kontrol alt\u0131nda", "description": "Karab\u00fck'\u00fcn giri\u015f ve \u00e7\u0131k\u0131\u015flar\u0131nda yeni tip korona vir\u00fcs (Covid-19) tedbirleri kapsam\u0131nda \u015fehir d\u0131\u015f\u0131ndan gelen ara\u00e7lar durdurularak yolcular ate\u015f \u00f6l\u00e7er cihazlarla kontrol alt\u0131na al\u0131nd\u0131.", "image": "https://foto.haberler.com/haber/2020/03/24/karabuk-te-kente-giris-cikislar-ates-olcer-ci-13047624_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/karabuk-te-kente-giris-cikislar-ates-olcer-cihazla-13047624-haberi/"}