{"source_url": "https://web.archive.org", "url": "https://web.archive.org/web/20200530112810id_/https://www.rmf24.pl/raporty/raport-koronawirus-z-chin/polska/news-ewakuacja-pacjentow-z-prywatnego-osrodka-opieki-w-czernichow,nId,4471565", "title": "Ewakuacja pacjent\u00f3w z prywatnego o\u015brodka opieki w Czernichowie", "top_image": "https://i.iplsc.com/-/000A2XWQKJX60II5-C411.jpg", "meta_img": "https://i.iplsc.com/-/000A2XWQKJX60II5-C411.jpg", "images": ["https://i.iplsc.com/0007T0Q8S45GRKJY-C0.png", "https://i.iplsc.com/wlochy-wchodza-w-druga-faze-epidemii-koegzystencji-z-koronaw/000A2XPG7LC14GWA-C128.jpg", "https://i.iplsc.com/-/000A2XWQKJX60II5-C411.jpg", "https://i.iplsc.com/pap/0009A6098CYXTC6T-C326.jpg", "https://googleads.g.doubleclick.net/pagead/viewthroughconversion/1039293092/?value=0&guid=ON&script=0", "https://web.archive.org/s/classic/img/RMF-FM-logo2.png", "https://i.iplsc.com/osrodek-opieki-dlugoterminowej-w-czernichowie/000A2XWROM3LR322-C123-F4.jpg", "https://web.archive.org/s/classic/img/facebook-messenger.png", "https://web.archive.org/s/classic/ajax-loader.gif", "https://i.iplsc.com/poczta-polska-zapewnia-ze-korespondencja-w-dobie-koronawirus/000A2XPP3N2CLY19-C128.jpg"], "movies": [], "text": "28 z 54 pacjent\u00f3w prywatnego o\u015brodka opieki w Czernichowie, kt\u00f3rzy maj\u0105 dodatni wynik bada\u0144 na obecno\u015b\u0107 koronawirusa, zosta\u0142o przewiezionych do szpitali zaka\u017anych w \u015al\u0105skiem - poinformowa\u0142a wieczorem rzecznik wojewody \u015bl\u0105skiego Alina Kucharzewska.\n\nO\u015brodek opieki d\u0142ugoterminowej w Czernichowie / Andrzej Grygiel / PAP\n\nTrwa transport pensjonariuszy prywatnego o\u015brodka w Czernichowie do szpitali zaka\u017anych. Dotychczas przewieziono ju\u017c 28 z 54 zaka\u017conych os\u00f3b. Reszta pacjent\u00f3w b\u0119dzie transportowana do p\u00f3\u017anych godzin nocnych. Przewo\u017ceni s\u0105 karetkami systemowymi z Cz\u0119stochowy, Katowic i Sosnowca - powiedzia\u0142a Kucharzewska.\n\nWi\u0119kszo\u015b\u0107 personelu opu\u015bci\u0142a plac\u00f3wk\u0119\n\n. Ci, u kt\u00f3rych badania na obecno\u015b\u0107 wirusa SARS CoV-2 da\u0142y wynik ujemny, pozostan\u0105 tam nadal.- powiedzia\u0142a Alina Kucharzewska.. Bielskie pogotowie przeprowadzi\u0142o ju\u017c dekontaminacj\u0119 kilku pomieszcze\u0144.\n\nW plac\u00f3wce przebywaj\u0105 przewa\u017cnie osoby starsze, m.in. na oddziale medycyny paliatywnej. 12 kwietnia wieczorem wprowadzono kwarantann\u0119. Trzy dni p\u00f3\u017aniej rozpocz\u0119to pobieranie wymaz\u00f3w do bada\u0144 na obecno\u015b\u0107 koronawirusa. Chorych by\u0142o 22 pacjent\u00f3w oraz czworo cz\u0142onk\u00f3w personelu. U 156 podopiecznych wynik by\u0142 ujemny.\n\n\n\nPrzez dwa tygodnie dzia\u0142ania zwi\u0105zane z walk\u0105 koronawirusem w o\u015brodku koordynowa\u0142a Zintegrowana S\u0142u\u017cba Ratownicza. Rozwoju choroby nie uda\u0142o si\u0119 w pe\u0142ni powstrzyma\u0107. W tym tygodniu pobrano wymazy od podopiecznych o\u015brodka. Wynik dodatni mia\u0142o 54 pacjent\u00f3w.\n\n\n\nW czwartek ZSR nie by\u0142a ju\u017c w stanie kontynuowa\u0107 misji. Dosz\u0142o do sytuacji, gdzie personel plac\u00f3wki, po kilku tygodniach pracy w izolacji w wi\u0119kszo\u015bci opu\u015bci\u0142 o\u015brodek. Na miejscu pozosta\u0142o tylko 10 os\u00f3b z personelu ZSR, dw\u00f3ch pracownik\u00f3w medycznych o\u015brodka i pi\u0119\u0107 os\u00f3b z personelu dodatkowego - informowa\u0142 koordynator S\u0142u\u017cby Dawid Burzacki. Zapad\u0142a decyzja o wyj\u015bciu, co sta\u0142o si\u0119 w pi\u0105tek rano.\n\n\n\n\n\nW czwartek wieczorem do Czernichowa przyjecha\u0142a inspektor z Sanepidu w \u017bywcu, by okre\u015bli\u0107 sytuacj\u0119 panuj\u0105c\u0105 w plac\u00f3wce. Przyjecha\u0142y te\u017c karetki pogotowia. Lekarze ca\u0142\u0105 noc oceniali stan pacjent\u00f3w.\n\n\n\nOstatecznie zadecydowano, \u017ce osoby z koronawirusem zostan\u0105 przewiezione do szpitali, a pacjenci, kt\u00f3rzy mog\u0105 w nied\u0142ugim czasie wykazywa\u0107 objawy zaka\u017cenia, trafi\u0105 na obserwacj\u0119 do izolatorium.\n\n\n\nDziesi\u0119\u0107 dni temu \u017cywiecka prokuratura rejonowa wszcz\u0119\u0142a \u015bledztwo w sprawie o\u015brodka. Doniesienie o mo\u017cliwo\u015bci pope\u0142nienia przez dyrekcj\u0119 o\u015brodka przest\u0119pstwa polegaj\u0105cego na sprowadzeniu niebezpiecze\u0144stwa dla zdrowia i \u017cycia wielu os\u00f3b z\u0142o\u017cyli starosta \u017cywiecki Andrzej Kalata i w\u00f3jt Czernichowa Barbara Kos-Harat.", "keywords": [], "meta_keywords": [""], "tags": [], "authors": ["Rmf Fm"], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/favicon/rmf24-ico-192x192.png", "meta_data": {"viewport": "width=device-width, initial-scale=1", "Author": "RMF FM", "GOOGLEBOT": "NOODP", "robots": "index, follow, all", "apple-mobile-web-app-capable": "yes", "Keywords": "pacjent\u00f3w, prywatnego, o\u015brodka, opieki, Czernichowie, kt\u00f3rzy, maj\u0105, dodatni, wynik, bada\u0144, obecno\u015b\u0107, koronawirusa, zosta\u0142o, przewiezionych, szpitali, zaka\u017anych, \u015al\u0105skiem, poinformowa\u0142a, wieczorem, rzecznik, wojewody, \u015bl\u0105skiego, Alina, Kucharzewska", "Description": "Ewakuacja pacjent\u00f3w z prywatnego o\u015brodka opieki w Czernichowie - RMF24.pl - 28 z 54 pacjent\u00f3w prywatnego o\u015brodka opieki w Czernichowie, kt\u00f3rzy maj\u0105 dodatni wynik bada\u0144 na obecno\u015b\u0107 koronawirusa, zosta\u0142o przewiezionych do szpitali zaka\u017anych w \u015al\u0105skiem -", "fb": {"app_id": 1114676035299552}, "twitter": {"card": "summary_large_image", "site": "@rmf24", "image": "https://i.iplsc.com/-/000A2XWQKJX60II5-C411.jpg"}, "og": {"type": "article", "title": "Ewakuacja pacjent\u00f3w z prywatnego o\u015brodka opieki w Czernichowie", "description": "28 z 54 pacjent\u00f3w prywatnego o\u015brodka opieki w Czernichowie, kt\u00f3rzy maj\u0105 dodatni wynik bada\u0144 na obecno\u015b\u0107 koronawirusa, zosta\u0142o przewiezionych do szpitali zaka\u017anych w \u015al\u0105skiem - poinformowa\u0142a wieczorem rzecznik wojewody \u015bl\u0105skiego Alina Kucharzewska.", "image": "https://i.iplsc.com/-/000A2XWQKJX60II5-C411.jpg", "url": "https://www.rmf24.pl/raporty/raport-koronawirus-z-chin/polska/news-ewakuacja-pacjentow-z-prywatnego-osrodka-opieki-w-czernichow,nId,4471565"}, "news_keywords": "RMF24.pl, Pandemia koronawirusa, raport: koronawirus w polsce, raport: pandemia koronawirusa, fakty, najnowsze, polska", "article": {"section": "documentation"}}, "canonical_link": "https://www.rmf24.pl/raporty/raport-koronawirus-z-chin/polska/news-ewakuacja-pacjentow-z-prywatnego-osrodka-opieki-w-czernichow,nId,4471565"}