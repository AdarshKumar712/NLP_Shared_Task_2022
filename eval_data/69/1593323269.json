{"source_url": "https://voxnews.info", "url": "https://voxnews.info/2020/04/30/renzi-penultimatum-a-conte-governo-verso-il-caos/", "title": "Renzi, penultimatum a Conte: governo verso il caos", "top_image": "https://voxnews.info/wp-content/files/2020/03/Conte-respinge-Casalino-633x360-300x171.jpg", "meta_img": "https://voxnews.info/wp-content/files/2020/03/Conte-respinge-Casalino-633x360-300x171.jpg", "images": ["https://voxnews.info/wp-content/files/2017/02/ISIS-MURO.jpg", "https://voxnews.info/wp-content/files/2017/02/fact_icon.jpg", "https://voxnews.info/wp-content/files/2020/03/Conte-respinge-Casalino-633x360.jpg", "https://voxnews.info/wp-content/files/2020/03/Conte-respinge-Casalino-633x360-300x171.jpg", "https://secure.gravatar.com/avatar/c1b4910f70b0fb0989553cf2c80778d2?s=34&d=blank&r=g", "https://secure.gravatar.com/avatar/d5f4652a5be7269db67dad5616bd3c53?s=34&d=blank&r=g", "https://voxnews.info/wp-content/files/2017/04/vox-DIFFONDI-1.jpg"], "movies": [], "text": "E\u2019 \u2018l\u2019ultimo appello\u2019 di Italia Viva al presidente del Consiglio Giuseppe Conte. L\u2019intervento Matteo Renzi in Senato inizia in questo modo, con un messaggio apparso definitivo nei confronti dell\u2019esecutivo del quale \u00e8 in maggioranza: \u00abDa due mesi \u2013 ha detto Renzi- gli italiani sono in un sistema che ricorda il regime degli arresti domiciliari. Non usciremo da questa situazione con posizioni paternalistiche. Ci\u00f2 che lei ha detto sull\u2019analisi economica \u00e8 ampiamente condivisibile, non ho trovato parole che non si devono sottoscrivere. Nessuno le ha chiesto di riaprire tutto, perch\u00e9 chi lo chiede andrebbe ricoverato. Noi chiediamo perch\u00e9 il lockdown italiano \u00e8 diverso da quello degli altri Paesi. Noi non siamo dalla parte del Coronavirus quando chiediamo di riaprire, ma siamo dalla parte delle vittime del coronavirus che ci chiederebbero di andare avanti e ripartire\u00bb.\n\n\u00abLei ha detto 11 volte \u2018noi consentiamo\u2019 \u2013 ha detto Renzi -, ma il presidente del Consiglio non consente, perch\u00e9 la Costituzione permette ai cittadini di avere delle libert\u00e0\u00bb.\n\n\u00abIl presidente ha detto che questo governo non lavora con il favore delle tenebre \u2013 ha detto Renzi -: il punto fondamentale \u00e8 un altro. Il presidente del Consiglio dice \u2018noi parliamo con chiarezza\u2019. E allora io parlo con chiarezza allo stesso modo. Io so come funziona ad alimentare le veline. Lei \u00e8 a un bivio: \u00e8 stato bravo a tranquillizzare gli italiani, il punto \u00e8 che nella fase 2 della politica non basta giocare con la paura. C\u2019\u00e8 una ricostruzione che ha bisogno di visione e non pu\u00f2 essere ferma: si pu\u00f2 stare a inseguire le dirette Facebook oppure si possono guardare le statistiche. Io vorrei che desse un occhio in pi\u00f9 ai dati dell\u2019Istat e un occhio in meno ai sondaggi. Se lei ci vorr\u00e0 al suo fianco, noi ci saremo a condizione di fare le cose che servono agli italiani. Se invece sar\u00e0 qualcosa di populista, noi non saremo al suo fianco. La politica \u00e8 altrove, noi l\u2019aspetteremo l\u00e0\u00bb.\n\n\u201cIl leader di Italia Viva, Matteo Renzi, lancer\u00e0 al presidente Giuseppe Conte il suo \u2018ultimo appello\u2019 durante l\u2019intervento in Senato , a seguito dell\u2019informativa del premier alla ripresa dei lavori in aula\u201d. Avevano reso noto fonti di Italia Viva.", "keywords": [], "meta_keywords": [""], "tags": ["POLITICI", "RENZI", "TORINO", "LAVORO", "TOSCANA", "CLANDESTINI", "ITALIA", "OBAMA", "PD", "AFRICA", "GERMANIA", "PROFUGHI", "TERRORISMO", "EBOLA", "GOVERNO", "EURO", "SALVINI", "TERRORISTI", "USA", "SOLDI", "GAY", "POLITICA", "RUSSIA", "SIRIA", "GUERRA", "EMERGENZA", "ALFANO", "ROMA", "ISIS", "FRANCIA", "INVASIONE", "EUROPA", "CHIESA", "UE", "l", "STATI UNITI", "storia", "IMMIGRAZIONE", "SCUOLA", "ISLAM", "ISLAMICI", "MARINA", "MILANO", "NAZIONALE", "IMMIGRATI"], "authors": ["Luigi Ranalli"], "publish_date": "Thu Apr 30 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "https://voxnews.info/wp-content/files/2018/06/cropped-vox8-1-32x32.png", "meta_data": {"viewport": "width=device-width", "fb": {"admins": 100004946679916}, "og": {"title": "Renzi, penultimatum a Conte: governo verso il caos", "type": "article", "url": "https://voxnews.info/2020/04/30/renzi-penultimatum-a-conte-governo-verso-il-caos/", "site_name": "Vox", "image": "https://voxnews.info/wp-content/files/2020/03/Conte-respinge-Casalino-633x360-300x171.jpg"}, "generator": "WordPress 5.2.6", "onesignal": "wordpress-plugin", "msapplication-TileImage": "https://voxnews.info/wp-content/files/2018/06/cropped-vox8-1-270x270.png"}, "canonical_link": "https://voxnews.info/2020/04/30/renzi-penultimatum-a-conte-governo-verso-il-caos/"}