{"source_url": "https://web.archive.org", "url": "https://web.archive.org/web/20200417101650id_/https://fakty.interia.pl/raporty/raport-koronawirus-chiny/aktualnosci/news-koronawirus-w-niemczech-w-ciagu-doby-zmarly-254-osoby,nId,4428427", "title": "Koronawirus w Niemczech. W ci\u0105gu doby zmar\u0142y 254 osoby", "top_image": "https://i.iplsc.com/-/000A0BHA80F224EO-C411.jpg", "meta_img": "https://i.iplsc.com/-/000A0BHA80F224EO-C411.jpg", "images": ["https://web.archive.org/i/interia_logo_b.svg", "https://web.archive.org/i/service_logo_s.svg", "https://i.iplsc.com/-/000A0BHA80F224EO-C411.jpg", "https://i.iplsc.com/pap/0009A6098CYXTC6T-C301.jpg", "https://web.archive.org/i/interia-logo-2-0.svg", "https://e.hub.com.pl/images/adx_fixed/close.svg", "https://web.archive.org/p.gif", "https://i.iplsc.com/koronawirus-w-niemczech/000A0BHA80F224EO-C122-F4.jpg"], "movies": [], "text": "W Niemczech w ci\u0105gu ostatniej doby zmar\u0142y 254 osoby zaka\u017cone koronawirusem - poinformowa\u0142 w \u015brod\u0119 Instytut im. Roberta Kocha (RKI) w Berlinie.\n\nZdj\u0119cie Koronawirus w Niemczech /Patrick Pleul/dpa via AP /East News\n\n\u0141\u0105czna liczba ofiar \u015bmiertelnych w Niemczech od pocz\u0105tku epidemii wzros\u0142a do 1861.\n\nReklama\n\nLiczba zmar\u0142ych ro\u015bnie dynamicznie drugi dzie\u0144 z rz\u0119du. We wtorek RKI poinformowa\u0142 o 173 ofiarach koronawirusa, a w poniedzia\u0142ek o 92.\n\nRKI przewiduje dalszy wzrost wska\u017anika \u015bmiertelno\u015bci - przekaza\u0142 we wtorek szef instytucji Lothar Wieler. Powodem jest wi\u0119cej zidentyfikowanych infekcji w\u015br\u00f3d os\u00f3b starszych, kt\u00f3re nara\u017cone s\u0105 na ci\u0119\u017cki przebieg choroby.\n\nLiczba zidentyfikowanych zaka\u017ce\u0144 wzros\u0142a w ci\u0105gu ostatnich 24 godzin o 4003 przypadki - poinformowano w \u015brod\u0119. To przyrost wi\u0119kszy o 169 w stosunku do danych z dnia poprzedniego.\n\nW sumie w RFN odnotowano ju\u017c 103 228 infekcji koronawirusem - przekaza\u0142 RKI.\n\nZ Lipska \u0141ukasz Grajewski", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Niemczech, ci\u0105gu, ostatniej, doby, zmar\u0142y, osoby, zaka\u017cone, koronawirusem, poinformowa\u0142, \u015brod\u0119, Instytut, Roberta, Kocha", "Description": "Koronawirus w Niemczech. W ci\u0105gu doby zmar\u0142y 254 osoby - fakty.interia.pl - W Niemczech w ci\u0105gu ostatniej doby zmar\u0142y 254 osoby zaka\u017cone koronawirusem - poinformowa\u0142 w \u015brod\u0119 Instytut im. Roberta Kocha (RKI) w Berlinie. - fakty.interia.pl", "twitter": {"description": "W Niemczech w ci\u0105gu ostatniej doby zmar\u0142y 254 osoby zaka\u017cone koronawirusem - poinformowa\u0142 w \u015brod\u0119 Instytut im. Roberta Kocha (RKI) w Berlinie.", "card": "summary_large_image"}, "og": {"type": "article", "title": "Ju\u017c ponad 100 tys. infekcji w Niemczech", "description": "Kliknij i zobacz wi\u0119cej.", "image": "https://i.iplsc.com/-/000A0BHA80F224EO-C411.jpg", "url": "https://fakty.interia.pl/raporty/raport-koronawirus-chiny/aktualnosci/news-koronawirus-w-niemczech-w-ciagu-doby-zmarly-254-osoby,nId,4428427"}, "news_keywords": "fakty.interia.pl, Koronawirus z Chin, koronawirus z chin, fakty dnia, \u015bwiat", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/raporty/raport-koronawirus-chiny/aktualnosci/news-koronawirus-w-niemczech-w-ciagu-doby-zmarly-254-osoby,nId,4428427"}