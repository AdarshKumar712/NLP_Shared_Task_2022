{"source_url": "https://web.archive.org", "url": "https://web.archive.org/web/20200428031118id_/https://www.haberler.com/basaksehir-sehir-hastanesi-acildi-1-13142106-haberi/", "title": "Ba\u015fak\u015fehir \u015eehir Hastanesi a\u00e7\u0131ld\u0131 (1)", "top_image": "https://foto.haberler.com/haber/2020/04/20/basaksehir-sehir-hastanesi-acildi-1-13142106_local.jpg", "meta_img": "https://foto.haberler.com/haber/2020/04/20/basaksehir-sehir-hastanesi-acildi-1-13142106_local.jpg", "images": ["https://foto.haberler.com/haber/2020/04/20/basaksehir-sehir-hastanesi-acildi-1-13142106_local.jpg", "https://web.archive.org/static/img/tasarim/bosluk.gif", "https://web.archive.org/static/reklam/advertisement.gif?ads=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg"], "movies": [], "text": "Ba\u015fak\u015fehir \u015eehir Hastanesi a\u00e7\u0131ld\u0131 (1) CUMHURBA\u015eKANI Recep Tayyip Erdo\u011fan, Ba\u015fak\u015fehir \u015eehir Hastanesi \u0130lk Etab\u0131n\u0131n Hizmete Al\u0131m ve Yerli Solunum Cihaz\u0131 Teslim T\u00f6reni'ne video konferansla kat\u0131ld\u0131.\n\n\u0130stanbul DHA - CUMHURBA\u015eKANI Recep Tayyip Erdo\u011fan, Ba\u015fak\u015fehir \u015eehir Hastanesi \u0130lk Etab\u0131n\u0131n Hizmete Al\u0131m ve Yerli Solunum Cihaz\u0131 Teslim T\u00f6reni'ne video konferansla kat\u0131ld\u0131.\n\nT\u00f6rende Sa\u011fl\u0131k Bakan\u0131 Fahrettin Koca, Cumhurba\u015fkan\u0131 Erdo\u011fan'a brifing verdi.\n\nT\u00f6rende konu\u015fan Erdo\u011fan, \"Bu i\u015fi ba\u015faramayacaklar\" diyenler oldu\u011funu hat\u0131rlatarak, \"Hamdolsun bu i\u015fi, g\u00fc\u00e7l\u00fc T\u00fcrk m\u00fcteahhitleriyle veyabanc\u0131 ortakla ba\u015fard\u0131k. \u0130lk etab\u0131n\u0131 bug\u00fcn a\u00e7\u0131yoruz. \u0130kinci etab\u0131n\u0131 da May\u0131s ay\u0131n\u0131n 20'sinde a\u00e7aca\u011f\u0131z\" dediCumhurba\u015fkan\u0131 Erdo\u011fan, \"Geli\u015fmi\u015f \u00fclkelerin sa\u011fl\u0131k sistemlerinin dahi \u00e7\u00f6kt\u00fc\u011f\u00fc, insanlar\u0131n evlerinde, hastane koridorlar\u0131nda yetersiz m\u00fcdahale sebebiyle \u00f6ld\u00fc\u011f\u00fc bir d\u00f6nemde, elimizdekinin k\u0131ymetini iyi bilmeliyiz. T\u00fcrkiye, yatak ve doktor say\u0131s\u0131nda de\u011filse bile yo\u011fun bak\u0131m yata\u011f\u0131 say\u0131s\u0131ndaki \u00fcst\u00fcnl\u00fc\u011f\u00fc ile bu s\u00fcrece ger\u00e7ekten olduk\u00e7a avantajl\u0131 girmi\u015ftir. \u015eu anda bu hastanemizin 1500'\u00fcn \u00fczerinde yatak kapasitesi var. Kendi kendimizi yeterli olman\u0131n hatta bunun \u00f6tesinde dostlar\u0131m\u0131za yard\u0131m eli uzatabilecek seviyede bulunmam\u0131z\u0131n \u00f6nemini bizzat ya\u015fayarak g\u00f6r\u00fcyoruz. B\u00fcy\u00fck ideallerle kurulmu\u015f birliklerin, k\u00fcresel yap\u0131lar\u0131n, uluslararas\u0131 kurulu\u015flar\u0131n anlam\u0131n\u0131 yitirdi\u011fi bir d\u00f6nemde T\u00fcrkiye, kendi ayaklar\u0131 \u00fczerinde durarak g\u00fcc\u00fcn\u00fc g\u00f6stermi\u015ftir. Tabii bu ba\u015far\u0131n\u0131n gerisinde \u00f6zellikle 17-18 y\u0131lda kurmu\u015f oldu\u011fumuz altyap\u0131, \u00f6zellikle de h\u00fck\u00fcmetlerimiz d\u00f6neminde att\u0131\u011f\u0131m\u0131z ad\u0131mlar\u0131n, in\u015fa edilen eserlerin \u00e7ok b\u00fcy\u00fck \u00f6nemi var\" dedi.\"'Bir kongre merkezine panellerle ayr\u0131lm\u0131\u015f hastane yapaca\u011f\u0131z.' demedik\" diyen Erdo\u011fan, \" 'Ye\u015filk\u00f6y Havaliman\u0131n\u0131n bir b\u00f6l\u00fcm\u00fcne 45 g\u00fcnde 1005 yatakl\u0131 hastane in\u015fa edece\u011fiz.' dedik. Tek odal\u0131 olmak \u00fczere, \u015fu anda yo\u011fun bir \u015fekilde \u00e7elik konstr\u00fcksiyondan olu\u015fmak kayd\u0131yla bu hastanemizin in\u015fas\u0131 devam ediyor. Sancaktepe'de ayn\u0131 oda say\u0131s\u0131na sahip bir ba\u015fka hastaneyi daha yap\u0131yoruz. Bunlar, her odas\u0131nda gerekli olan banyosu tuvaletiyle birlikte b\u00fct\u00fcn ihtiya\u00e7lara cevap verecek \u015fekilde yap\u0131l\u0131yor\" diye konu\u015ftu.Erdo\u011fan'\u0131n da konu\u015fmas\u0131n\u0131n ard\u0131ndan hastanenin ilk etab\u0131 hizmete girdi.\n\nKaynak: DHA", "keywords": [], "meta_keywords": ["Recep Tayyip Erdo\u011fan", "\u015eehir Hastanesi", "Cumhurba\u015fkan\u0131", "Ba\u015fak\u015fehir", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "CUMHURBA\u015eKANI Recep Tayyip Erdo\u011fan, Ba\u015fak\u015fehir \u015eehir Hastanesi \u0130lk Etab\u0131n\u0131n Hizmete Al\u0131m ve Yerli Solunum Cihaz\u0131 Teslim T\u00f6reni'ne video konferansla kat\u0131ld\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "CUMHURBA\u015eKANI Recep Tayyip Erdo\u011fan, Ba\u015fak\u015fehir \u015eehir Hastanesi \u0130lk Etab\u0131n\u0131n Hizmete Al\u0131m ve Yerli Solunum Cihaz\u0131 Teslim T\u00f6reni'ne video konferansla kat\u0131ld\u0131.", "keywords": "Recep Tayyip Erdo\u011fan, \u015eehir Hastanesi, Cumhurba\u015fkan\u0131, Ba\u015fak\u015fehir, G\u00fcncel", "image": "https://foto.haberler.com/haber/2020/04/20/basaksehir-sehir-hastanesi-acildi-1-13142106_local.jpg", "Googlebot-News": "noindex, nofollow", "medium": "news", "dateCreated": "2020-04-20T14:15:43+03:00", "dateUpdated": "2020-04-20T14:15:43+03:00", "msapplication-starturl": "https://www.haberler.com", "article": {"id": 13142106, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Recep Tayyip Erdo\u011fan, \u015eehir Hastanesi, Cumhurba\u015fkan\u0131, Ba\u015fak\u015fehir, G\u00fcncel"}, "og": {"url": "https://www.haberler.com/cumhurbaskani-erdogan-basaksehir-sehir-hastanesi-13142002-haberi/", "site_name": "Haberler.com", "locale": "tr_TR", "type": "article", "title": "Ba\u015fak\u015fehir \u015eehir Hastanesi a\u00e7\u0131ld\u0131 (1)", "description": "CUMHURBA\u015eKANI Recep Tayyip Erdo\u011fan, Ba\u015fak\u015fehir \u015eehir Hastanesi \u0130lk Etab\u0131n\u0131n Hizmete Al\u0131m ve Yerli Solunum Cihaz\u0131 Teslim T\u00f6reni'ne video konferansla kat\u0131ld\u0131.", "image": {"identifier": "https://foto.haberler.com/haber/2020/04/20/basaksehir-sehir-hastanesi-acildi-1-13142106_local.jpg", "secure_url": "https://foto.haberler.com/haber/2020/04/20/basaksehir-sehir-hastanesi-acildi-1-13142106_local.jpg", "width": 640, "height": 359}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/cumhurbaskani-erdogan-basaksehir-sehir-hastanesi-13142002-haberi/", "card": "summary_large_image", "site": "Haberler", "title": "Ba\u015fak\u015fehir \u015eehir Hastanesi a\u00e7\u0131ld\u0131 (1)", "description": "CUMHURBA\u015eKANI Recep Tayyip Erdo\u011fan, Ba\u015fak\u015fehir \u015eehir Hastanesi \u0130lk Etab\u0131n\u0131n Hizmete Al\u0131m ve Yerli Solunum Cihaz\u0131 Teslim T\u00f6reni'ne video konferansla kat\u0131ld\u0131.", "image": "https://foto.haberler.com/haber/2020/04/20/basaksehir-sehir-hastanesi-acildi-1-13142106_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/cumhurbaskani-erdogan-basaksehir-sehir-hastanesi-13142002-haberi/"}