{"source_url": "https://web.archive.org", "url": "https://web.archive.org/web/20200226185125id_/https://www.sabah.com.tr/gundem/2020/02/25/mhp-lideri-bahceliden-aciklamalar", "title": "Son dakika haberler: Devlet Bah\u00e7eli\u2019den HDP kongresine \u00e7ok sert ele\u015ftiri", "top_image": "https://iasbh.tmgrup.com.tr/ee5b0a/960/505/0/0/1138/600?u=https://isbh.tmgrup.com.tr/sbh/2020/02/25/son-dakika-mhp-lideri-devlet-bahceliden-hdp-kongresine-cok-sert-elestiri-1582621265339.jpg", "meta_img": "https://iasbh.tmgrup.com.tr/ee5b0a/960/505/0/0/1138/600?u=https://isbh.tmgrup.com.tr/sbh/2020/02/25/son-dakika-mhp-lideri-devlet-bahceliden-hdp-kongresine-cok-sert-elestiri-1582621265339.jpg", "images": ["https://isbh.tmgrup.com.tr/sbh/site/v3/i/htop-logo-sadecekadin.png", "https://isbh.tmgrup.com.tr/sbh/site/v3/i/ztk-1.png", "https://isbh.tmgrup.com.tr/sbh/site/v3/i/television-v2.svg", "https://i.tmgrup.com.tr/i/i.gif", "https://isbh.tmgrup.com.tr/sbh/site/v3/i/htop-logo-sabahspor.png", "https://isbh.tmgrup.com.tr/sbh/site/v3/i/sabah-logo-170x71.png", "https://isbh.tmgrup.com.tr/sbh/site/v3/i/htop-logo-sofra.png", "https://isbh.tmgrup.com.tr/sbh/site/v3/i/htop-logo-gunaydin.png", "https://isbh.tmgrup.com.tr/sbh/site/v3/i/htop-logo-bugunkusabah.png", "https://isbh.tmgrup.com.tr/sbh/site/v3/i/ztk-2.png", "https://www.facebook.com/tr?id=2230124817313601&ev=PageView&noscript=1", "https://iasbh.tmgrup.com.tr/ee5b0a/960/505/0/0/1138/600?u=https://isbh.tmgrup.com.tr/sbh/2020/02/25/son-dakika-mhp-lideri-devlet-bahceliden-hdp-kongresine-cok-sert-elestiri-1582621265339.jpg", "https://isbh.tmgrup.com.tr/sbh/site/v3/i/htop-logo-sabahvideo.png", "https://isbh.tmgrup.com.tr/sbh/site/v3/i/htop-logo-apara.png", "https://isbh.tmgrup.com.tr/sbh/site/v3/i/htop-logo-memurlar.png", "https://isbh.tmgrup.com.tr/sbh/site/v3/i/htop-logo-otohaber.png", "https://isbh.tmgrup.com.tr/sbh/site/v3/i/htop-logo-bebegim.png", "https://d5nxst8fruw4z.cloudfront.net/atrk.gif?account=brl/k1aoqAD25T"], "movies": [], "text": "Devlet Bah\u00e7eli'nin konu\u015fmas\u0131ndan sat\u0131r ba\u015flar\u0131:\n\nSINIRDAK\u0130 DEPREM\n\n\"T\u00fcrkiye deprem felaketiyle bir kez daha y\u00fczle\u015fmi\u015ftir. T\u00fcrkiye s\u0131n\u0131r\u0131na yak\u0131n bir b\u00f6lgede meydana gelen 5,9 b\u00fcy\u00fckl\u00fc\u011f\u00fcndeki sars\u0131nt\u0131 yine ac\u0131 ve y\u0131k\u0131ma yol a\u00e7m\u0131\u015ft\u0131r. \u00dclkemiz deprem tehlikesiyle kar\u015f\u0131 kar\u015f\u0131yad\u0131r. Depremle ya\u015famay\u0131 \u00f6\u011frenmek durumunday\u0131z. Ancak depreme teslimiyeti, felaketlere boyun e\u011fmeyi de akl\u0131m\u0131zdan ge\u00e7irmemeliyiz.\n\nSon dakika! MHP Lideri Devlet Bah\u00e7eli'den MHP Grup Toplant\u0131s\u0131'nda \u00f6nemli a\u00e7\u0131klamalar (25 \u015eubat 2020 Sal\u0131) | Video\n\nHANAU SALDIRISI\n\nAlmanya'n\u0131n Hanau \u015fehrinde neo-Nazi hayran\u0131 bir katil ortal\u0131\u011f\u0131 kana bulam\u0131\u015ft\u0131r. 5'i T\u00fcrk vatanda\u015f\u0131 olmak \u00fczere 10 ki\u015fiyi katletmi\u015ftir. Almanya'da bug\u00fcne kadar 30'a yak\u0131n vatanda\u015f\u0131m\u0131z hayat\u0131n\u0131 kaybetmi\u015ftir. \u0130nsan haklar\u0131, d\u00fc\u015f\u00fcnce h\u00fcrriyeti, demokrasi ve ho\u015fg\u00f6r\u00fcde mangalda k\u00fcl b\u0131rakmayan Avrupa'da fa\u015fist damarlar\u0131n kabarmas\u0131 \u00e7arp\u0131kl\u0131kt\u0131r. T\u00fcrk milleti \u0131rk\u00e7\u0131l\u0131\u011fa, yabanc\u0131 d\u00fc\u015fmanl\u0131\u011f\u0131na kapal\u0131 ve uzakt\u0131r. Hi\u00e7 kimse bize parmak sallamaya kalkmamal\u0131d\u0131r. S\u00f6zde geli\u015fmi\u015f devletlerin ama\u00e7lar\u0131 bellidir. Tarih boyunca T\u00fcrk milletine \u0131rk\u00e7\u0131 tutumlar olmam\u0131\u015ft\u0131r. Kimse bize medeniyet dersi vermeye kalk\u0131\u015fmamal\u0131. T\u00fcrk milliyet\u00e7ili\u011fi milli birlik ve karde\u015fli\u011fin ebedi fikriyat\u0131d\u0131r. T\u00fcrk milliyet\u00e7ili\u011fini kim ya da kimler karal\u0131yorsa zalimlerle i\u015f tutan k\u00f6ks\u00fczlerdir. Bizim k\u00f6k\u00fcm\u00fcz sa\u011flamd\u0131r. Irk\u00e7\u0131l\u0131k bu k\u00f6k\u00fc kurutacak bald\u0131ran zehiridir.\n\nHOCALI KATL\u0130AMI\n\nHocal\u0131 dinmeyen \u00e7\u0131\u011fl\u0131kt\u0131r. Hocal\u0131'n\u0131n yaralar\u0131 derindir. 28 y\u0131ld\u0131r Da\u011fl\u0131k Karaba\u011f'\u0131n Hocal\u0131 kasabas\u0131 milli y\u00fcreklerde sanc\u0131d\u0131r. Buras\u0131 kadim bir T\u00fcrk yurdudur. Hukuken Azerbaycan topra\u011f\u0131 olan Da\u011fl\u0131k Karaba\u011f 28 y\u0131ld\u0131r Ermenistan i\u015fgalindedir. 1826'da Karaba\u011f hanl\u0131\u011f\u0131n\u0131 i\u015fgal eden Rusya, b\u00f6lgede Ermeni n\u00fcfusunu art\u0131rmaya te\u015fvik etmi\u015ftir. Elbette kurt kurtla it itle dola\u015facak, emel birli\u011fi yapacaklard\u0131r. 613 soyda\u015f\u0131m\u0131z Hocal\u0131'da \u015fehit edilmi\u015ftir. 1275 soyda\u015f\u0131m\u0131z esir al\u0131nm\u0131\u015ft\u0131r. Hocal\u0131 katliam\u0131 b\u00fcy\u00fck yank\u0131 uyand\u0131rm\u0131\u015ft\u0131r. 1 milyon Azerbaycan T\u00fcrk\u00fc i\u015fgal edilen topraklardan g\u00f6\u00e7 etmi\u015ftir. Da\u011fl\u0131k Karaba\u011f'\u0131n istilas\u0131 d\u00fcnyan\u0131n g\u00f6z\u00fc \u00f6n\u00fcnde vuku bulmu\u015ftur. Da\u011fl\u0131k Karaba\u011f inim inim inlemektedir. Hala 1993 Mart ay\u0131nda, Ermenilerin sald\u0131r\u0131s\u0131na kadar uluslararas\u0131 toplum tepki bile g\u00f6stermemi\u015ftir. Ermeni zulm\u00fc \u00e7a\u011fr\u0131lara riayet etmemi\u015ftir. Hocal\u0131'da uluslararas\u0131 hukukun soyk\u0131r\u0131m, sald\u0131r\u0131, insanl\u0131\u011fa kar\u015f\u0131 su\u00e7lar alenen i\u015flenmi\u015ftir. Hocal\u0131 T\u00fcrk't\u00fcr, Da\u011fl\u0131k Karaba\u011f T\u00fcrk't\u00fcr, Azerbaycan T\u00fcrk't\u00fcr.\n\n\u0130DL\u0130B'DEK\u0130 SALDIRILAR\n\n\n\nT\u00fcrkiye ola\u011fan\u00fcst\u00fc bir s\u00fcre\u00e7ten ge\u00e7mektedir. \u0130dlib, fokur fokur kaynayan bir kazana d\u00f6n\u00fc\u015fm\u00fc\u015ft\u00fcr. Rusya destekli rejim g\u00fc\u00e7lerinin hain sald\u0131r\u0131lar\u0131 devam etmektedir. 20 \u015eubat'ta \u0130dlib'de Rus sava\u015f u\u00e7aklar\u0131n\u0131n sald\u0131r\u0131s\u0131nda 2 kahraman\u0131m\u0131z \u015fehit d\u00fc\u015fm\u00fc\u015ft\u00fcr. H\u00fczn\u00fcm\u00fcz\u00fc tarif edecek kelimeler bo\u011faz\u0131m\u0131zda d\u00fc\u011f\u00fcmlenmektedir. Elbette \u015fehitlerin \u00f6lmedi\u011fi inanc\u0131nday\u0131z. D\u00f6k\u00fclen kanlar\u0131n yerde kalmayaca\u011f\u0131n\u0131 biliyoruz. T\u00fcrk milleti kutlu varl\u0131\u011f\u0131nda \u00fcst\u00fcn bir meziyete haizdir. T\u00fcrk vatan\u0131n\u0131n muazzam teminatlar\u0131 kahramanlar\u0131m\u0131za ne yapsak azd\u0131r. Kahraman evlatlar\u0131m\u0131z \u0130dlib'de beka savunmam\u0131z\u0131 icra ederken dualar\u0131m\u0131zla onlarlad\u0131r.\n\nZAL\u0130MLER KA\u00c7TIKLARI YERE KADAR KOVALANACAKTIR\n\n\u0130dlib'de alt\u0131 \u00e7izilmesi gereken muamma rejim g\u00fc\u00e7lerinin g\u00f6zlem noktalar\u0131n\u0131n gerisine \u00e7ekilip \u00e7ekilmeyece\u011fidir. Rusya D\u0131\u015fi\u015fleri Bakan\u0131 d\u00fcn yapt\u0131\u011f\u0131 a\u00e7\u0131klamada, tansiyonun nas\u0131l d\u00fc\u015f\u00fcr\u00fclece\u011fi konusunda g\u00f6r\u00fc\u015fmeye haz\u0131r olduklar\u0131n\u0131 belirtmi\u015ftir. 5 Mart'ta 4'l\u00fc \u0130stanbul zirvesinin toplanaca\u011f\u0131n\u0131n a\u00e7\u0131klanmas\u0131 \u0130dlib'in seyrini de\u011fi\u015ftirme ihtimali ta\u015f\u0131maktad\u0131r. Say\u0131n Erdo\u011fan'\u0131n \u0130dlib'e harekat\u0131 an meselesi olarak de\u011ferlendirmesi, Rusya'n\u0131n bunu en k\u00f6t\u00fc senaryo tan\u0131mlamas\u0131 sonras\u0131 gergin bekleyi\u015f s\u00fcrmektedir. Karadan rejim g\u00fc\u00e7leri, havadan Rus jetleri \u00f6l\u00fcm ya\u011fd\u0131rmaktad\u0131r. \u0130dlib pek \u00e7ok \u015feye gebedir. T\u00fcrk askeri i\u015fgal ama\u00e7l\u0131, dayatmac\u0131 anlay\u0131\u015fla de\u011fil, So\u00e7i Mutabakat\u0131 \u00e7er\u00e7evesinde bulunmaktad\u0131r. \u0130dlib'de ate\u015fkesin sa\u011flanabilmesi, So\u00e7i kararlar\u0131n\u0131n tatbikine ba\u011fl\u0131d\u0131r. Aksi takdirde \u0130dlib patlayacak, zalimler ka\u00e7t\u0131klar\u0131 yere kadar kovalanacakt\u0131r. Zalim Esad d\u00f6kt\u00fc\u011f\u00fc kanlar\u0131n bedelini \u00f6deyecektir.\n\nRusya'n\u0131n T\u00fcrkiye'ye kar\u015f\u0131 Suriye'nin arkas\u0131nda durmas\u0131 akla ziyand\u0131r. Putin'in ikili oynamas\u0131, \u00f6nce Say\u0131n Erdo\u011fan'a sar\u0131l\u0131rken, Esad'\u0131 kucaklamas\u0131 do\u011fru de\u011fildir. \u0130dlib'deki s\u0131cak \u00e7at\u0131\u015fma ve gerilim ikliminin vard\u0131\u011f\u0131 domates y\u00fckl\u00fc TIR'lar\u0131n s\u0131n\u0131rda bekletilmesine yol a\u00e7\u0131yorsa, samimiyetsizlik artm\u0131\u015ft\u0131r demektir. T\u00fcrkiye'nin \u0130dlib'deki varl\u0131\u011f\u0131 hakk\u0131d\u0131r, hakl\u0131d\u0131r. Esad rejimi ile Rusya'n\u0131n Hama'da 369 sivilin \u00f6l\u00fcm\u00fcne neden olmalar\u0131 hangi vicdana s\u0131\u011facakt\u0131r. Biz kuzu olup ba\u015f e\u011fmeyiz. Bozkurt olur zalimleri tepeleriz.\n\nMHP'nin y\u00f6r\u00fcngesini tayin merci, orak-\u00e7eki\u00e7le y\u0131llar\u0131n\u0131 heba edenlerin de\u011fildir. Bizim y\u00f6r\u00fcngemiz bellidir. Bizim y\u00f6r\u00fcngemiz T\u00fcrk milleti ve T\u00fcrk vatan\u0131d\u0131r.\n\nHDP kongresinde CHP'ye a\u00e7\u0131k ittifak \u00e7a\u011fr\u0131s\u0131 ve ter\u00f6ristba\u015f\u0131 '\u00d6calan' sloganlar\u0131 | Video\n\nHDP KONGRES\u0130\n\n\n\nHafta sonunda PKK'n\u0131n yan kolu HDP'nin 4'\u00fcnc\u00fc kongresi yap\u0131lm\u0131\u015f, ya\u015fanan rezillikler vicdanlar\u0131 rahats\u0131z etmi\u015ftir. \u00dcst HDP, alt\u0131 PKK olan kongre ortam\u0131nda \u0130stiklal Mar\u015f\u0131 okunmam\u0131\u015f, ter\u00f6ristlere sayg\u0131 duru\u015funda bulunulmu\u015ftur. Fren tutmayan e\u015f ba\u015fkan hendek ve barikat ter\u00f6r\u00fcne at\u0131f yapm\u0131\u015ft\u0131r. CHP'nin Serok partine \u00fcst d\u00fczey temsilci g\u00f6ndermeleri, parti kuraca\u011f\u0131 s\u00f6ylenen bir eski bakan\u0131n mesaj g\u00f6ndermesidir. HDP'nin CHP'ye y\u00f6nelik siyasi nikah\u0131m\u0131z\u0131 ulu orta ilan edelim \u00e7a\u011fr\u0131s\u0131 duyulmu\u015ftur. Serok Ahmet'in PKK \u00f6zlemi, Babacan'\u0131n HDP sevdas\u0131, K\u0131l\u0131\u00e7daro\u011flu'nun b\u00f6l\u00fcc\u00fcl\u00fck aray\u0131\u015f\u0131 vatana ihanettir. Bunlardan ne k\u00f6y olur ne kasaba. Cumhuriyet Savc\u0131lar\u0131 HDP'nin b\u00f6l\u00fcc\u00fc kongresi i\u00e7in tahkikata ba\u015flamal\u0131d\u0131r. Herkes akl\u0131n\u0131 ba\u015f\u0131na als\u0131n. Bu \u00fclke sahipsiz de\u011fildir.", "keywords": [], "meta_keywords": [""], "tags": ["Devlet Bah\u00e7eli", "MHP"], "authors": [], "publish_date": "Tue Feb 25 00:00:00 2020", "summary": "", "article_html": "", "meta_description": "", "meta_lang": "tr", "meta_favicon": "https://isbh.tmgrup.com.tr/sbh/site/v3/i/apple-touch-icon.png", "meta_data": {"viewport": "width=device-width, initial-scale=1", "copyright": "Copyright \u00a9 2003-2020, TURKUVAZ HABERLE\u015eME VE YAYINCILIK A.\u015e", "tagCategory": "Flash Bar | G\u00fcndem", "fb": {"app_id": 789602864423016, "pages": "114291218610934,127186677347072,789692601086430,844339542262894,258650277494174,209480082851172,149445305115395"}, "Description": "Son dakika haberi: MHP Genel Ba\u015fkan\u0131 Bah\u00e7eli, partisinin TBMM Grup Toplant\u0131s\u0131\u2019nda a\u00e7\u0131klamalarda bulundu. Bah\u00e7eli, Hafta sonunda PKK'n\u0131n yan kolu HDP'nin 4'\u00fcnc\u00fc kongresi yap\u0131lm\u0131\u015f, ya\u015fanan rezillikler vicdanlar\u0131 rahats\u0131z etmi\u015ftir. \u00dcst HDP, alt\u0131 PKK olan kongre ortam\u0131nda \u0130stiklal Mar\u015f\u0131 okunmam\u0131\u015f,...", "twitter": {"card": "summary_large_image", "site": "@Sabah", "image": "https://iasbh.tmgrup.com.tr/ee5b0a/960/505/0/0/1138/600?u=https://isbh.tmgrup.com.tr/sbh/2020/02/25/son-dakika-mhp-lideri-devlet-bahceliden-hdp-kongresine-cok-sert-elestiri-1582621265339.jpg", "description": "Haberin devam\u0131...", "title": "Son dakika haberler: Devlet Bah\u00e7eli\u2019den HDP kongresine \u00e7ok sert ele\u015ftiri", "url": "https://www.sabah.com.tr/gundem/2020/02/25/mhp-lideri-bahceliden-aciklamalar"}, "og": {"title": "Son dakika haberler: Devlet Bah\u00e7eli\u2019den HDP kongresine \u00e7ok sert ele\u015ftiri", "type": "article", "site_name": "Sabah", "description": "Son dakika haberi: MHP Genel Ba\u015fkan\u0131 Bah\u00e7eli, partisinin TBMM Grup Toplant\u0131s\u0131\u2019nda a\u00e7\u0131klamalarda bulundu. Bah\u00e7eli, Hafta sonunda PKK'n\u0131n yan kolu HDP'nin 4'\u00fcnc\u00fc kongresi yap\u0131lm\u0131\u015f, ya\u015fanan rezillikler vicdanlar\u0131 rahats\u0131z etmi\u015ftir. \u00dcst HDP, alt\u0131 PKK olan kongre ortam\u0131nda \u0130stiklal Mar\u015f\u0131 okunmam\u0131\u015f,...", "image": {"identifier": "https://iasbh.tmgrup.com.tr/ee5b0a/960/505/0/0/1138/600?u=https://isbh.tmgrup.com.tr/sbh/2020/02/25/son-dakika-mhp-lideri-devlet-bahceliden-hdp-kongresine-cok-sert-elestiri-1582621265339.jpg", "secure_url": "https://iasbh.tmgrup.com.tr/ee5b0a/960/505/0/0/1138/600?u=https://isbh.tmgrup.com.tr/sbh/2020/02/25/son-dakika-mhp-lideri-devlet-bahceliden-hdp-kongresine-cok-sert-elestiri-1582621265339.jpg", "width": 960, "height": 505}, "url": "https://www.sabah.com.tr/gundem/2020/02/25/mhp-lideri-bahceliden-aciklamalar"}, "tagContentType": "haber"}, "canonical_link": "https://www.sabah.com.tr/gundem/2020/02/25/mhp-lideri-bahceliden-aciklamalar"}