{"source_url": "https://web.archive.org", "url": "https://web.archive.org/web/20210120105603id_/http://www.corumhaber.net/guncel/corumda-tekel-sokaklar-tarih-oldu-h104127.html", "title": "\u00c7orum\u2019da Tekel sokaklar tarih oldu", "top_image": "http://www.corumhaber.net/images/haberler/2020/02/corumda_tekel_sokaklar_tarih_oldu_h104127_fac2a.JPG", "meta_img": "http://www.corumhaber.net/images/haberler/2020/02/corumda_tekel_sokaklar_tarih_oldu_h104127_fac2a.JPG", "images": ["http://www.corumhaber.net/_themes/hs-elegant/images/space.png", "http://www.corumhaber.net/images/banner/CH-01_1.png", "http://www.corumhaber.net/thumb.php?src=http://www.corumhaber.net/images/banner/YAZILIKAYA-01.png&w=300&h=105&q=90", "http://www.corumhaber.net/images/haberler/2020/02/corumda_tekel_sokaklar_tarih_oldu_h104127_fac2a.JPG", "http://www.corumhaber.net/thumb.php?src=http://www.corumhaber.net/images/banner/nobetci_eczane1.png&w=300&h=65&q=90", "http://www.corumhaber.net/thumb.php?src=http://www.corumhaber.net/images/banner/corum-eimza.jpg&w=300&h=300&q=90", "http://www.corumhaber.net/thumb.php?src=http://www.corumhaber.net/images/banner/VEFAT.jpg&w=300&h=99&q=90"], "movies": [], "text": "Kade\u015f Meydan\u0131 yan\u0131nda d\u00fczenlenen t\u00f6rene Belediye Ba\u015fkan\u0131 Dr. Halil \u0130brahim A\u015fg\u0131n ile birlikte MHP \u0130l Ba\u015fkan\u0131 Agah Karap\u0131\u00e7ak, AK Parti Belediye Meclis Grup Ba\u015fkan\u0131 Mustafa Tuzcu, MHP Belediye Meclis Grup Ba\u015fkan\u0131 Selim G\u00fclo\u011flu, MHP Merkez \u0130l\u00e7e Ba\u015fkan\u0131 Re\u015fit B\u00fczkaya, Belediye Ba\u015fkan Yard\u0131mc\u0131lar\u0131 \u0130smail Ya\u011fbat ve Lemzi \u00c7\u00f6pl\u00fc, Kamu Sen \u0130l Temsilcisi Selim Ayd\u0131n, \u00c7orum \u00dclk\u00fc Ocaklar\u0131 Ba\u015fkan\u0131 Orhan Tosik, Belediye Meclis \u00dcyeleri ve \u00e7ok say\u0131da vatanda\u015f kat\u0131ld\u0131.\n\n\u201cTEKEL SOKAK YAKI\u015eMIYORDU\u201d\n\nT\u00f6rende konu\u015fan Belediye Ba\u015fkan\u0131 Halil \u0130brahim A\u015fg\u0131n, Tekel sokaklar\u0131n isminin \u00c7orum\u2019a yak\u0131\u015fmad\u0131\u011f\u0131n\u0131 belirterek, \u201cMeydanlar, \u015fehirlerin kalbidir. Malum oldu\u011fu \u00fczere burada bir Tekel binas\u0131 vard\u0131 ve etraf\u0131nda da Tekel Sokak, Tekel 1. Sokak ve Tekel 3. Sokak olmak \u00fczere 3 sokak vard\u0131. Binay\u0131 y\u0131kt\u0131k. \u015eehri bir insan gibi d\u00fc\u015f\u00fcn\u00fcrsek bu meydan \u00c7orum\u2019un kalbi mesafesine geliyor. \u015eehrimizin kalbi olan Kade\u015f Bar\u0131\u015f Meydan\u0131\u2019n\u0131n ad\u0131ndan da anla\u015f\u0131laca\u011f\u0131 \u00fczere bu \u015fehrin kalbinde bar\u0131\u015f var, sevgi, var, karde\u015flik var. Bu \u015fehrin kalbine Tekel ismi zaten yak\u0131\u015fm\u0131yordu. \u0130sim aray\u0131\u015flar\u0131m\u0131z i\u00e7erisinde oy birli\u011fiyle ve g\u00f6n\u00fclden \u201cF\u0131rat Y\u0131lmaz \u00c7ak\u0131ro\u011flu Sokak\u201d olmas\u0131n\u0131 kararla\u015ft\u0131rd\u0131k\u201d diye konu\u015ftu.\n\n\u201cFIRAT YILMAZ \u00c7AKIRO\u011eLU \u0130SM\u0130 B\u0130Z\u0130M \u0130\u00c7\u0130N \u00d6NEML\u0130\u201d\n\nF\u0131rat Y\u0131lmaz \u00c7ak\u0131ro\u011flu isminin bu \u00fclkenin birli\u011fi, b\u00fct\u00fcnl\u00fc\u011f\u00fc ve \u015fuurlu bir gen\u00e7lik i\u00e7in \u00f6nemli oldu\u011funu kaydeden A\u015fg\u0131n, \u201c\u015eehitler Tepesi asla bo\u015f de\u011fil. F\u0131rat karde\u015fimiz g\u00fczel karde\u015flerimizden biri. Rabbim \u015fehidimizin ruhunu \u015fad etsin. Mek\u00e2n\u0131n\u0131 cennet etsin ve milli \u015fuurla, dini \u015fuurla vatan sevgisi ile dopdolu gen\u00e7lere \u00f6rnek te\u015fkil etsin. T\u00fcm gen\u00e7lerimiz, bu \u00fclkenin t\u00fcm \u00e7ocuklar\u0131 milli \u015fuurla yeti\u015fsin. Bu g\u00fcnden itibaren Tekel sokaklar tarih olacak. Bundan sonra tarih okuyan, okurken de tarih yazan bu gencimizin ismini hep beraber buraya nak\u015fedece\u011fiz. Sadece buraya de\u011fil, b\u00fct\u00fcn g\u00f6n\u00fcllere nak\u015fedece\u011fiz\u201d \u015feklinde konu\u015ftu.\n\nBelediye Ba\u015fkan\u0131 Halil \u0130brahim A\u015fg\u0131n, F\u0131rat Y\u0131lmaz \u00c7ak\u0131ro\u011flu ve Kade\u015f Sokaklar\u0131n isimlerinin verilmesinde eme\u011fi ge\u00e7en herkese te\u015fekk\u00fcr etti.\n\nT\u00f6rende AK Parti Belediye Meclis Grup Ba\u015fkan\u0131 Mustafa Tuzcu, milli birlik ve beraberli\u011fe g\u00f6lge d\u00fc\u015f\u00fcrmek isteyenler taraf\u0131ndan \u015fehit edilen F\u0131rat Y\u0131lmaz \u00c7ak\u0131ro\u011flu\u2019nun isminin bir soka\u011fa verilmesinin kendilerini de mutlu etti\u011fini belirterek \u201cT\u00fcm grubum ad\u0131na eme\u011fi ge\u00e7en herkese te\u015fekk\u00fcrlerimi sunuyorum. \u015eehidimize bir kez daha Allah\u2019tan rahmet diliyorum\u201d dedi.\n\nMHP Belediye Meclis Grup Ba\u015fkan\u0131 Selim G\u00fclo\u011flu ise konu\u015fmas\u0131nda; \u201cBenim i\u00e7in her zaman bir ukteydi. Bunu ba\u015fard\u0131\u011f\u0131m\u0131z i\u00e7in bug\u00fcn\u00fcn ayr\u0131 bir \u00f6nemi var. Bu s\u00fcre\u00e7te ba\u015fta Belediye Ba\u015fkan\u0131m\u0131z olmak \u00fczere destek veren t\u00fcm meclis \u00fcyelerimize te\u015fekk\u00fcr ediyorum\u201d diye konu\u015ftu.\n\nT\u00f6rende konu\u015fmalar\u0131n ard\u0131ndan yeni tabelalar yerine as\u0131larak \u00f6n\u00fcnde hat\u0131ra foto\u011fraf\u0131 \u00e7ekinildi.\n\n(Volkan SINAYU\u00c7)", "keywords": [], "meta_keywords": [""], "tags": [], "authors": ["\u00c7orum Haber"], "publish_date": null, "summary": "", "article_html": "", "meta_description": "Belediye Meclisi'nin ay ba\u015f\u0131nda ald\u0131\u011f\u0131 kararla Tekel Sokaklar\u0131n ismi de\u011fi\u015ftirilmi\u015f, bu sokaklara Ege \u00dcniversitesi'nde b\u00f6l\u00fcc\u00fc \u00f6rg\u00fct mensuplar\u0131n\u0131n \u015fehit etti\u011fi \u00dclk\u00fcc\u00fc F\u0131rat Y\u0131lmaz \u00c7ak\u0131ro\u011flu ve Kade\u015f Sokaklar isimleri verilmi\u015fti. \u00d6nceki g\u00fcn Kent Meydan\u0131 \u00f6n\u00fcnde d\u00fczenlenen t\u00f6renle sokak tabelalar\u0131n\u0131n yenileri yerlerine monte edildi.", "meta_lang": "tr", "meta_favicon": "http://www.corumhaber.net/images/banner/favicon.ico", "meta_data": {"description": "Belediye Meclisi'nin ay ba\u015f\u0131nda ald\u0131\u011f\u0131 kararla Tekel Sokaklar\u0131n ismi de\u011fi\u015ftirilmi\u015f, bu sokaklara Ege \u00dcniversitesi'nde b\u00f6l\u00fcc\u00fc \u00f6rg\u00fct mensuplar\u0131n\u0131n \u015fehit etti\u011fi \u00dclk\u00fcc\u00fc F\u0131rat Y\u0131lmaz \u00c7ak\u0131ro\u011flu ve Kade\u015f Sokaklar isimleri verilmi\u015fti. \u00d6nceki g\u00fcn Kent Meydan\u0131 \u00f6n\u00fcnde d\u00fczenlenen t\u00f6renle sokak tabelalar\u0131n\u0131n yenileri yerlerine monte edildi.", "author": "\u00c7orum Haber", "developer": "\u00c7orum Haber", "designer": "\u00c7orum Haber", "viewport": "width=970, initial-scale=1, shrink-to-fit=no", "theme-color": "#dc3545", "og": {"site_name": "\u00c7orum Haber", "title": "\u00c7orum\u2019da Tekel sokaklar tarih oldu", "description": "Belediye Meclisi'nin ay ba\u015f\u0131nda ald\u0131\u011f\u0131 kararla Tekel Sokaklar\u0131n ismi de\u011fi\u015ftirilmi\u015f, bu sokaklara Ege \u00dcniversitesi'nde b\u00f6l\u00fcc\u00fc \u00f6rg\u00fct mensuplar\u0131n\u0131n \u015fehit etti\u011fi \u00dclk\u00fcc\u00fc F\u0131rat Y\u0131lmaz \u00c7ak\u0131ro\u011flu ve Kade\u015f Sokaklar isimleri verilmi\u015fti. \u00d6nceki g\u00fcn Kent Meydan\u0131 \u00f6n\u00fcnde d\u00fczenlenen t\u00f6renle sokak tabelalar\u0131n\u0131n yenileri yerlerine monte edildi.", "image": {"identifier": "http://www.corumhaber.net/images/haberler/2020/02/corumda_tekel_sokaklar_tarih_oldu_h104127_fac2a.JPG", "type": "image/jpeg", "width": 652, "height": 400}, "type": "article", "url": "http://www.corumhaber.net/guncel/corumda-tekel-sokaklar-tarih-oldu-h104127.html"}, "twitter": {"card": "summary_large_image", "url": "http://www.corumhaber.net/guncel/corumda-tekel-sokaklar-tarih-oldu-h104127.html", "domain": "http://www.corumhaber.net/", "site": "corumhaber19", "title": "\u00c7orum\u2019da Tekel sokaklar tarih oldu", "description": "Belediye Meclisi\u2019nin ay ba\u015f\u0131nda ald\u0131\u011f\u0131 kararla Tekel Sokaklar\u0131n ismi de\u011fi\u015ftirilmi\u015f, bu sokaklara Ege \u00dcniversitesi\u2019nde b\u00f6l\u00fcc\u00fc \u00f6rg\u00fct mensuplar\u0131n\u0131n \u015fehit etti\u011fi \u00dclk\u00fcc\u00fc F\u0131rat Y\u0131lmaz \u00c7ak\u0131ro\u011flu ve Kade\u015f Sokaklar isimleri verilmi\u015fti. \u00d6nceki g\u00fcn Kent Meydan\u0131 \u00f6n\u00fcnde d\u00fczenlenen t\u00f6renle sokak tabelalar\u0131n\u0131n yenileri yerlerine monte edildi.", "image": {"src": "http://www.corumhaber.net/images/haberler/2020/02/corumda_tekel_sokaklar_tarih_oldu_h104127_fac2a.JPG"}}, "dc.language": "tr", "dc.source": "http://www.corumhaber.net/", "dc.title": "\u00c7orum\u2019da Tekel sokaklar tarih oldu", "dc.description": "Belediye Meclisi'nin ay ba\u015f\u0131nda ald\u0131\u011f\u0131 kararla Tekel Sokaklar\u0131n ismi de\u011fi\u015ftirilmi\u015f, bu sokaklara Ege \u00dcniversitesi'nde b\u00f6l\u00fcc\u00fc \u00f6rg\u00fct mensuplar\u0131n\u0131n \u015fehit etti\u011fi \u00dclk\u00fcc\u00fc F\u0131rat Y\u0131lmaz \u00c7ak\u0131ro\u011flu ve Kade\u015f Sokaklar isimleri verilmi\u015fti. \u00d6nceki g\u00fcn Kent Meydan\u0131 \u00f6n\u00fcnde d\u00fczenlenen t\u00f6renle sokak tabelalar\u0131n\u0131n yenileri yerlerine monte edildi."}, "canonical_link": "http://www.corumhaber.net/guncel/corumda-tekel-sokaklar-tarih-oldu-h104127.html"}