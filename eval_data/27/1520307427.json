{"source_url": "http://www.vicenzatoday.it", "url": "http://www.vicenzatoday.it/cronaca/incidente-stradale/dueville-via-de-gasperi-oggi-febbraio-2020.html", "title": "Schianto tra auto: fine corsa nel plateatico della trattoria, conducenti illesi", "top_image": "http://www.vicenzatoday.it/~media/horizontal-hi/61355162819488/inked20200213_155942_li-2.jpg", "meta_img": "http://www.vicenzatoday.it/~media/horizontal-hi/61355162819488/inked20200213_155942_li-2.jpg", "images": ["http://www.vicenzatoday.it/~media/horizontal-hi/61355162819488/inked20200213_155942_li-2.jpg", "http://1.citynews.stgy.ovh/~shared/images/v2015/brands/today-logo.svg", "http://3.citynews.stgy.ovh/~shared/images/v2015/icons/badge-google.png", "http://www.vicenzatoday.it/~shared/do/~/count/?89q1KvyA1mLLUL7_ikONfM5BbpDzgthrmAXJaYGezdsr1q5DiKel3R2LEcSknLC07hq1Hr-wxCEgW-zbVVozFPh-n_UUtCMDIXNpZ4OWHfCUDM49cJ0qgB5R-EYVE36WsZCJ1wWT-a5_NmY5ySHXwm6NLz5HKFk", "http://1.citynews-citynews.stgy.ovh/images/cn-horizontal-simple-full-10years.png", "http://3.citynews.stgy.ovh/~shared/images/v2015/avatars/citynews-vicenzatoday.png", "http://3.citynews-vicenzatoday.stgy.ovh/~media/horizontal-mid/26664286016217/20200213_162536-2.jpg", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://1.citynews.stgy.ovh/~shared/images/v4/elementi/mappa-nord.gif", "http://1.citynews.stgy.ovh/~shared/images/v2015/icons/badge-apple.svg"], "movies": [], "text": "Pausa pranzo turbolenta per gli avventori della Trattoria \"De Carli\" di Dueville.\n\nIntorno alle 14.55 di gioved\u00ec, per cause in corso di accertamento, il conducente di una Volvo, F.G. 60enne residente a Dueville, mentre stava percorrendo via De Gasperi e, dovendo svoltare in via Astichelli, \u00e8 entrato in collisione con una Ford Focus condotta da B.V., donna 31enne, sempre residente a Dueville, che proveniva dalla stessa direzione di marcia.\n\nDopo l'impatto, la Ford Focus ha concluso la sua corsa contro il plateatico della Trattoria \"Da Carli\" provocando danni al gazebo esterno e ai tavolini ivi presenti, nonch\u00e9 alla muratura dell'edificio. Fortunatamente, anche se la trattoria era aperta, nessun avventore si trovava all'esterno del locale e nessun conducente \u00e8 rimasto ferito.\n\nIntervenuta per i rilievi di rito una pattuglia di Polizia locale Nordest Vicentino del distaccamento di Monticello Conte Otto.", "keywords": [], "meta_keywords": ["incidenti", "schianti"], "tags": ["incidenti", "schianti"], "authors": [], "publish_date": null, "summary": "", "article_html": "", "meta_description": "E' successo gioved\u00ec pomeriggio, poco prima delle 15, a Dueville. Coinvolte due auto condotte da un 60enne ed una 31enne del posto. Ingenti i danni all'esterno del locale", "meta_lang": "it", "meta_favicon": "http://3.citynews-vicenzatoday.stgy.ovh/images/v2015/brand/favicon.png", "meta_data": {"title": "Schianto tra auto: fine corsa nel plateatico della trattoria, conducenti illesi", "description": "E' successo gioved\u00ec pomeriggio, poco prima delle 15, a Dueville. Coinvolte due auto condotte da un 60enne ed una 31enne del posto. Ingenti i danni all'esterno del locale", "keywords": "incidenti, schianti", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1204185270, affiliate-data=ct=smart-banner&pt=408258, app-argument=http://www.vicenzatoday.it/cronaca/incidente-stradale/dueville-via-de-gasperi-oggi-febbraio-2020.html", "theme-color": "#F2463D", "msapplication-navbutton-color": "#F2463D", "msapplication-TileColor": "#F2463D", "og": {"title": "Schianto tra auto: fine corsa nel plateatico della trattoria, conducenti illesi", "description": "E' successo gioved\u00ec pomeriggio, poco prima delle 15, a Dueville. Coinvolte due auto condotte da un 60enne ed una 31enne del posto. Ingenti i danni all'esterno del locale", "image": {"identifier": "http://www.vicenzatoday.it/~media/horizontal-hi/61355162819488/inked20200213_155942_li-2.jpg", "width": 1000, "height": 563}, "url": "http://www.vicenzatoday.it/cronaca/incidente-stradale/dueville-via-de-gasperi-oggi-febbraio-2020.html", "site_name": "VicenzaToday", "type": "article"}, "fb": {"app_id": 199207250116509, "pages": 212021655498004}}, "canonical_link": "http://www.vicenzatoday.it/cronaca/incidente-stradale/dueville-via-de-gasperi-oggi-febbraio-2020.html"}