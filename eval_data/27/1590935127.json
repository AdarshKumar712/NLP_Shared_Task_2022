{"source_url": "https://web.archive.org", "url": "https://web.archive.org/web/20210508005142id_/https://www.haberturk.com/zorlu-enerji-den-koruyucu-malzeme-ve-solunum-cihazi-destegi-2661355-ekonomi", "title": "Zorlu Enerji'den koruyucu malzeme ve solunum cihaz\u0131 deste\u011fi", "top_image": "https://im.haberturk.com/2020/04/28/ver1588063899/2661355_1200x627.jpg", "meta_img": "https://im.haberturk.com/2020/04/28/ver1588063899/2661355_1200x627.jpg", "images": ["https://im.haberturk.com/assets/images/common/icon/icon-whatsapp-white.svg", "https://im.haberturk.com/assets/images/auth-popup/close-black.svg", "https://im.haberturk.com/assets/images/logo/haberturk-logo-v1.svg", "https://im.haberturk.com/assets/images/v3/transparent.gif", "https://im.haberturk.com/2021/05/07/ver1620374453/3064025_100x100.jpg", "https://im.haberturk.com/assets/images/auth-popup/twitter.svg", "https://im.haberturk.com/assets/images/auth-popup/close-white.svg", "https://im.haberturk.com/assets/images/icon/icon-menu-white.svg", "https://im.haberturk.com/2020/04/28/ver1588063899/2661355_1200x627.jpg", "https://im.haberturk.com/assets/images/icon/icon-avatar-white.svg", "https://im.haberturk.com/assets/images/auth-popup/google-white.svg", "https://im.haberturk.com/2020/04/28/ver1588063899/2661355_810x458.jpg", "https://im.haberturk.com/assets/images/mobile/app/huawei-app-logo-dark.svg", "https://im.haberturk.com/assets/images/mobile/app/apple-appstore-logo.svg", "https://im.haberturk.com/assets/images/header/htvideo-logo-symbol-white-alt.svg", "https://im.haberturk.com/assets/images/auth-popup/facebook.svg", "https://im.haberturk.com/2021/05/03/ver1620200034/3060061_300x169.jpg", "https://im.haberturk.com/assets/images/v4/detailpage/social/detail-page-social-subscribe-light-1-desktop.svg", "https://im.haberturk.com/assets/images/v4/canli-yayin-logo.svg", "https://im.haberturk.com/assets/images/icon/icon-search-white.svg", "https://im.haberturk.com/assets/images/brand/ciner-logo.svg", "https://im.haberturk.com/assets/images/v4/brand/htkulup.svg", "https://im.haberturk.com/assets/images/mobile/app/google-play-logo.svg", "https://im.haberturk.com/assets/images/v4/detailpage/social/detail-page-whatsapp-banner-light-desktop.png"], "movies": [], "text": "AA\n\n\u015eirketten yap\u0131lan a\u00e7\u0131klamaya g\u00f6re, Zorlu Enerji, elektrik perakende sat\u0131\u015f ve do\u011fal gaz da\u011f\u0131t\u0131m\u0131 olmak \u00fczere 2,5 milyondan fazla aboneye hizmet veriyor.\n\n\u015eirket, t\u00fcm d\u00fcnyay\u0131 etkisi alt\u0131na alan koronavir\u00fcs salg\u0131n\u0131 sonras\u0131, gerekli t\u00fcm \u00f6nlemleri alarak T\u00fcrkiye'nin enerji ihtiyac\u0131n\u0131n kar\u015f\u0131lanmas\u0131na katk\u0131 sunmak amac\u0131yla da \u00e7al\u0131\u015fmalar\u0131n\u0131 s\u00fcrd\u00fcr\u00fcyor.\n\nBu kapsamda, ba\u015fta hastaneler olmak \u00fczere t\u00fcm m\u00fc\u015fterilerine kesintisiz hizmet vermek i\u00e7in yenilenebilir enerji santrallerinde \u00fcretimine durmadan devam eden Zorlu Enerji, salg\u0131nla m\u00fccadeleye destek olmak amac\u0131yla bulundu\u011fu illerdeki hastane ve sa\u011fl\u0131k \u00e7al\u0131\u015fanlar\u0131na, 110 bin maske, 15 binden fazla koruyucu giysi ve 160 solunum cihaz\u0131 ba\u011f\u0131\u015flad\u0131.\n\nA\u00e7\u0131klamada g\u00f6r\u00fc\u015flerine yer verilen Zorlu Enerji \u00dcst Y\u00f6neticisi Sinan Ak, enerji sekt\u00f6r\u00fc olarak pandemiyle m\u00fccadelede sa\u011fl\u0131k \u00e7al\u0131\u015fanlar\u0131n\u0131n ard\u0131ndan en \u00f6n saflarda yer ald\u0131klar\u0131na i\u015faret ederek, \"Onlar toplumun sa\u011fl\u0131\u011f\u0131, biz enerjisi i\u00e7in gece g\u00fcnd\u00fcz demeden \u00e7al\u0131\u015f\u0131yoruz. Kesintisiz enerji sa\u011flamak i\u00e7in her ko\u015fulda \u00e7al\u0131\u015fan bir \u015firket olarak topluma kar\u015f\u0131 sorumluluklar\u0131m\u0131z\u0131n fark\u0131nday\u0131z. Bu do\u011frultuda faaliyette bulundu\u011fumuz illerdeki hastanelere solunum cihaz\u0131 ve koruyucu ekipman g\u00f6ndererek bulundu\u011fumuz b\u00f6lgelerde salg\u0131nla m\u00fccadeleye destek veriyoruz.\" de\u011ferlendirmesinde bulundu.\n\n\u015eirket, Eski\u015fehir, Gaziantep, Tekirda\u011f, Afyonkarahisar, K\u00fctahya, Edirne, U\u015fak, K\u0131rklareli, Bilecik, Kilis ve Osmaniye'de solunum cihaz\u0131 ve koruyucu ekipman deste\u011fi sa\u011fl\u0131yor.", "keywords": [], "meta_keywords": [""], "tags": [], "authors": ["Isvalid", "Yazarlar", "Data", "Name", "Mail", "Title", "Di\u0307\u011fer Yazarlar"], "publish_date": "Tue Apr 28 11:51:39 2020", "summary": "", "article_html": "", "meta_description": "Zorlu Enerji, yeni tip koronavir\u00fcs (Kovid-19) salg\u0131n\u0131yla m\u00fccadeleye destek olmak amac\u0131yla, faaliyette bulundu\u011fu illerdeki hastanelere t\u0131bbi maske, koruyucu giysi ve solunum cihaz\u0131 g\u00f6nderiyor.", "meta_lang": "tr", "meta_favicon": "/favicon.ico", "meta_data": {"description": "Zorlu Enerji, yeni tip koronavir\u00fcs (Kovid-19) salg\u0131n\u0131yla m\u00fccadeleye destek olmak amac\u0131yla, faaliyette bulundu\u011fu illerdeki hastanelere t\u0131bbi maske, koruyucu giysi ve solunum cihaz\u0131 g\u00f6nderiyor.", "news_keywords": "zorlu enerji, haberler, koruyucu malzeme ve solunum cihaz\u0131 deste\u011fi,", "fb": {"app_id": 165954270092871, "admins": 537270901, "page_id": 161827680527303, "pages": 161827680527303}, "og": {"site_name": "hthayat.haberturk.com", "title": "Zorlu Enerji'den hastanelere destek", "description": "Haberin detaylar\u0131 i\u00e7in t\u0131klay\u0131n\u0131z", "image": "https://im.haberturk.com/2020/04/28/ver1588063899/2661355_1200x627.jpg", "url": "https://www.haberturk.com/zorlu-enerji-den-koruyucu-malzeme-ve-solunum-cihazi-destegi-2661355-ekonomi", "type": "article", "article": {"tag": "Zorlu Enerji'den koruyucu malzeme ve solunum cihaz\u0131 deste\u011fi", "published_time": "2020-04-28T11:51:39+03:00", "section": "is-yasam", "author": "Habert\u00fcrk"}, "locale": "tr_TR"}, "eng": {"Id": 4060556, "categoryName": "is-yasam"}, "twitter": {"card": "summary_large_image", "site": "@haberturk", "creator": "@haberturk", "url": "https://www.haberturk.com/zorlu-enerji-den-koruyucu-malzeme-ve-solunum-cihazi-destegi-2661355-ekonomi", "title": "Zorlu Enerji'den koruyucu malzeme ve solunum cihaz\u0131 deste\u011fi", "description": "Haberin detaylar\u0131 i\u00e7in t\u0131klay\u0131n\u0131z", "image": {"src": "https://im.haberturk.com/2020/04/28/ver1588063899/2661355_600x314.jpg"}, "domain": "haberturk.com"}, "thumbnail_height": 100, "thumbnail_width": 100, "medium": "news", "google-site-verification": "akWhafZMP9ir7pT_Tm4W2Q7lnQd5NfkN8SUlEEugDdQ"}, "canonical_link": "https://www.haberturk.com/zorlu-enerji-den-koruyucu-malzeme-ve-solunum-cihazi-destegi-2661355-ekonomi"}