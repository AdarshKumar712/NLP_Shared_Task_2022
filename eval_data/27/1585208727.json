{"source_url": "https://web.archive.org", "url": "https://web.archive.org/web/20200430140403id_/https://www.milligazete.com.tr/haber/4224862/abdullah-sevim-23-nisan-1920-ruhunu-anlamak-ve-yasatmak-gerekir", "title": "Abdullah Sevim: 23 Nisan 1920 ruhunu anlamak ve ya\u015fatmak gerekir", "top_image": "https://static.daktilo.com/sites/71/uploads/2017/10/28/abdullah-sevim.jpg", "meta_img": "https://static.daktilo.com/sites/71/uploads/2017/10/28/abdullah-sevim.jpg", "images": ["https://file.daktilo.com/themes/enerjik/assets/img/mask-16-9.png", "https://static.daktilo.com/sites/71/uploads/2017/10/28/large/abdullah-sevim.jpg", "https://file.daktilo.com/themes/enerjik/assets/img/bos.png", "https://certify.alexametrics.com/atrk.gif?account=UBE/q1hNdI20fn", "https://static.daktilo.com/sites/71/uploads/2017/07/03/large/milli-logo-desktop-(5).png", "https://static.daktilo.com/sites/71/uploads/2017/07/03/large/milli-logo-mobil-(3).png", "https://static.daktilo.com/sites/71/uploads/2017/10/28/abdullah-sevim.jpg"], "movies": [], "text": "TBMM\u2019nin kurulu\u015funun y\u00fcz\u00fcnc\u00fc y\u0131l\u0131 m\u00fcnasebetiyle bir bas\u0131n a\u00e7\u0131klamas\u0131 yay\u0131nlayan Saadet Partisi \u0130stanbul \u0130l Ba\u015fkan\u0131 Dr. Abdullah Sevim, \u201cFarkl\u0131l\u0131klar vard\u0131 ancak hedef birli\u011fi de vard\u0131. Vatan ortak paydas\u0131nda bulu\u015fmu\u015f milletvekilleri vard\u0131\u201d dedi.\n\nUlusal Egemenlik ve \u00c7ocuk Bayram\u0131 olarak kutlad\u0131\u011f\u0131m\u0131z 23 Nisan\u2019da bu y\u0131l T\u00fcrkiye B\u00fcy\u00fck Millet Meclisi\u2019nin (TBMM) kurulu\u015funun y\u00fcz\u00fcnc\u00fc y\u0131l\u0131n\u0131 idrak edece\u011fiz. Bir as\u0131r \u00f6nce 23 Nisan\u2019da atalar\u0131m\u0131z\u0131n Kuvai Milliye Ruhuyla kurdu\u011fu T\u00fcrkiye Cumhuriyeti\u2019nin ilk meclisi olan Heyet-i Temsiliye, \u00fclkenin d\u00f6rt yan\u0131ndan gelen mebuslar\u0131n dualar\u0131yla a\u00e7\u0131lm\u0131\u015ft\u0131. Saadet Partisi \u0130stanbul \u0130l Ba\u015fkanl\u0131\u011f\u0131 da 23 Nisan Ulusal Egemenlik ve \u00c7ocuk Bayram\u0131 m\u00fcnasebetiyle bir bas\u0131n a\u00e7\u0131klamas\u0131 yay\u0131nlad\u0131. Saadet Partisi \u0130stanbul \u0130l Ba\u015fkan\u0131 Dr. Abdullah Sevim ad\u0131na yay\u0131nlanan bas\u0131n a\u00e7\u0131klamas\u0131nda birlik beraberlik \u00e7a\u011fr\u0131s\u0131 yap\u0131ld\u0131.\n\n\u201cHEYET-\u0130 TEMS\u0130L\u0130YE\u2019Y\u0130 CUMA NAMAZINDAN SONRA DUALARLA A\u00c7TIK\u201d\n\nSevim, \u201cTBMM\u2019nin kurulu\u015funun 100. y\u0131l\u0131n\u0131 kutlamaya haz\u0131rlan\u0131yoruz. Heyet-i Temsiliye\u2019nin bir Cuma g\u00fcn\u00fc, Hac\u0131 Bayram-\u0131 Veli Camii\u2019nde k\u0131l\u0131nan cuma namaz\u0131n\u0131n ard\u0131ndan dualarla a\u00e7t\u0131\u011f\u0131 Meclisimizin kurulu\u015funu kutlamaya haz\u0131rlan\u0131yoruz. Bug\u00fcn i\u00e7inde bulundu\u011fumuz \u015fartlar, o g\u00fcnden ders almam\u0131z\u0131 gerektiriyor. O g\u00fcn, milletimizin, istiklali i\u00e7in her kesimiyle, her b\u00f6lgesiyle, her d\u00fc\u015f\u00fcncesiyle bir arada oldu\u011fu, bir oldu\u011fu ve omuz omuza durdu\u011fu bir yap\u0131yla kuruldu 1. Meclis\u201d ifadelerine kullan\u0131ld\u0131.\n\n\u201cVATAN ORTAK PAYDASINDA BULU\u015eMU\u015e M\u0130LLETVEK\u0130LLER\u0130 VARDI\u201d\n\nAbdullah Sevim\u2019in yapt\u0131\u011f\u0131 a\u00e7\u0131klamada farkl\u0131klar\u0131n b\u00fct\u00fcnle\u015ftirici g\u00fcc\u00fc i\u015faret edilerek, \u201cFarkl\u0131 d\u00fc\u015f\u00fcnceler vard\u0131. Farkl\u0131 b\u00f6lgeler vard\u0131. Farkl\u0131l\u0131klar vard\u0131 ancak hedef birli\u011fi de vard\u0131. Vatan ortak paydas\u0131nda bulu\u015fmu\u015f milletvekilleri vard\u0131. Bug\u00fcn de ciddi s\u0131k\u0131nt\u0131larla m\u00fccadele ediyoruz. Ancak \u00fclkemiz derin bir kutupla\u015fma i\u00e7erisinde. En ortakla\u015fmam\u0131z gereken meselelerde bile, bir yolunu bulup kavga edebiliyoruz.Millet\u00e7e bir vir\u00fcs tehdidi alt\u0131nda oldu\u011fumuz bug\u00fcnlerde, insanlar\u0131m\u0131z\u0131n ekonomik olarak zorlu zamanlar ge\u00e7irdi\u011fi bug\u00fcnlerde dahi, sen-ben ayr\u0131\u015fmas\u0131na, \u00e7at\u0131\u015fmas\u0131na, kavgas\u0131na tutu\u015fabiliyoruz\u201d a\u00e7\u0131klamalar\u0131na yer verildi.\n\n\u201cHEP\u0130M\u0130Z BU VATANIN EVLADIYIZ\u201d\n\nAbdullah Sevim, \u201c\u0130\u015fte, 23 Nisan 1920 ruhu bize baz\u0131 \u015feyleri anlat\u0131yor. Ayr\u0131 d\u00fc\u015f\u00fcnebiliriz. Farkl\u0131 b\u00f6lgenin insanlar\u0131 olabiliriz. Ama hepimiz bu vatan\u0131n evlad\u0131y\u0131z. Baz\u0131 fikir ayr\u0131l\u0131klar\u0131m\u0131z olsa da, ister siyasi ister ba\u015fka saiklerle olursa olsun, vatan ve millet \u00f6nceli\u011fimizden vazge\u00e7emeyiz. \u0130\u015fte TBMM, \u0130stiklal Harbi\u2019ni ger\u00e7ekle\u015ftirdi\u011fi kadar, bunun i\u00e7in de de\u011ferlidir. Bu y\u00f6n\u00fcyle de anmak, anlamak ve ya\u015fatmak gerekir\u201d a\u00e7\u0131klamalar\u0131yala TBMM\u2019nin bir as\u0131rl\u0131k tarihindeki kurulu\u015f ruhuna dikkat \u00e7ekti.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "T\u00fcrkiye B\u00fcy\u00fck Millet Meclsinin (TBMM) y\u00fcz\u00fcnc\u00fc y\u0131l d\u00f6n\u00fcm\u00fc vesilesiyle 23 Nisan Ulusal Egemenlik ve \u00c7ocuk Bayram\u0131 daha b\u00fcy\u00fck bir co\u015fkuyla kutlan\u0131yor.", "meta_lang": "tr", "meta_favicon": "https://static.daktilo.com/sites/71/uploads/2017/08/09/ms-icon-70x70.png", "meta_data": {"viewport": "width=device-width,initial-scale=1,maximum-scale=1", "description": "T\u00fcrkiye B\u00fcy\u00fck Millet Meclsinin (TBMM) y\u00fcz\u00fcnc\u00fc y\u0131l d\u00f6n\u00fcm\u00fc vesilesiyle 23 Nisan Ulusal Egemenlik ve \u00c7ocuk Bayram\u0131 daha b\u00fcy\u00fck bir co\u015fkuyla kutlan\u0131yor.", "apple-mobile-web-app-status-bar-style": "rgb(188, 0, 0)", "msapplication-navbutton-color": "rgb(188, 0, 0)", "theme-color": "rgb(188, 0, 0)", "google-site-verification": "6LfQrwkUAAAAAL3h7GTYo6C7E1XfCqstfgSr-loF", "yandex-verification": "5ccee99b512e1181", "msvalidate.01": "67AA483CB54C83F65650079934433B1F", "fb": {"pages": 38824775767, "app_id": 133879733882453}, "og": {"site_name": "Milli Gazete", "title": "Abdullah Sevim: 23 Nisan 1920 ruhunu anlamak ve ya\u015fatmak gerekir", "description": "T\u00fcrkiye B\u00fcy\u00fck Millet Meclsinin (TBMM) y\u00fcz\u00fcnc\u00fc y\u0131l d\u00f6n\u00fcm\u00fc vesilesiyle 23 Nisan Ulusal Egemenlik ve \u00c7ocuk Bayram\u0131 daha b\u00fcy\u00fck bir co\u015fkuyla kutlan\u0131yor.", "type": "article", "url": "https://www.milligazete.com.tr/haber/4224862/abdullah-sevim-23-nisan-1920-ruhunu-anlamak-ve-yasatmak-gerekir", "image": {"identifier": "https://static.daktilo.com/sites/71/uploads/2017/10/28/abdullah-sevim.jpg", "width": 1280, "height": 847, "alt": "Abdullah Sevim: 23 Nisan 1920 ruhunu anlamak ve ya\u015fatmak gerekir"}}, "twitter": {"card": "summary_large_image", "site": "@milligazetecom", "title": "Abdullah Sevim: 23 Nisan 1920 ruhunu anlamak ve ya\u015fatmak gerekir", "description": "T\u00fcrkiye B\u00fcy\u00fck Millet Meclsinin (TBMM) y\u00fcz\u00fcnc\u00fc y\u0131l d\u00f6n\u00fcm\u00fc vesilesiyle 23 Nisan Ulusal Egemenlik ve \u00c7ocuk Bayram\u0131 daha b\u00fcy\u00fck bir co\u015fkuyla kutlan\u0131yor.", "image": "https://static.daktilo.com/sites/71/uploads/2017/10/28/abdullah-sevim.jpg"}}, "canonical_link": "https://www.milligazete.com.tr/haber/4224862/abdullah-sevim-23-nisan-1920-ruhunu-anlamak-ve-yasatmak-gerekir"}