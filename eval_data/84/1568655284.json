{"source_url": "https://web.archive.org", "url": "https://web.archive.org/web/20200407042931id_/https://fakty.interia.pl/raporty/raport-koronawirus-chiny/polska/news-zakaz-wejscia-w-tatry-korzystny-dla-przyrody,nId,4421484", "title": "Zakaz wej\u015bcia w Tatry korzystny dla przyrody", "top_image": "https://i.iplsc.com/-/0009ZVTZY3KL9HQ8-C411.jpg", "meta_img": "https://i.iplsc.com/-/0009ZVTZY3KL9HQ8-C411.jpg", "images": ["https://web.archive.org/i/interia_logo_b.svg", "https://web.archive.org/i/service_logo_s.svg", "https://i.iplsc.com/pap/0009A6098CYXTC6T-C301.jpg", "https://web.archive.org/i/interia-logo-2-0.svg", "https://i.iplsc.com/-/0009ZVTZY3KL9HQ8-C411.jpg", "https://i.iplsc.com/tatrzanski-park-narodowy-zakaz-wejscia-w-tatry-korzystny-dla/0009ZVTZY3KL9HQ8-C122-F4.jpg", "https://e.hub.com.pl/images/adx_fixed/close.svg", "https://web.archive.org/p.gif"], "movies": [], "text": "Wprowadzenie ca\u0142kowitego zakazu wej\u015bcia do park\u00f3w narodowych w zwi\u0105zku z epidemi\u0105, jest korzystne dla przyrody - uwa\u017caj\u0105 w\u0142adze Tatrza\u0144skiego Parku Narodowego. W Tatrach odbywaj\u0105 si\u0119 tokowiska g\u0142uszc\u00f3w i cietrzewi, a kozice przygotowuj\u0105 si\u0119 do wykot\u00f3w.\n\nZdj\u0119cie Tatrza\u0144ski Park Narodowy: Zakaz wej\u015bcia w Tatry korzystny dla przyrody /Piotr Korczak /Reporter\n\n\"Brak turyst\u00f3w w Tatrach to du\u017ce korzy\u015bci dla przyrody, zw\u0142aszcza zwierz\u0105t. Nasi przyrodnicy zauwa\u017cyli, \u017ce dotychczas zape\u0142nione szlaki turystyczne, bardzo cz\u0119sto przecinaj\u0105 tropy zwierz\u0105t. Ten spok\u00f3j w Tatrach jest na pewno korzystny dla g\u0142uszc\u00f3w i cietrzewi, kt\u00f3re teraz odbywaj\u0105 swoje tokowiska. Cz\u0119sto odbywaj\u0105 si\u0119 one w pobli\u017cach wyznaczonych szlak\u00f3w turystycznych. R\u00f3wnie\u017c dla drapie\u017cnik\u00f3w jest to sytuacja korzystna, poniewa\u017c maj\u0105 wi\u0119ksz\u0105 przestrze\u0144 do polowa\u0144. Na pewno przyroda odetchnie\" - powiedzia\u0142 PAP dyrektor Tatrza\u0144skiego Parku Narodowego Szymon Ziobrowski.\n\nReklama\n\nKozice, kt\u00f3re ko\u0144cem kwietnia rozpoczn\u0105 wykoty, czyli tzw. k\u0142adzenie m\u0142odych, mog\u0105 teraz spokojnie \u017cerowa\u0107.\n\nW Tatrach panuje s\u0142oneczna pogoda i taka jest te\u017c zapowiadana na najbli\u017cszy tydzie\u0144. S\u0142u\u017cby parku nie odnotowa\u0142y \u017cadnych incydent\u00f3w. Stra\u017c Tatrza\u0144skiego Parku Narodowego oraz s\u0142u\u017cby terenowe wspomagane przez stra\u017c miejsk\u0105, pilnuj\u0105 wej\u015b\u0107 na szlaki. Za z\u0142amanie zakazu wej\u015bcia do Tatrza\u0144skiego Parku Narodowego grozi mandat do 1000 z\u0142.\n\nZgodnie z zaleceniem ministra \u015brodowiska, w zwi\u0105zku ze stanem epidemii, od pi\u0105tku do odwo\u0142ania obszar Tatrza\u0144skiego Parku Narodowego, jak i innych park\u00f3w narodowych w Polsce, jest zamkni\u0119ty. W\u0142adze TPN taki zakaz wprowadzi\u0142y ju\u017c 13 marca, ale dotychczas nie dotyczy\u0142 mieszka\u0144c\u00f3w powiatu tatrza\u0144skiego.\n\nKoronawirus w Polsce 156 6 349 7 562 25 101 2 488 13 62 327 15 103 1 340 3 1065 23 245 1 109 1 83 1 125 117 2 181 7\n\n\n\n", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "pl", "meta_favicon": "/i/fakty-ico-144x144.png", "meta_data": {"viewport": "initial-scale=1,maximum-scale=1,width=device-width,user-scalable=no", "theme-color": "#2889c6", "referrer": "unsafe-url", "robots": "index, follow, all, noarchive", "Author": "INTERIA.PL", "GOOGLEBOT": "NOODP", "Keywords": "Wprowadzenie, ca\u0142kowitego, zakazu, wej\u015bcia, park\u00f3w, narodowych, zwi\u0105zku, epidemi\u0105, jest, korzystne, przyrody, uwa\u017caj\u0105, w\u0142adze, Tatrza\u0144skiego, Parku, Narodowego, Tatrach, odbywaj\u0105, tokowiska, g\u0142uszc\u00f3w, cietrzewi, kozice, przygotowuj\u0105", "Description": "Zakaz wej\u015bcia w Tatry korzystny dla przyrody - fakty.interia.pl - Wprowadzenie ca\u0142kowitego zakazu wej\u015bcia do park\u00f3w narodowych w zwi\u0105zku z epidemi\u0105, jest korzystne dla przyrody - uwa\u017caj\u0105 w\u0142adze Tatrza\u0144skiego Parku Narodowego. W Tatrach odbywaj\u0105 si\u0119", "twitter": {"description": "Wprowadzenie ca\u0142kowitego zakazu wej\u015bcia do park\u00f3w narodowych w zwi\u0105zku z epidemi\u0105, jest korzystne dla przyrody - uwa\u017caj\u0105 w\u0142adze Tatrza\u0144skiego Parku Narodowego. W Tatrach odbywaj\u0105 si\u0119 tokowiska g\u0142uszc\u00f3w i cietrzewi, a kozice przygotowuj\u0105 si\u0119 do wykot\u00f3w.", "card": "summary_large_image"}, "og": {"type": "article", "title": "Zakaz wej\u015bcia w Tatry korzystny dla przyrody", "description": "Kliknij i zobacz wi\u0119cej.", "image": "https://i.iplsc.com/-/0009ZVTZY3KL9HQ8-C411.jpg", "url": "https://fakty.interia.pl/raporty/raport-koronawirus-chiny/polska/news-zakaz-wejscia-w-tatry-korzystny-dla-przyrody,nId,4421484"}, "news_keywords": "fakty.interia.pl, Koronawirus z Chin, koronawirus w polsce, fakty dnia", "fb": {"app_id": 438577716225831}, "google-play-app": "app-id=pl.interia.news"}, "canonical_link": "https://fakty.interia.pl/raporty/raport-koronawirus-chiny/polska/news-zakaz-wejscia-w-tatry-korzystny-dla-przyrody,nId,4421484"}