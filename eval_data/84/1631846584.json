{"source_url": "https://web.archive.org", "url": "https://web.archive.org/web/20210613220307id_/https://tr.sputniknews.com/abd/202006111042230354-donald-trump-jrin-ozel-muamele-gordugu-av-gezisi-devlete-77-bin-dolara-mal-olmus-/", "title": "Donald Trump Jr'\u0131n '\u00f6zel muamele' g\u00f6rd\u00fc\u011f\u00fc av gezisi devlete 77 bin dolara mal olmu\u015f", "top_image": "https://cdntr1.img.sputniknews.com/images/104223/03/1042230326.jpg", "meta_img": "https://cdntr1.img.sputniknews.com/images/104223/03/1042230326.jpg", "images": ["https://web.archive.org/services/counter/?project=&obj_id=1042230354&obj_type=article&action_type=&ts=1623621787", "https://cdntr1.img.sputniknews.com/img/104223/02/1042230288_0:140:3071:1801_1000x541_80_0_0_bc50729cabf088f334842c177bc71b36.jpg", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==", "https://cdntr1.img.sputniknews.com/images/104223/03/1042230326.jpg", "https://cdntr1.img.sputniknews.com/i/avatar-default.png", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E"], "movies": [], "text": "ABD Ba\u015fkan\u0131 Trump'\u0131n o\u011flu Donald Trump Jr\u2019\u0131n, Mo\u011folistan\u2019da soyu t\u00fckenmekte olan ve \u00f6zel av izni gerektiren bir koyunu vurdu\u011fu '\u00fcnl\u00fc' gezisinin devlete yakla\u015f\u0131k 77 bin dolara mal oldu\u011fu ortaya \u00e7\u0131kt\u0131.\n\nDonald Trump Jr\u2019\u0131n av skandal\u0131yla g\u00fcndeme gelen Mo\u011folistan gezisinin faturas\u0131n\u0131n da bir hayli kabar\u0131k oldu\u011fu ortaya \u00e7\u0131kt\u0131.\n\nWashington merkezli bir sivil toplum kurulu\u015fu olan \u2018Citizens for Responsibility and Ethics\u2019 (Sorumluluk ve Etik i\u00e7in Vatanda\u015flar-CREW) taraf\u0131ndan elde edilen verilere g\u00f6re, sekiz g\u00fcnl\u00fck bu gezi ABD vatanda\u015flar\u0131na 76 bin 859 dolara mal oldu. Bu tutar daha \u00f6nce 17 bin dolar olarak a\u00e7\u0131klanm\u0131\u015ft\u0131.\n\nCREW taraf\u0131ndan yap\u0131lan a\u00e7\u0131klamada, bu tutar\u0131n Gizli Servis korumas\u0131 i\u00e7in harcand\u0131\u011f\u0131 belirtildi. Beyaz Saray\u2019a yak\u0131n kaynaklarsa, Donald Trump Jr\u2019\u0131n kendi gezi masraflar\u0131n\u0131 kar\u015f\u0131lad\u0131\u011f\u0131n\u0131 ancak beraberinde g\u00f6t\u00fcrd\u00fc\u011f\u00fc Gizli Servis \u00e7al\u0131\u015fanlar\u0131na ait masraflar\u0131n devlet taraf\u0131ndan kar\u015f\u0131land\u0131\u011f\u0131n\u0131 s\u00f6yledi.\n\nCREW, \u201cBa\u015fkan\u0131n o\u011flu olarak Donald Trump Jr, Gizli Servis taraf\u0131ndan korunmaya hak kazan\u0131yor, korunmal\u0131 da. Ancak vergi m\u00fckellefleri onun \u00f6d\u00fcll\u00fc avlar\u0131n\u0131 ve ba\u015fl\u0131ca siyasi ba\u011f\u0131\u015f\u00e7\u0131larla ya da yabanc\u0131 liderlerle etkile\u015fimini kolayla\u015ft\u0131rmak i\u00e7in ne kadar \u00f6dedi\u011fini bilmeyi hak ediyor\u201d dedi.\n\nDon Jr. went to Mongolia with a political donor and shot an endangered sheep.\n\n\n\nThe Secret Service told us it cost taxpayers $17,000.\n\n\n\nWe told them to check again.\n\n\n\nThey told us it cost taxpayers more than $75,000. https://t.co/lMRUEV4kTO \u2014 Citizens for Ethics (@CREWcrew) June 9, 2020\n\n'\u00d6zel muamele' ile avland\u0131, izni bir ay sonra ald\u0131\n\nABD'li ara\u015ft\u0131rmac\u0131 medya kurulu\u015fu ProPublica taraf\u0131ndan ortaya at\u0131lan iddiaya g\u00f6re Donald Trump Jr, 2019 yaz\u0131 ba\u015flar\u0131nda Mo\u011folistan\u2019da bir av gezisine \u00e7\u0131karak, bu co\u011frafyaya \u00f6zg\u00fc nadir bir t\u00fcr olan ve soyu tehlike alt\u0131nda bulunan, Argali olarak bilinen koyunlardan birini avlad\u0131.\n\nB\u00fcy\u00fck boynuzlara sahip olan Argali, Mo\u011folistan\u2019da \u2018ulusal zenginlik\u2019 olarak kabul ediliyor. Bunlardan birini \u00f6ld\u00fcrmek i\u00e7in \u2018\u00f6zel bir izin\u2019 gerekiyor. Uzmanlara g\u00f6re bu izin de genellikle para, ba\u011flant\u0131lar ve siyaset yoluyla sa\u011flan\u0131yor.\n\nProPublica\u2019n\u0131n iddias\u0131na g\u00f6re, Donald Trump Jr, hayvan\u0131 \u00f6ld\u00fcr\u00fcp \u00fclkeden ayr\u0131ld\u0131ktan bir ay sonra bu izni ald\u0131. Bu s\u00fcre\u00e7te baba Donald Trump ile Mo\u011folistan Cumhurba\u015fkan\u0131 Haltmaagiyn Battulga, 31 Temmuz 2019'da Beyaz Saray\u2019da bir araya geldi. Av konusunun bu g\u00f6r\u00fc\u015fmede g\u00fcndeme geldi\u011fi ve \u2018ABD ba\u015fkan\u0131n\u0131n o\u011flu i\u00e7in \u00f6zel bir durum yarat\u0131lma ihtimali\u2019 konu\u015fuldu.", "keywords": [], "meta_keywords": ["Donald Trump Jr\u2019\u0131n av gezisi", "devlete mal oldu", "ABD Ba\u015fkan\u0131 Trump'\u0131n o\u011flu", "soyu t\u00fckenmekte olan", "Mo\u011folistan gezisi"], "tags": ["Av", "Vergi", "Donald Trump", "Gizli Servis", "ABD", "Mo\u011folistan", "Donald Trump Jr", "Argali koyun"], "authors": [], "publish_date": null, "summary": "", "article_html": "", "meta_description": "ABD Ba\u015fkan\u0131 Trump'\u0131n o\u011flu Donald Trump Jr\u2019\u0131n, Mo\u011folistan\u2019da soyu t\u00fckenmekte olan ve \u00f6zel av izni gerektiren bir koyunu vurdu\u011fu '\u00fcnl\u00fc' gezisinin devlete yakla\u015f\u0131k 77 bin...", "meta_lang": "tr", "meta_favicon": "https://cdntr2.img.sputniknews.com/i/sputnik.png", "meta_data": {"description": "ABD Ba\u015fkan\u0131 Trump'\u0131n o\u011flu Donald Trump Jr\u2019\u0131n, Mo\u011folistan\u2019da soyu t\u00fckenmekte olan ve \u00f6zel av izni gerektiren bir koyunu vurdu\u011fu '\u00fcnl\u00fc' gezisinin devlete yakla\u015f\u0131k 77 bin...", "keywords": "Donald Trump Jr\u2019\u0131n av gezisi,devlete mal oldu,ABD Ba\u015fkan\u0131 Trump'\u0131n o\u011flu,soyu t\u00fckenmekte olan,Mo\u011folistan gezisi", "news_keywords": "Donald Trump Jr\u2019\u0131n av gezisi,devlete mal oldu,ABD Ba\u015fkan\u0131 Trump'\u0131n o\u011flu,soyu t\u00fckenmekte olan,Mo\u011folistan gezisi", "robots": "all", "format-detection": "telephone=no", "analytics": {"site_domain": "tr.sputniknews.com", "article_id": 1042230354, "p_ts": 1591869372, "rubric": "abd", "tags": "Gizli Servis, Argali koyun, Vergi, Av, Mo\u011folistan, ABD, Donald Trump, Donald Trump Jr"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "site": "@sputnik_TR", "url": "https://tr.sputniknews.com/abd/202006111042230354-donald-trump-jrin-ozel-muamele-gordugu-av-gezisi-devlete-77-bin-dolara-mal-olmus-/", "title": "Donald Trump Jr'\u0131n '\u00f6zel muamele' g\u00f6rd\u00fc\u011f\u00fc av gezisi devlete 77 bin dolara mal olmu\u015f", "description": "ABD Ba\u015fkan\u0131 Trump'\u0131n o\u011flu Donald Trump Jr\u2019\u0131n, Mo\u011folistan\u2019da soyu t\u00fckenmekte olan ve \u00f6zel av izni gerektiren bir koyunu vurdu\u011fu '\u00fcnl\u00fc' gezisinin devlete yakla\u015f\u0131k 77 bin...", "image": "https://tr.sputniknews.com/sharing_snippet/1042230354.png?1591869372"}, "fb": {"app_id": 1649800968572061, "pages": 325770234130103}, "apple-itunes-app": "app-id=969452947, app-argument=com.sputniknews://article?issuer_id=17&issuer_article_id=1042230354", "google-play-app": "app-id=com.sputniknews.sputnik", "og": {"title": "Donald Trump Jr'\u0131n '\u00f6zel muamele' g\u00f6rd\u00fc\u011f\u00fc av gezisi devlete 77 bin dolara mal olmu\u015f", "url": "https://tr.sputniknews.com/abd/202006111042230354-donald-trump-jrin-ozel-muamele-gordugu-av-gezisi-devlete-77-bin-dolara-mal-olmus-/", "type": "website", "description": "ABD Ba\u015fkan\u0131 Trump'\u0131n o\u011flu Donald Trump Jr\u2019\u0131n, Mo\u011folistan\u2019da soyu t\u00fckenmekte olan ve \u00f6zel av izni gerektiren bir koyunu vurdu\u011fu '\u00fcnl\u00fc' gezisinin devlete yakla\u015f\u0131k 77 bin...", "image": {"identifier": "https://cdntr1.img.sputniknews.com/images/104223/03/1042230326.jpg", "width": 705, "height": 375}}, "lastmod": "2020-06-11T12:56:14Z", "pubdate": "2020-06-11T12:56:12Z", "url_type": "usual"}, "canonical_link": "https://tr.sputniknews.com/abd/202006111042230354-donald-trump-jrin-ozel-muamele-gordugu-av-gezisi-devlete-77-bin-dolara-mal-olmus-/"}