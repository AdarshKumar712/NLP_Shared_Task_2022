{"source_url": "https://web.archive.org", "url": "https://web.archive.org/web/20200619030604id_/https://pikio.pl/korea-1606202-og-grozi-wyslaniem-wojsk/", "title": "Korea zn\u00f3w grozi. Zapowiada wys\u0142anie wojsk do strefy zdemilitaryzowanej", "top_image": "https://pikio.pl/static/media/images/2196/219670/c/Korea-zn%C3%B3w-grozi-featured.jpg", "meta_img": "https://pikio.pl/static/media/images/2196/219670/c/Korea-zn%C3%B3w-grozi-featured.jpg", "images": ["https://pikio.pl/static/media/images/2162/216289/c/oktawian-goral-thumb-s.jpg", "https://pikio.pl/static/media/images/2196/219670/c/Korea-zn%C3%B3w-grozi-featured.jpg", "https://pikio.pl/desktop/static/images/iberion-logo-bl.svg", "https://pikio.pl/desktop/static/images/placeholder.svg", "https://pikio.pl/desktop/static/images/logo-rainbow-pikio.png"], "movies": ["https://www.youtube.com/embed/SJeoPsVNAdQ"], "text": "Nie cichnie sp\u00f3r mi\u0119dzy Pjongjangiem a Seulem. Korea P\u00f3\u0142nocna grozi wys\u0142aniem wojsk do strefy zdemilitaryzowanej. Po\u0142udnie przygl\u0105da si\u0119 sytuacji z niepokojem, zapewnia jednak, \u017ce jest gotowe do b\u0142yskawicznej reakcji. Czy grozi nam zaostrzenie konfliktu na P\u00f3\u0142wyspie Korea\u0144skim?\n\nKorea P\u00f3\u0142nocna zagrozi\u0142a wys\u0142aniem wojsk do strefy zdemilitaryzowanej przy granicy z Kore\u0105 Po\u0142udniow\u0105. Sprawie przygl\u0105da si\u0119 Seul i Waszyngton. Jak podaje Ministerstwo Obrony po\u0142udniowokorea\u0144skiego pa\u0144stwa, armia obserwuje uwa\u017cnie sytuacj\u0119 i jest gotowa w ka\u017cdej chwili podj\u0105\u0107 dzia\u0142ania.\n\n- Do stref, kt\u00f3re zosta\u0142y zdemilitaryzowane zgodnie z porozumieniem P\u00f3\u0142nocy i Po\u0142udnia, by zmieni\u0107 lini\u0119 frontu w twierdz\u0119 i dodatkowo podwy\u017cszy\u0107 czujno\u015b\u0107 wojskow\u0105 wobec Po\u0142udnia- oznajmi\u0142o dow\u00f3dztwo armii Korei P\u00f3\u0142nocnej cytowane przez TVN24. Nie zosta\u0142o wskazane konkretne miejsce, w kt\u00f3rym mia\u0142aby by\u0107 ulokowana armia, jednak eksperci wskazuj\u0105 na Kaesong lub rejon turystyczny G\u00f3r Diamentowych (Kumgang). To pierwsze miasto to du\u017ca i wa\u017cna strefa przemys\u0142owa, kt\u00f3ra by\u0142a symbolem zacie\u015bniania stosunk\u00f3w, drugi region to strefa do kt\u00f3rej mog\u0105 wje\u017cd\u017ca\u0107 obywatele pa\u0144stwa z po\u0142udnia.\n\nKorea P\u00f3\u0142nocna grozi\n\nDALSZA CZ\u0118\u015a\u0106 ARTYKU\u0141U POD GALERI\u0104\n\nGaleria Rodzice zrobili sobie zdj\u0119cie z nowo narodzonymi dzie\u0107mi. Wtedy lekarze dostrzegli zatrwa\u017caj\u0105cy szczeg\u00f3\u0142, nie wierzyli w\u0142asnym oczom\n\n- Traktujemy t\u0119 sytuacj\u0119 powa\u017cnie. Co do p\u00f3\u0142nocnokorea\u0144skich posuni\u0119\u0107 wojskowych, Korea Po\u0142udniowa i USA \u015bci\u015ble je monitoruj\u0105 i wykrywaj\u0105, pozostaj\u0105c w bliskiej koordynacji - o\u015bwiadczy\u0142a mediom rzeczniczka ministerstwa obrony Korei Po\u0142udniowej Czoi Hiun Su. Doda\u0142a r\u00f3wnie\u017c, \u017ce wojsko jest gotowe na \"ka\u017cde okoliczno\u015bci\".\n\nSprawa wys\u0142ania wojsk mo\u017ce by\u0107 pok\u0142osiem wysadzenia biura \u0142\u0105cznikowego przez p\u00f3\u0142nocnokorea\u0144skie w\u0142adze. Biuro \u0142\u0105cznikowe powsta\u0142o w 2018 roku na fali ocieplania stosunk\u00f3w mi\u0119dzy obiema Koreami, jednak gdy te zn\u00f3w zacz\u0119\u0142y si\u0119 psu\u0107, Pjongjang postanowi\u0142 teatralnym gestem pokaza\u0107 co s\u0105dzi o wsp\u00f3\u0142pracy.\n\nDzisiaj grzeje: 1. \u017bywio\u0142y na dobre rozszalej\u0105 si\u0119 w 2 wojew\u00f3dztwach, IMGW si\u0119 szykuje. Zagro\u017cenie zdrowia, a nawet \u017cycia i alerty 1. stopnia nied\u0142ugo mog\u0105 by\u0107 og\u0142oszone\n\n2. Wstrz\u0105saj\u0105ce wiadomo\u015bci obieg\u0142y media. Nie \u017cyje 32-latka\n\nNiewiele wiemy o planach re\u017cimu p\u00f3\u0142nocnokrea\u0144skiego, jednak zdaniem ekspert\u00f3w wzmocniona b\u0119dzie wojskowa obstawa w kt\u00f3rym\u015b z region\u00f3w, kt\u00f3ry powsta\u0142 jako symbol wsp\u00f3\u0142pracy obu pa\u0144stw. Mamy nadziej\u0119, \u017ce konflikt uda si\u0119 szybko za\u017cegna\u0107.\n\nNajlepsze newsy dnia:\n\n\u0179r\u00f3d\u0142o: TVN24\n\n\n\n\n\nNie przegap \u017cadnych najciekawszych artyku\u0142\u00f3w! Kliknij obserwuj pikio.pl na:\n\nGoogle News", "keywords": [], "meta_keywords": [""], "tags": ["korea po\u0142udniowa", "p\u00f3\u0142wysep korea\u0144ski", "korea p\u00f3\u0142nocna"], "authors": [], "publish_date": "Tue Jun 16 15:22:00 2020", "summary": "", "article_html": "", "meta_description": "Korea zn\u00f3w grozi. Zapowiada wys\u0142anie wojsk do strefy zdemilitaryzowanej. Zaostrza si\u0119 konflikt mi\u0119dzy P\u00f3\u0142noc\u0105  a Po\u0142udniem.", "meta_lang": "pl", "meta_favicon": "https://pikio.pl/desktop/static/images/apple-touch-icon.png", "meta_data": {"description": "Korea zn\u00f3w grozi. Zapowiada wys\u0142anie wojsk do strefy zdemilitaryzowanej. Zaostrza si\u0119 konflikt mi\u0119dzy P\u00f3\u0142noc\u0105  a Po\u0142udniem.", "original-source": "https://pikio.pl/korea-1606202-og-grozi-wyslaniem-wojsk/", "og": {"locale": "pl_PL", "type": "article", "title": "Korea zn\u00f3w grozi. Zapowiada wys\u0142anie wojsk do strefy zdemilitaryzowanej", "description": "Korea zn\u00f3w grozi. Zapowiada wys\u0142anie wojsk do strefy zdemilitaryzowanej. Zaostrza si\u0119 konflikt mi\u0119dzy P\u00f3\u0142noc\u0105  a Po\u0142udniem.", "url": "https://pikio.pl/korea-1606202-og-grozi-wyslaniem-wojsk/", "site_name": "Pikio.pl", "updated_time": "2020-06-16T15:22:00+02:00", "image": {"identifier": "https://pikio.pl/static/media/images/2196/219670/c/Korea-zn%C3%B3w-grozi-featured.jpg", "secure_url": "https://pikio.pl/static/media/images/2196/219670/c/Korea-zn%C3%B3w-grozi-featured.jpg", "width": 1245, "height": 576}}, "article": {"section": "\u015awiat", "published_time": "2020-06-16T15:22:00+02:00", "modified_time": "2020-06-16T15:22:00+02:00", "tag": "korea po\u0142udniowa"}, "twitter": {"card": "summary_large_image", "description": "Korea zn\u00f3w grozi. Zapowiada wys\u0142anie wojsk do strefy zdemilitaryzowanej. Zaostrza si\u0119 konflikt mi\u0119dzy P\u00f3\u0142noc\u0105  a Po\u0142udniem.", "title": "Korea zn\u00f3w grozi. Zapowiada wys\u0142anie wojsk do strefy zdemilitaryzowanej", "image": "https://pikio.pl/static/media/images/2196/219670/c/Korea-zn%C3%B3w-grozi-featured.jpg", "creator": "@pikiopl"}, "fb": {"pages": 1403829359835700, "app_id": 1128954437169801}, "robots": "max-snippet:-1, max-image-preview:large, max-video-preview:-1", "googlebot": "index,follow", "viewport": "width=device-width, initial-scale=1", "format-detection": "telephone=no", "skype_toolbar": "skype_toolbar_parser_compatible", "msapplication-TileColor": "#ffffff", "msapplication-config": "https://pikio.pl/desktop/browserconfig.xml", "theme-color": "#5FCBF4", "google-site-verification": "AHiTTvoSbLMsni3JMDA5gCn-mMdhLlO8EzqDeLPJ7nM"}, "canonical_link": "https://pikio.pl/korea-1606202-og-grozi-wyslaniem-wojsk/"}