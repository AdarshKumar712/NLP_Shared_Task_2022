{"source_url": "https://web.archive.org", "url": "https://web.archive.org/web/20200925204127id_/http://www.corumhaber.net/guncel/kacak-umrecileri-erzurum-valisi-corumda-yakalatti-h105073.html", "title": "Ka\u00e7ak umrecileri Erzurum Valisi, \u00c7orum\u2019da yakalatt\u0131", "top_image": "http://www.corumhaber.net/images/haberler/2020/03/kacak_umrecileri_erzurum_valisi_corumda_yakalatti_h105073_957b0.jpg", "meta_img": "http://www.corumhaber.net/images/haberler/2020/03/kacak_umrecileri_erzurum_valisi_corumda_yakalatti_h105073_957b0.jpg", "images": ["http://www.corumhaber.net/_themes/hs-elegant/images/space.png", "http://www.corumhaber.net/images/banner/CH-01_1.png", "http://www.corumhaber.net/thumb.php?src=http://www.corumhaber.net/images/banner/YAZILIKAYA-01.png&w=300&h=105&q=90", "http://www.corumhaber.net/images/haberler/2020/03/kacak_umrecileri_erzurum_valisi_corumda_yakalatti_h105073_957b0.jpg", "http://www.corumhaber.net/thumb.php?src=http://www.corumhaber.net/images/banner/nobetci_eczane1.png&w=300&h=65&q=90", "http://www.corumhaber.net/thumb.php?src=http://www.corumhaber.net/images/banner/corum-eimza.jpg&w=300&h=300&q=90", "http://www.corumhaber.net/thumb.php?src=http://www.corumhaber.net/images/banner/VEFAT.jpg&w=300&h=99&q=90"], "movies": [], "text": "Erzurum Valisi Okay Memi\u015f, kentteki belediye ba\u015fkanlar\u0131 ve il m\u00fcd\u00fcrleri bir araya gelerek Korana vir\u00fcs\u00fc hakk\u0131nda al\u0131nacak tedbirleri de\u011ferlendirdi. Toplant\u0131n\u0131n ard\u0131ndan bas\u0131na a\u00e7\u0131klamalarda bulunan Vali Memi\u015f, Umreden gelen Erzurumlu vatanda\u015flar\u0131n s\u0131rf karantinaya yakalanmamak i\u00e7in \u00f6zel bir otob\u00fcs firmas\u0131n\u0131 kiralayarak ka\u00e7ak olarak Erzurum'a gelmeye \u00e7al\u0131\u015ft\u0131\u011f\u0131n\u0131 ama \u00c7orum\u2019da yakalad\u0131klar\u0131n\u0131 a\u00e7\u0131klad\u0131. Memi\u015f, yakalanan Umrecilerin Konya ve Ankara\u2019ya y\u00f6nlendirildi\u011fini de s\u00f6yledi.\n\n\n\n\"Ka\u00e7ak g\u00f6\u00e7ek gelmeye \u00e7al\u0131\u015f\u0131yorlar\"\n\nVali Memi\u015f, umreden gelen vatanda\u015flar\u0131n mutlaka karantinaya al\u0131nmas\u0131n\u0131n gerekti\u011fini ifade ederek, \"Umreden gelen 28 vatanda\u015f\u0131m\u0131z \u00f6zel bir otob\u00fcs firmas\u0131 tutarak Erzurum\u2019a gelmeye \u00e7al\u0131\u015f\u0131rken haber bize geldi. Hemen tedbirimizi alarak o vatanda\u015flar\u0131m\u0131z\u0131n ilimize gelmesini engelledik. Hemen Konya ve Ankara\u2019daki karantina alan\u0131na g\u00f6nderdik. Yine de ka\u00e7ak g\u00f6\u00e7ek gelenler oluyor. Vatanda\u015flar\u0131m\u0131z l\u00fctfen bunlar\u0131 bize bildirsinler. Bu vatanda\u015flar\u0131m\u0131z\u0131n mutlaka karantinaya al\u0131nmas\u0131 laz\u0131m. Bu ki\u015fileri biz tespit edince hemen al\u0131yoruz. Sa\u011fl\u0131k taramas\u0131n\u0131n ard\u0131ndan riskli olanlar\u0131 hemen karantinaya al\u0131yoruz\u201d dedi.", "keywords": [], "meta_keywords": [""], "tags": [], "authors": ["\u00c7orum Haber"], "publish_date": null, "summary": "", "article_html": "", "meta_description": "Erzurum Valisi Okay Memi\u015f, umreden geldikten sonra karantinadan ka\u00e7arak Erzurum'a gelmeye \u00e7al\u0131\u015fan 28 vatanda\u015f\u0131\u00a0\u00c7orum'da yakalatt\u0131klar\u0131n\u0131 s\u00f6yledi.", "meta_lang": "tr", "meta_favicon": "http://www.corumhaber.net/images/banner/favicon.ico", "meta_data": {"description": "Erzurum Valisi Okay Memi\u015f, umreden geldikten sonra karantinadan ka\u00e7arak Erzurum'a gelmeye \u00e7al\u0131\u015fan 28 vatanda\u015f\u0131\u00a0\u00c7orum'da yakalatt\u0131klar\u0131n\u0131 s\u00f6yledi.", "author": "\u00c7orum Haber", "developer": "\u00c7orum Haber", "designer": "\u00c7orum Haber", "viewport": "width=970, initial-scale=1, shrink-to-fit=no", "theme-color": "#dc3545", "og": {"site_name": "\u00c7orum Haber", "title": "Ka\u00e7ak umrecileri Erzurum Valisi, \u00c7orum\u2019da yakalatt\u0131", "description": "Erzurum Valisi Okay Memi\u015f, umreden geldikten sonra karantinadan ka\u00e7arak Erzurum'a gelmeye \u00e7al\u0131\u015fan 28 vatanda\u015f\u0131\u00a0\u00c7orum'da yakalatt\u0131klar\u0131n\u0131 s\u00f6yledi.", "image": {"identifier": "http://www.corumhaber.net/images/haberler/2020/03/kacak_umrecileri_erzurum_valisi_corumda_yakalatti_h105073_957b0.jpg", "type": "image/jpeg", "width": 652, "height": 400}, "type": "article", "url": "http://www.corumhaber.net/guncel/kacak-umrecileri-erzurum-valisi-corumda-yakalatti-h105073.html"}, "twitter": {"card": "summary_large_image", "url": "http://www.corumhaber.net/guncel/kacak-umrecileri-erzurum-valisi-corumda-yakalatti-h105073.html", "domain": "http://www.corumhaber.net/", "site": "corumhaber19", "title": "Ka\u00e7ak umrecileri Erzurum Valisi, \u00c7orum\u2019da yakalatt\u0131", "description": "Erzurum Valisi Okay Memi\u015f, umreden geldikten sonra karantinadan ka\u00e7arak Erzurum'a gelmeye \u00e7al\u0131\u015fan 28 vatanda\u015f\u0131\u00a0\u00c7orum\u2019da yakalatt\u0131klar\u0131n\u0131 s\u00f6yledi.", "image": {"src": "http://www.corumhaber.net/images/haberler/2020/03/kacak_umrecileri_erzurum_valisi_corumda_yakalatti_h105073_957b0.jpg"}}, "dc.language": "tr", "dc.source": "http://www.corumhaber.net/", "dc.title": "Ka\u00e7ak umrecileri Erzurum Valisi, \u00c7orum\u2019da yakalatt\u0131", "dc.description": "Erzurum Valisi Okay Memi\u015f, umreden geldikten sonra karantinadan ka\u00e7arak Erzurum'a gelmeye \u00e7al\u0131\u015fan 28 vatanda\u015f\u0131\u00a0\u00c7orum'da yakalatt\u0131klar\u0131n\u0131 s\u00f6yledi."}, "canonical_link": "http://www.corumhaber.net/guncel/kacak-umrecileri-erzurum-valisi-corumda-yakalatti-h105073.html"}