{"source_url": "https://web.archive.org", "url": "https://web.archive.org/web/20200504184120id_/https://naszdziennik.pl/polska/219752,premier-od-4-maja-udostepnienie-boisk.html", "title": "Premier: Od 4 maja udost\u0119pnienie boisk", "top_image": "https://web.archive.org/favicon.ico", "meta_img": "https://web.archive.org/favicon.ico", "images": ["https://web.archive.org/images/logo-male.png", "https://web.archive.org/images/logo-footer.png", "https://web.archive.org/favicon.ico", "https://web.archive.org/images/print-preview.png"], "movies": [], "text": "Od 4 maja nast\u0105pi udost\u0119pnienie boisk i miejsc uprawiania sportu na otwartej przestrzeni, w tym orlik\u00f3w i boisk, gdzie b\u0119dzie mog\u0142o przebywa\u0107 nie wi\u0119cej ni\u017c 6 os\u00f3b \u2013 poinformowa\u0142 w sobot\u0119 premier Mateusz Morawiecki.\n\nSzef rz\u0105du podkre\u015bli\u0142, \u017ce sport jest dzia\u0142em istotnym dla gospodarki narodowej, ale wp\u0142ywa tak\u017ce na kondycj\u0119 i zdrowie Polak\u00f3w.\n\nPrzypomnia\u0142, \u017ce pierwszy etap powrotu do \u201enowej rzeczywisto\u015bci\u201d zosta\u0142 ju\u017c uruchomiony i dzi\u0119ki niemu mo\u017cliwe jest indywidualne trenowanie np. w parkach i lasach.\n\n\u201eW drugim etapie zbli\u017camy si\u0119 do udost\u0119pnienia boisk i tych r\u00f3\u017cnych miejsc uprawiania sportu, kt\u00f3re s\u0105 na otwartej przestrzeni. Ten drugi etap b\u0119dzie od 4 maja, czyli ju\u017c ca\u0142kiem nied\u0142ugo. W 2 etapie r\u00f3wnie\u017c orliki, na boiskach, na kt\u00f3rych gra\u0107 b\u0119dzie mog\u0142o nie wi\u0119cej ni\u017c 6 os\u00f3b, a wi\u0119c tak\u017ce dla innych dyscyplin sportowych, jak tenis ziemny te\u017c na otwartej przestrzeni, gdzie wiadomo, \u017ce mo\u017ce gra\u0107 2 albo 4 zawodnik\u00f3w te\u017c stanie si\u0119 dopuszczalne\u201d \u2013 poinformowa\u0142 Morawiecki.\n\nRP, PAP", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Od 4 maja nast\u0105pi udost\u0119pnienie boisk i miejsc uprawiania sportu na otwartej przestrzeni, w tym orlik\u00f3w i boisk, gdzie b\u0119dzie mog\u0142o przebywa\u0107 nie wi\u0119cej ni\u017c 6 os\u00f3b \u2013 poinformowa\u0142 w sobot\u0119 premier", "meta_lang": "en", "meta_favicon": "/favicon.ico", "meta_data": {"title": "Premier: Od 4 maja udost\u0119pnienie boisk - Nasz Dziennik", "language": "pl", "robots": "index, follow", "og": {"url": "https://naszdziennik.pl/polska/219752,premier-od-4-maja-udostepnienie-boisk.html", "title": "Premier: Od 4 maja udost\u0119pnienie boisk", "description": "Od 4 maja nast\u0105pi udost\u0119pnienie boisk i miejsc uprawiania sportu na otwartej przestrzeni, w tym orlik\u00f3w i boisk, gdzie b\u0119dzie mog\u0142o przebywa\u0107 nie wi\u0119cej ni\u017c 6 os\u00f3b \u2013 poinformowa\u0142 w sobot\u0119 premier"}, "description": "Od 4 maja nast\u0105pi udost\u0119pnienie boisk i miejsc uprawiania sportu na otwartej przestrzeni, w tym orlik\u00f3w i boisk, gdzie b\u0119dzie mog\u0142o przebywa\u0107 nie wi\u0119cej ni\u017c 6 os\u00f3b \u2013 poinformowa\u0142 w sobot\u0119 premier"}, "canonical_link": "https://naszdziennik.pl/polska/219752,premier-od-4-maja-udostepnienie-boisk.html"}