{"source_url": "http://www.lanotiziagiornale.it", "url": "http://www.lanotiziagiornale.it/coronavirus-speranza-siamo-dentro-la-crisi-e-questa-partita-non-si-vince-per-decreto/", "title": "Coronavirus, Speranza: \u201cSiamo dentro la crisi e questa partita non si vince per decreto. La responsabilit\u00e0 individuale \u00e8 fondamentale\u201d", "top_image": "http://www.lanotiziagiornale.it/wp-content/uploads/2020/05/Imagoeconomica_1388152-e1588512559761.jpg", "meta_img": "http://www.lanotiziagiornale.it/wp-content/uploads/2020/05/Imagoeconomica_1388152-e1588512559761.jpg", "images": ["http://www.lanotiziagiornale.it/wp-content/uploads/2020/05/Imagoeconomica_1388152-e1588512559761.jpg", "http://www.lanotiziagiornale.it/wp-content/uploads/2020/01/Maria-De-Filippi-e1579880201679-60x60.jpg", "http://www.lanotiziagiornale.it/wp-content/uploads/2020/05/Imagoeconomica_188187-60x60.jpg", "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7", "http://www.lanotiziagiornale.it/wp-content/themes/lanotizia/images/logo-lanotizia.png"], "movies": [], "text": "\u201cPrevale in me la preoccupazione, perch\u00e9 siamo dentro la crisi. Non vorrei che passasse il messaggio che tutto sia stato risolto. L\u2019epidemia \u00e8 in corso, domani parte una fase nuova e questo grazie ai comportamenti dei cittadini. Voglio ricordare che qualche settimana fa avevamo 4 mila persone in terapia intensiva, ora sull\u2019indice di contagio siamo sotto 1, significa che l\u2019epidemia si sta riducendo. Ma guai a pensare che sia tutto finito\u201d. E\u2019 quanto ha detto a Mezz\u2019ora in pi\u00f9 il ministro della Salute, Roberto Speranza.\n\n\u201cQuesta partita \u2013 ha aggiunto il ministro \u2013 non si vince per decreto e la responsabilit\u00e0 individuale \u00e8 fondamentale per questa seconda fase: il coronavirus non verr\u00e0 mai battuto da un atto di governo e non basta un\u2019ordinanza o un decreto, sono strumenti messi in campo che servono, ma quello che conta davvero e il comportamento di ciascuno e non potranno essere i controlli a determinare l\u2019esito di questa sfida\u201d.\n\n\u201cVogliamo accelerare il pi\u00f9 possibile \u2013 ha detto ancora il ministro della Salute -, grazie anche a un monitoraggio sulle regioni, con la possibilit\u00e0 di differenziare aprendo di pi\u00f9 nei territori pi\u00f9 pronti. Credo che sia giusto aprire di pi\u00f9 in territori che sono pi\u00f9 pronti e attendere in territori che lo sono di meno, che ancora pagano un prezzo per l\u2019epidemia\u201d. Speranza ha spiegato che il Governo prender\u00e0 una decisione sulla base dell\u2019evoluzione dei contagi monitorando \u201ctre macroaree e 21 criteri specifici\u201d.", "keywords": [], "meta_keywords": [""], "tags": [], "authors": ["Dalla Redazione"], "publish_date": "Sun May  3 13:29:48 2020", "summary": "", "article_html": "", "meta_description": "", "meta_lang": "it", "meta_favicon": "http://www.lanotiziagiornale.it/favicon.ico", "meta_data": {"HandheldFriendly": "True", "MobileOptimized": 320, "viewport": "width=device-width, initial-scale=1", "robots": "max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Coronavirus, Speranza: \"Siamo dentro la crisi e questa partita non si vince per decreto. La responsabilit\u00e0 individuale \u00e8 fondamentale\" | LA NOTIZIA", "description": "\u201cPrevale in me la preoccupazione, perch\u00e9 siamo dentro la crisi. Non vorrei che passasse il messaggio che tutto sia stato risolto. L\u2019epidemia \u00e8 in corso, domani parte una fase nuova e questo grazie ai comportamenti dei cittadini. Voglio ricordare che qualche settimana fa avevamo 4 mila persone in terapia intensiva, ora sull\u2019indice di contagio siamo\u2026Continua \u2192", "url": "http://www.lanotiziagiornale.it/coronavirus-speranza-siamo-dentro-la-crisi-e-questa-partita-non-si-vince-per-decreto/", "site_name": "LA NOTIZIA", "image": {"identifier": "http://www.lanotiziagiornale.it/wp-content/uploads/2020/05/Imagoeconomica_1388152-e1588512559761.jpg", "width": 1032, "height": 666}}, "article": {"publisher": "https://www.facebook.com/LANOTIZIAgiornale.it", "author": "admin", "section": "Politica", "published_time": "2020-05-03T13:29:48+00:00"}, "generator": "WordPress 5.2.6", "twitter": {"card": "summary_large_image", "description": "\u201cPrevale in me la preoccupazione, perch\u00e9 siamo dentro la crisi. Non vorrei che passasse il messaggio che tutto sia stato risolto. [...]", "title": "Coronavirus, Speranza: \u201cSiamo dentro la crisi e questa partita non si vince per decreto. La responsabilit\u00e0 individuale \u00e8 fondamentale\u201d", "site": "@lanotiziatweet", "domain": "La Notizia", "image": "http://www.lanotiziagiornale.it/wp-content/uploads/2020/05/Imagoeconomica_1388152-e1588512559761.jpg", "creator": "@lanotiziatweet"}}, "canonical_link": "http://www.lanotiziagiornale.it/coronavirus-speranza-siamo-dentro-la-crisi-e-questa-partita-non-si-vince-per-decreto/"}