{"source_url": "https://web.archive.org", "url": "https://web.archive.org/web/20210526153950id_/https://www.ilfattoquotidiano.it/2020/06/22/coronavirus-in-cina-focolaio-sotto-controllo-per-contenerlo-fatti-23-milioni-di-test-stop-a-importazione-di-pollo-dagli-usa/5843211/", "title": "Coronavirus, in Cina focolaio sotto controllo: per contenerlo fatti 2,3 milioni di test. Stop a importazione di pollo dagli Usa", "top_image": "https://st.ilfattoquotidiano.it/wp-content/uploads/2020/06/22/cina-coronavirus-1200.jpg", "meta_img": "https://st.ilfattoquotidiano.it/wp-content/uploads/2020/06/22/cina-coronavirus-1200.jpg", "images": ["data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7", "https://st.ilfattoquotidiano.it/wp-content/themes/ifq-2019/assets/img/svg/arrow-big.svg", "https://st.ilfattoquotidiano.it/wp-content/uploads/2020/06/22/cina-coronavirus-1200-690x362.jpg", "http://b.scorecardresearch.com/p?c1=2&c2=16675760&c3=&c4=&c5=&c6=&c15=&cj=1", "https://st.ilfattoquotidiano.it/wp-content/uploads/2020/06/22/Brasile--330x173.jpg", "https://st.ilfattoquotidiano.it/wp-content/themes/ifq-2019/assets/img/svg/logo-desktop.svg", "https://st.ilfattoquotidiano.it/wp-content/uploads/2020/04/30/maiali_allevamento_1200x630-330x173.jpg", "https://st.ilfattoquotidiano.it/wp-content/uploads/2020/05/27/corea-del-sud-1200-330x173.jpg", "https://st.ilfattoquotidiano.it/wp-content/uploads/2020/06/22/Brasile-Coronavirus-Protest-330x173.jpg", "https://st.ilfattoquotidiano.it/wp-content/uploads/2020/06/22/cina-coronavirus-1200.jpg", "https://st.ilfattoquotidiano.it/wp-content/themes/ifq-2019/assets/img/svg/arrow-right.svg", "https://st.ilfattoquotidiano.it/wp-content/themes/ifq-2019/assets/img/svg/arrow-left.svg", "data:image/png;base64,iVBORw0KGgoAAAANSUhEUgAAAAEAAAABCAQAAAC1HAwCAAAAC0lEQVR42mNkYAAAAAYAAjCB0C8AAAAASUVORK5CYII="], "movies": [], "text": "Nei giorni scorsi era stata lanciata l\u2019allerta dopo il focolaio scoppiato nel pi\u00f9 grande mercato alimentare di Pechino, Xinfadi, che riforniva il 70% dei prodotti freschi in citt\u00e0, prima di essere chiuso ed essere individuato come l\u2019origine di 236 contagi. Ma ora le autorit\u00e0 spiegano che la situazione \u00e8 sotto controllo: nelle ultime 24 ore sono stati registrati 18 i nuovi casi di Covid-19 in tutta la Cina, la met\u00e0 dei quali nella capitale. Ed \u00e8 la prima volta dal 13 giugno che a Pechino vengono annunciati meno di 10 nuove infezioni. Tra i nuovi casi, due sono stati registrati nella provincia di Hebei, mentre altri sette sono \u2018importati\u2019 e diagnosticati a Shanghai, Tianjin, Liaoning e Shaanxi. Dal 13 giugno le autorit\u00e0 hanno imposto rigide misure di contenimento alla popolazione, isolando interi quartieri, imponendo la chiusura delle scuole e lo stop a tutti i viaggi non necessari, oltre a testare pi\u00f9 di 2,3 milioni di persone.\n\nStop alle importazioni di pollo dagli Usa \u2013 Per impedire l\u2019arrivo di nuovi casi dall\u2019estero, sono state anche \u201ctemporaneamente sospese\u201d le importazioni di pollo surgelato dell\u2019azienda americana Tyson Foods, dopo che \u00e8 stato trovato un focolaio di coronavirus in uno degli impianti di produzione negli Stati Uniti, mentre i prodotti gi\u00e0 arrivati in Cina verranno confiscati. Le autorit\u00e0 hanno inoltre chiesto alla multinazionale americana PepsiCo di chiudere una delle sue fabbriche di snack a Pechino dopo che diversi dipendenti si sono rivelati positivi al Covid, ha detto il portavoce della compagnia Fan Zhimin, aggiungendo che 87 contatti stretti sono stati rintracciati e messi in quarantena. I funzionari locali hanno annunciato una campagna nazionale per ispezionare i prodotti freschi provenienti da \u201cpaesi ad alto rischio\u201d, in seguito a segnalazioni di nuovi cluster in aziende in Germania e negli Stati Uniti.", "keywords": [], "meta_keywords": [""], "tags": ["Coronavirus", "Cina", "Usa"], "authors": ["Di F. Q.", "Di Andrea Tundo"], "publish_date": "Mon Jun 22 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "https://st.ilfattoquotidiano.it/wp-content/themes/ifq-2019/assets/icons/touch_120.png", "meta_data": {"viewport": "width=1080", "og": {"locale": "it_IT", "type": "article", "title": "Coronavirus, in Cina focolaio sotto controllo: per contenerlo fatti 2,3 milioni di test. Stop a importazione di pollo dagli Usa - Il Fatto Quotidiano", "description": "Nei giorni scorsi era stata lanciata l\u2019allerta dopo il focolaio scoppiato nel pi\u00f9 grande mercato alimentare di Pechino, Xinfadi, che riforniva il 70% dei prodotti freschi in citt\u00e0, prima di essere chiuso ed essere individuato come l\u2019origine di 236 contagi. Ma ora le autorit\u00e0 spiegano che la situazione \u00e8 sotto controllo: nelle ultime 24 ore \u2026", "url": "https://www.ilfattoquotidiano.it/2020/06/22/coronavirus-in-cina-focolaio-sotto-controllo-per-contenerlo-fatti-23-milioni-di-test-stop-a-importazione-di-pollo-dagli-usa/5843211/", "site_name": "Il Fatto Quotidiano", "updated_time": "2020-06-22T10:58:04+02:00", "image": {"identifier": "https://st.ilfattoquotidiano.it/wp-content/uploads/2020/06/22/cina-coronavirus-1200.jpg", "secure_url": "https://st.ilfattoquotidiano.it/wp-content/uploads/2020/06/22/cina-coronavirus-1200.jpg", "width": 1200, "height": 630}}, "article": {"content_tier": "free", "publisher": "https://www.facebook.com/ilFattoQuotidiano", "tag": "Usa", "section": "Mondo", "published_time": "2020-06-22T10:52:18+02:00", "modified_time": "2020-06-22T10:58:04+02:00"}, "fb": {"app_id": 222559857810775, "pages": 132707500076838}, "twitter": {"card": "summary_large_image", "description": "Nei giorni scorsi era stata lanciata l\u2019allerta dopo il focolaio scoppiato nel pi\u00f9 grande mercato alimentare di Pechino, Xinfadi, che riforniva il 70% dei prodotti freschi in citt\u00e0, prima di essere chiuso ed essere individuato come l\u2019origine di 236 contagi. Ma ora le autorit\u00e0 spiegano che la situazione \u00e8 sotto controllo: nelle ultime 24 ore [\u2026]", "title": "Coronavirus, in Cina focolaio sotto controllo: per contenerlo fatti 2,3 milioni di test. Stop a importazione di pollo dagli Usa - Il Fatto Quotidiano", "site": "@fattoquotidiano", "image": "https://st.ilfattoquotidiano.it/wp-content/uploads/2020/06/22/cina-coronavirus-1200.jpg", "creator": "@fattoquotidiano"}, "google-signin-client_id": "476465295171-69hs7d4aa94kjnmj55bnmjm8drg4dslm.apps.googleusercontent.com", "ia": {"markup_url": "https://www.ilfattoquotidiano.it/2020/06/22/coronavirus-in-cina-focolaio-sotto-controllo-per-contenerlo-fatti-23-milioni-di-test-stop-a-importazione-di-pollo-dagli-usa/5843211/ia/"}, "msapplication-TileImage": "https://st.ilfattoquotidiano.it/wp-content/themes/ifq-2019/assets/icons/touch_196.png"}, "canonical_link": "https://www.ilfattoquotidiano.it/2020/06/22/coronavirus-in-cina-focolaio-sotto-controllo-per-contenerlo-fatti-23-milioni-di-test-stop-a-importazione-di-pollo-dagli-usa/5843211/"}