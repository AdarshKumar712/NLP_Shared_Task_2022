{"source_url": "https://web.archive.org", "url": "https://web.archive.org/web/20201223114809id_/http://www.samanyoluhaber.com/tirnak-yeme-aliskanligi-olanlar-dikkat-olduruyor-haberi/1348684/", "title": "T\u0131rnak yeme al\u0131\u015fkanl\u0131\u011f\u0131 olanlar dikkat ! \u00d6ld\u00fcr\u00fcyor", "top_image": "http://image.writeclouds.com/Images/News/20200623/77312816_tirnak.jpg", "meta_img": "http://image.writeclouds.com/Images/News/20200623/77312816_tirnak.jpg", "images": ["https://web.archive.org/static/images/icon-rss.png", "http://image.writeclouds.com/Images/Resim/Images/News/20200623/16544233.jpg", "https://web.archive.org/static/images/icon-google.png", "http://image.writeclouds.com/Images/News/20201223/16839470_mine_sogut_294.jpg", "http://image.writeclouds.com/Images/News/20201223/46007253_orhan_kural_294.jpg", "http://d.shaber1.com/i.php?t=h&id=1348684", "http://image.writeclouds.com/Images/video/20201223/wLkj3n8PF2.jpg", "http://image.writeclouds.com/Images/video/20201222/egOr6CnDSk_m.jpg", "https://web.archive.org/static/images/icon-menu.png", "http://image.writeclouds.com/Images/News/20170121/51119542_yargi_294.jpg", "http://image.writeclouds.com/Images/News/20200810/65528564_tiran_ayasofya_294.jpg", "http://image.writeclouds.com/Images/News/20200623/77312816_tirnak.jpg", "https://web.archive.org/static/images/icon-home.png", "http://image.writeclouds.com/Images/News/20180907/79820721_ekmek_294.jpg", "http://image.shaber3.com/Images/News/20141016/46275625_REJI_294.jpg", "https://web.archive.org/static/images/manset-lazy.png", "https://web.archive.org/static/images/icon-twitter.png", "http://image.writeclouds.com/Images/video/20201223/h7wlrNUGAn_m.jpg", "http://image.writeclouds.com/Images/video/20201222/50sZR5vGP3_m.jpg", "https://web.archive.org/static/images/icon-facebook.png", "https://web.archive.org/static/images/blank.gif", "http://d.shaber1.com/i.php?t=v&id=20871", "http://image.writeclouds.com/Images/News/20200622/39882190_robert_koch_294.jpg"], "movies": [], "text": "\u0130ZM\u0130R'in Sel\u00e7uk il\u00e7esinde taksicilik yapan ve t\u0131rnak yeme al\u0131\u015fkanl\u0131\u011f\u0131 oldu\u011fu bilinen 50 ya\u015f\u0131ndaki Tun\u00e7 Talay, koronavir\u00fcs sebebiyle hayat\u0131n\u0131 kaybedince, pandemi d\u00f6neminde tehlikeli hale gelen bu al\u0131\u015fkanl\u0131k g\u00fcndeme geldi. Vir\u00fcs\u00fcn bu yolla ta\u015f\u0131nabilece\u011fine dikkat \u00e7eken uzmanlar, \"Asl\u0131nda vir\u00fcs d\u0131\u015far\u0131da \u00e7ok \u00e7aresiz ancak i\u00e7eride \u00e7ok g\u00fc\u00e7l\u00fc. Bu y\u00fczden el y\u0131kayana kadar ellerimize sahip olmam\u0131z \u00e7ok \u00f6nemli\" dedi. Vatanda\u015flar ise 'Vazge\u00e7mek \u00e7ok zor' dedi.\n\n\n\n\n\nSel\u00e7uk'ta taksicilik yapan ve 46 g\u00fcnd\u00fcr kovid-19 tedavisi g\u00f6ren 50 ya\u015f\u0131ndaki Tun\u00e7 Talay, ya\u015fam\u0131n\u0131 yitirdi. T\u0131rnak yeme al\u0131\u015fkanl\u0131\u011f\u0131 oldu\u011fu bilinen Talay'\u0131n vefat\u0131n\u0131n ard\u0131ndan elleriyle bir yere dokunduktan sonra vir\u00fcs\u00fc kapm\u0131\u015f olma ihtimali \u00fczerinde duruluyor. O\u011flu Alper Talay'\u0131n da babas\u0131n\u0131n salg\u0131n d\u00f6neminde tedbirlere uydu\u011funu ancak t\u0131rnak yeme al\u0131\u015fkanl\u0131\u011f\u0131n\u0131 b\u0131rakmad\u0131\u011f\u0131n\u0131 s\u00f6ylemesi \u00fczerine bu ihtimal kuvvetlenirken, pandemi d\u00f6neminde tehlikeli hale gelen bu al\u0131\u015fkanl\u0131k yeniden g\u00fcndeme geldi. Vir\u00fcs\u00fcn bu yolla ta\u015f\u0131nabilece\u011fine dikkat \u00e7eken uzmanlar, vatanda\u015flar\u0131 derhal t\u0131rnak yeme al\u0131\u015fkanl\u0131\u011f\u0131n\u0131 b\u0131rakmalar\u0131 gerekti\u011fi konusunda uyard\u0131. T\u0131rnak yeme al\u0131\u015fkanl\u0131\u011f\u0131n\u0131n vir\u00fcs kap\u0131lmas\u0131na sebep olabilece\u011fini s\u00f6yleyen Herkes \u0130\u00e7in Acil Sa\u011fl\u0131k Derne\u011fi Ba\u015fkan\u0131 Uzman Doktor \u00dclk\u00fcmen Rodoplu, \"Ya\u015fam\u0131n\u0131 yitiren vatanda\u015f\u0131m\u0131z\u0131n b\u00f6yle bir al\u0131\u015fkanl\u0131\u011f\u0131 varsa, vir\u00fcs kapma sebebi bundan kaynaklanabilir. Ellerimizi tutunmak i\u00e7in, dokunmak i\u00e7in, bir \u015feyi almak i\u00e7in g\u00fcn boyu kullan\u0131yoruz. Vir\u00fcs, maddelerin \u00fczerinden elimize ge\u00e7ebiliyor ancak vir\u00fcs\u00fcn canlanmas\u0131 ve hastal\u0131k yapmas\u0131 i\u00e7in a\u011f\u0131z i\u00e7i veya burun i\u00e7i mukozayla bulu\u015fmas\u0131 gerekiyor. Asl\u0131nda vir\u00fcs d\u0131\u015far\u0131da \u00e7ok \u00e7aresiz ancak i\u00e7eride \u00e7ok g\u00fc\u00e7l\u00fc. Bu y\u00fczden el y\u0131kayana kadar ellerimize sahip olmam\u0131z \u00e7ok \u00f6nemli\" dedi.", "keywords": [], "meta_keywords": ["T\u0131rnak", "yeme", "al\u0131\u015fkanl\u0131\u011f\u0131", "olanlar", "dikkat", "!", "\u00d6ld\u00fcr\u00fcyor", "TIRNAK", "YEME", "ALI\u015eKANLI\u011eI", "OLANLAR", "D\u0130KKAT", "!", "\u00d6LD\u00dcR\u00dcYOR"], "tags": [], "authors": [], "publish_date": "Tue Jun 23 11:32:08 2020", "summary": "", "article_html": "", "meta_description": "TIRNAK YEME ALI\u015eKANLI\u011eI OLANLAR D\u0130KKAT ! \u00d6LD\u00dcR\u00dcYOR. \u0130zmir\u2019in Sel\u00e7uk il\u00e7esinde, t\u0131rnak yeme al\u0131\u015fkanl\u0131\u011f\u0131 olan birinin koronavir\u00fcs nedeniyle hayat\u0131n\u0131", "meta_lang": "tr", "meta_favicon": "/favicon.ico", "meta_data": {"fb": {"pages": 212490682124438, "app_id": 183808045154838}, "keywords": "T\u0131rnak, yeme, al\u0131\u015fkanl\u0131\u011f\u0131, olanlar, dikkat, !, \u00d6ld\u00fcr\u00fcyor, TIRNAK, YEME, ALI\u015eKANLI\u011eI, OLANLAR, D\u0130KKAT, !, \u00d6LD\u00dcR\u00dcYOR", "description": "TIRNAK YEME ALI\u015eKANLI\u011eI OLANLAR D\u0130KKAT ! \u00d6LD\u00dcR\u00dcYOR. \u0130zmir\u2019in Sel\u00e7uk il\u00e7esinde, t\u0131rnak yeme al\u0131\u015fkanl\u0131\u011f\u0131 olan birinin koronavir\u00fcs nedeniyle hayat\u0131n\u0131", "robots": "NOODP", "Rating": "General", "thumbnail_height": 87, "thumbnail_width": 125, "DC.date.issued": "2020-06-23T11:32:08+02:00", "og": {"site_name": "samanyoluhaber.com", "title": "T\u0131rnak yeme al\u0131\u015fkanl\u0131\u011f\u0131 olanlar dikkat ! \u00d6ld\u00fcr\u00fcyor", "description": "\u0130zmir\u2019in Sel\u00e7uk il\u00e7esinde, t\u0131rnak yeme al\u0131\u015fkanl\u0131\u011f\u0131 olan birinin koronavir\u00fcs nedeniyle hayat\u0131n\u0131 kaybetmesi, t\u0131rnak yeme al\u0131\u015fkanl\u0131\u011f\u0131 olanlar\u0131n hastal\u0131\u011fa daha kolay yakalanabilece\u011fini g\u00f6zler \u00f6n\u00fcne serdi.", "image": "http://image.writeclouds.com/Images/News/20200623/77312816_tirnak.jpg", "url": "http://www.samanyoluhaber.com/tirnak-yeme-aliskanligi-olanlar-dikkat-olduruyor-haberi/1348684/", "type": "article", "article": {"published_time": "2020-06-23T11:32:08Z", "tag": "T\u0131rnak, yeme, al\u0131\u015fkanl\u0131\u011f\u0131, olanlar, dikkat, !, \u00d6ld\u00fcr\u00fcyor, \u0130zmir\u2019in, Sel\u00e7uk, il\u00e7esinde,, t\u0131rnak, yeme, al\u0131\u015fkanl\u0131\u011f\u0131, olan, birinin, koronavir\u00fcs, nedeniyle, hayat\u0131n\u0131, kaybetmesi,, t\u0131rnak, yeme, al\u0131\u015fkanl\u0131\u011f\u0131, olanlar\u0131n, hastal\u0131\u011fa, daha, kolay, yakalanabilece\u011fini, g\u00f6zler, \u00f6n\u00fcne, serdi.", "section": "News", "author": "Samanyolu Haber"}, "locale": "tr_TR"}, "twitter": {"card": "summary_large_image", "site": "s_habercom", "title": "T\u0131rnak yeme al\u0131\u015fkanl\u0131\u011f\u0131 olanlar dikkat ! \u00d6ld\u00fcr\u00fcyor", "description": "TIRNAK YEME ALI\u015eKANLI\u011eI OLANLAR D\u0130KKAT ! \u00d6LD\u00dcR\u00dcYOR. \u0130zmir\u2019in Sel\u00e7uk il\u00e7esinde, t\u0131rnak yeme al\u0131\u015fkanl\u0131\u011f\u0131 olan birinin koronavir\u00fcs nedeniyle hayat\u0131n\u0131", "image": "http://image.writeclouds.com/Images/News/20200623/77312816_tirnak.jpg"}}, "canonical_link": "http://www.samanyoluhaber.com/tirnak-yeme-aliskanligi-olanlar-dikkat-olduruyor-haberi/1348684/"}