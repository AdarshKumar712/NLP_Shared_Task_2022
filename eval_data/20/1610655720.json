{"source_url": "https://web.archive.org", "url": "https://web.archive.org/web/20200619192723id_/https://www.trthaber.com/haber/turkiye/thynin-19-mayis-ozel-ucusu-basladi-485844.html", "title": "THY 9 milyon sanal yolcusuyla Samsun'a u\u00e7tu", "top_image": "https://www.trthaber.com/resimler/1286000/1286616.jpg", "meta_img": "https://www.trthaber.com/resimler/1286000/1286616.jpg", "images": ["https://web.archive.org/web/20200619192723id_/https:/www.trthaber.com/haber/turkiye/resimler/1314000/1315550.jpg", "https://web.archive.org/static/images/twitter.png", "https://web.archive.org/static/images/e-mail.png", "https://web.archive.org/static/images/search-icon.png", "https://web.archive.org/web/20200619192723id_/https:/www.trthaber.com/haber/turkiye/dosyalar/images/20200519_2_42517882_55072657_Web.jpg", "https://www.trthaber.com/resimler/1286000/1286616.jpg", "https://web.archive.org/static/images/koronavirus-sitene-ekle-banner-300x250.jpg", "https://web.archive.org/web/20200619192723id_/https:/www.trthaber.com/haber/turkiye/dosyalar/images/20200519_2_42517882_55072659_Web.jpg", "https://certify.alexametrics.com/atrk.gif?account=ep3uq1FYxz20cv", "https://web.archive.org/static/images/play-button-2.png", "https://web.archive.org/static/images/whatsapp.png", "https://web.archive.org/static/images/linkedin.png", "https://mc.yandex.ru/watch/50115481", "https://web.archive.org/static/images/google-news-button.png", "https://web.archive.org/static/images/facebook.png", "https://www.trthaber.com/static/images/header-compact-logo.png", "https://web.archive.org/web/20200619192723id_/https:/www.trthaber.com/haber/turkiye/resimler/1314000/1315679.jpg"], "movies": [], "text": "23 Nisan'\u0131n 100. y\u0131l\u0131nda g\u00f6ky\u00fcz\u00fcnde d\u00fcnyan\u0131n en b\u00fcy\u00fck bayra\u011f\u0131n\u0131 a\u00e7m\u0131\u015ft\u0131 T\u00fcrk Hava Yollar\u0131. Ankara'dan havalanm\u0131\u015f, ay y\u0131ld\u0131z\u0131 g\u00f6ky\u00fcz\u00fcne nak\u015fetmi\u015fti.\n\nT\u00fcrk Hava Yollar\u0131, bu kez de 19 May\u0131s Gen\u00e7lik ve Spor Bayram\u0131na \u00f6zel tarihi bir u\u00e7u\u015f yapt\u0131.\n\nGazi Mustafa Kemal Atat\u00fcrk'\u00fcn Milli M\u00fccadele'yi ba\u015flatt\u0131\u011f\u0131 tarihten 101 y\u0131l sonra \u0130stanbul'dan Samsun'a planlanan \"TK1919\" sefer say\u0131l\u0131 \u00f6zel u\u00e7u\u015fu tamamland\u0131.\n\nT\u00fcrk Hava Yollar\u0131 9 milyon sanal yolcusuyla tarihi yolculu\u011fu ger\u00e7ekle\u015ftirdi. TK1919 sefer say\u0131s\u0131yla yap\u0131lan 19 May\u0131s \u00f6zel u\u00e7u\u015funun ayr\u0131nt\u0131lar\u0131 @trthaber\u2019de.https://t.co/hVZcBqYGyP pic.twitter.com/dXAYmihufu \u2014 TRT Haber Canl\u0131 (@trthabercanli) May 19, 2020\n\n9 milyonu a\u015fk\u0131n yolcusu var\n\nTarihi yolculu\u011fa evlerinde kalarak kat\u0131lmak isteyenler \"www.tarihiyolculuk.com\" adresi \u00fczerinden olu\u015fturan ve \u015fimdiye kadar 9 milyonu a\u015fk\u0131n ki\u015finin kay\u0131t yapt\u0131rd\u0131\u011f\u0131 hat\u0131ra biletleri yo\u011fun ilgi g\u00f6rd\u00fc.\n\nVatanda\u015flar, hat\u0131ra biletlerini sosyal medyada \"#TarihiYolculuk ve #TK1919\" etiketleriyle payla\u015ft\u0131. \u00d6zel sefer, Twitter'da en \u00e7ok konu\u015fulan konular aras\u0131na girdi.\n\n[Foto\u011fraf: AA]\n\nT\u00fct\u00fcn \u0130skelesi ve Band\u0131rma Vapuru \u00fcst\u00fcnde al\u00e7ak u\u00e7u\u015f\n\nYolcusu olmayan sefer \u00f6ncesinde \"Of\" isimli \"Boeing 737-900 ER\" tipi u\u00e7akta baz\u0131 haz\u0131rl\u0131klar yap\u0131ld\u0131. U\u00e7a\u011f\u0131n i\u00e7i, kanat ve g\u00f6vdesi temizlenerek, sefere haz\u0131r hale getirildi.\n\nOtob\u00fcsle aprona gelen THY kaptan pilotu Selin Sevimli, ikinci pilot Zafer Do\u011fukan Demir ile kabin ekipleri u\u00e7a\u011f\u0131n \u00f6n\u00fcnde hat\u0131ra foto\u011fraf\u0131 \u00e7ektirdi.\n\nSaat 12.25'te \u0130stanbul Havaliman\u0131'ndan hareket eden u\u00e7ak, Samsun'da T\u00fct\u00fcn \u0130skelesi ve Band\u0131rma Vapuru \u00fcst\u00fcnde al\u00e7ak u\u00e7u\u015f yapt\u0131.\n\n[Foto\u011fraf: AA]", "keywords": [], "meta_keywords": ["tk1919", "thy \u00f6zel u\u00e7u\u015fu", "19 may\u0131s \u00f6zel u\u00e7u\u015fu"], "tags": [], "authors": [], "publish_date": null, "summary": "", "article_html": "", "meta_description": "T\u00fcrk Hava Yollar\u0131'n\u0131n TK1919 sefer say\u0131l\u0131 u\u00e7a\u011f\u0131, 9 milyonu a\u015fk\u0131n sanal yolcusuyla Samsun'a ini\u015f yapt\u0131.", "meta_lang": "tr", "meta_favicon": "https://www.trthaber.com/static/favicon.ico", "meta_data": {"fb": {"pages": 127630700588623}, "description": "T\u00fcrk Hava Yollar\u0131'n\u0131n TK1919 sefer say\u0131l\u0131 u\u00e7a\u011f\u0131, 9 milyonu a\u015fk\u0131n sanal yolcusuyla Samsun'a ini\u015f yapt\u0131.", "keywords": "tk1919, thy \u00f6zel u\u00e7u\u015fu, 19 may\u0131s \u00f6zel u\u00e7u\u015fu", "og": {"title": "THY 9 milyon sanal yolcusuyla Samsun'a u\u00e7tu", "description": "T\u00fcrk Hava Yollar\u0131'n\u0131n TK1919 sefer say\u0131l\u0131 u\u00e7a\u011f\u0131, 9 milyonu a\u015fk\u0131n sanal yolcusuyla Samsun'a ini\u015f yapt\u0131.", "image": "https://www.trthaber.com/resimler/1286000/1286616.jpg"}, "p": {"domain_verify": "d84e2d14ad1b4fe58877beb901e5cdcc"}, "twitter": {"card": "player", "player": {"identifier": "https://www.trthaber.com/dosyalar/videolar/7775918f1ab41c7c20dc269f3b9e9ace.mp4", "width": 640, "height": 360}, "site": "@trthaber", "url": "https://www.trthaber.com/haber/turkiye/thy-9-milyon-sanal-yolcusuyla-samsuna-uctu-485844.html", "title": "THY 9 milyon sanal yolcusuyla Samsun'a u\u00e7tu", "description": "T\u00fcrk Hava Yollar\u0131'n\u0131n TK1919 sefer say\u0131l\u0131 u\u00e7a\u011f\u0131, 9 milyonu a\u015fk\u0131n sanal yolcusuyla Samsun'a ini\u015f yapt\u0131.", "image": "https://www.trthaber.com/resimler/1286000/1286616.jpg"}}, "canonical_link": ""}