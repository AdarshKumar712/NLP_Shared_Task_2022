{"source_url": "https://web.archive.org", "url": "https://web.archive.org/web/20200408102138id_/https://nczas.com/2020/03/27/polacy-przerazeni-boja-sie-zwolnien-w-zwiazku-z-epidemia-koronawirusa-sondaz/", "title": "Polacy przera\u017ceni. Boj\u0105 si\u0119 zwolnie\u0144 w zwi\u0105zku z epidemi\u0105 koronawirusa [SONDA\u017b]", "top_image": "https://nczas.com/wp-content/uploads/2020/02/pracownik-praca.jpg", "meta_img": "https://nczas.com/wp-content/uploads/2020/02/pracownik-praca.jpg", "images": ["https://nczas.com/wp-content/uploads/2020/01/pilne-218x150.jpg", "https://nczas.com/wp-content/uploads/2019/12/jaros\u0142aw_kurski_nczas-218x150.jpg", "https://nczas.com/wp-content/uploads/2020/02/pracownik-praca-696x464.jpg", "https://nczas.com/wp-content/uploads/2019/07/logo_nczas_najwyzszy-czas.png", "https://nczas.com/wp-content/uploads/2020/01/koronawirus_z_wuhan_chiny_epidemia-100x70.jpg", "https://nczas.com/wp-content/uploads/2019/12/Kajdanki_aresztowanie_policja_nczas-100x70.jpg", "https://nczas.com/wp-content/uploads/2020/04/budka_zus_nczas-218x150.jpg", "https://nczas.com/wp-content/uploads/2016/10/logo_nczas.png", "https://nczas.com/wp-content/uploads/2020/04/Macron-w-9-3-Fot.-twitter-100x70.jpg", "https://nczas.com/wp-content/uploads/2020/03/koronawirus_wlochy_szpital-100x70.jpg", "https://nczas.com/wp-content/uploads/2020/02/klaudia_kulawik_alaluna-100x70.jpg", "https://nczas.com/wp-content/uploads/2020/04/Lotniskowiec-Charles-de-Gaulle-Fot.-WIkipedia-100x70.jpg", "https://nczas.com/wp-content/uploads/2020/03/koronawirus_wlochy_szpital-218x150.jpg", "https://nczas.com/wp-content/uploads/2020/03/mateusz_morawiecki-1-218x150.jpg", "https://mc.yandex.ru/watch/52995412", "https://nczas.com/wp-content/uploads/2020/02/pracownik-praca.jpg", "https://nczas.com/wp-content/uploads/2019/12/Kajdanki_aresztowanie_policja_nczas-218x150.jpg", "https://nczas.com/wp-content/uploads/2020/03/koronawirus-szpital-warszawa-218x150.jpg", "https://nczas.com/wp-content/uploads/2020/01/tsue-218x150.jpg", "https://nczas.com/wp-content/uploads/2020/03/trump_pap-100x70.jpg", "https://nczas.com/wp-content/uploads/2019/12/jaros\u0142aw_kurski_nczas-100x70.jpg", "https://nczas.com/wp-content/uploads/2019/12/jaroslaw_gowin_nczas-218x150.jpg"], "movies": [], "text": "Ponad po\u0142owa Polak\u00f3w obawia si\u0119 zwolnie\u0144 lub obni\u017cenia poziomu \u017cycia w wyniku epidemii koronawirusa. Najbardziej o przysz\u0142o\u015b\u0107 obawiaj\u0105 si\u0119 kobiety.\n\nPracownia SW Research sprawdzi\u0142a, czy Polacy obawiaj\u0105 si\u0119 utraty pracy lub obni\u017cenia poziomu \u017cycia w zwi\u0105zku z epidemi\u0105 koronawirusa. Wyniki badania opublikowa\u0142a \u201eRzeczpospolita\u201d.\n\nA\u017c 61,4 proc. badanych stwierdzi\u0142o, \u017ce obawia si\u0119 o swoj\u0105 przysz\u0142o\u015b\u0107.\n\nZaledwie 22,6 proc. ankietowanych stwierdzi\u0142o, i\u017c nie ma takich obaw. Natomiast 16 proc. nie mia\u0142o zdania w tej sprawie.\n\nNajbardziej utraty pracy i obni\u017cenia poziomu \u017cycia obawiaj\u0105 si\u0119 Polki. W\u015br\u00f3d nich pad\u0142o 65 proc. twierdz\u0105cych odpowiedzi.\n\nZdecydowanie mniej obaw wyrazili Polacy. W\u015br\u00f3d pan\u00f3w obawy wyrazi\u0142o 57 proc. ankietowanych.\n\n\u2013 Rzadziej ni\u017c og\u00f3\u0142 badanych utraty pracy lub obni\u017cenia poziomu \u017cycia obawiaj\u0105 si\u0119 osoby po 50 roku \u017cycia \u2013 wskazuje tak 56 proc. z nich, podczas gdy w m\u0142odszych grupach wiekowych jest to ok. 66proc.. Obaw\u0119 o pogorszenie swojej sytuacji ekonomicznej wyra\u017caj\u0105 cz\u0119\u015bciej 2 na 3 osoby zarabiaj\u0105ce w granicach 3001 \u2013 5000 z\u0142otych i osoby z miast licz\u0105cych od 20 tys. do 99 tys. mieszka\u0144c\u00f3w (64 proc.) \u2013 podsumowa\u0142a wyniki badania Wiktoria Maruszczak z SW Research.\n\nW pi\u0105tek wieczorem Ministerstwo Zdrowia poinformowa\u0142o o 49 kolejnych przypadk\u00f3w zaka\u017cenia koronawirusem. W sumie w Polsce zara\u017conych jest ju\u017c oficjalnie 1389 os\u00f3b.\n\n\u0179r\u00f3d\u0142o: Rzeczpospolita", "keywords": [], "meta_keywords": [""], "tags": [], "authors": [], "publish_date": "Fri Mar 27 00:00:00 2020", "summary": "", "article_html": "", "meta_description": "Ponad po\u0142owa Polak\u00f3w obawia si\u0119 zwolnie\u0144 lub obni\u017cenia poziomu \u017cycia w wyniku epidemii koronawirusa. Najbardziej o przysz\u0142o\u015b\u0107 obawiaj\u0105 si\u0119 kobiety.", "meta_lang": "pl", "meta_favicon": "https://nczas.com/wp-content/uploads/2019/12/favicon-nczas.png", "meta_data": {"viewport": "width=device-width, initial-scale=1.0", "description": "Ponad po\u0142owa Polak\u00f3w obawia si\u0119 zwolnie\u0144 lub obni\u017cenia poziomu \u017cycia w wyniku epidemii koronawirusa. Najbardziej o przysz\u0142o\u015b\u0107 obawiaj\u0105 si\u0119 kobiety.", "robots": "max-snippet:-1, max-image-preview:large, max-video-preview:-1", "og": {"locale": "pl_PL", "type": "article", "title": "Polacy przera\u017ceni. Boj\u0105 si\u0119 zwolnie\u0144 w zwi\u0105zku z epidemi\u0105 koronawirusa [SONDA\u017b] - NCZAS.COM", "description": "Ponad po\u0142owa Polak\u00f3w obawia si\u0119 zwolnie\u0144 lub obni\u017cenia poziomu \u017cycia w wyniku epidemii koronawirusa. Najbardziej o przysz\u0142o\u015b\u0107 obawiaj\u0105 si\u0119 kobiety.", "url": "https://nczas.com/2020/03/27/polacy-przerazeni-boja-sie-zwolnien-w-zwiazku-z-epidemia-koronawirusa-sondaz/", "site_name": "NCZAS.COM", "updated_time": "2020-03-27T20:13:20+00:00", "image": {"identifier": "https://nczas.com/wp-content/uploads/2020/02/pracownik-praca.jpg", "secure_url": "https://nczas.com/wp-content/uploads/2020/02/pracownik-praca.jpg", "width": 1200, "height": 800}}, "article": {"publisher": "https://www.facebook.com/nczas", "section": "Polska", "published_time": "2020-03-27T20:40:04+00:00", "modified_time": "2020-03-27T20:13:20+00:00"}, "twitter": {"card": "summary_large_image", "description": "Ponad po\u0142owa Polak\u00f3w obawia si\u0119 zwolnie\u0144 lub obni\u017cenia poziomu \u017cycia w wyniku epidemii koronawirusa. Najbardziej o przysz\u0142o\u015b\u0107 obawiaj\u0105 si\u0119 kobiety.", "title": "Polacy przera\u017ceni. Boj\u0105 si\u0119 zwolnie\u0144 w zwi\u0105zku z epidemi\u0105 koronawirusa [SONDA\u017b] - NCZAS.COM", "image": "https://nczas.com/wp-content/uploads/2020/02/pracownik-praca.jpg"}, "generator": "WordPress 5.3.2", "onesignal": "wordpress-plugin"}, "canonical_link": "https://nczas.com/2020/03/27/polacy-przerazeni-boja-sie-zwolnien-w-zwiazku-z-epidemia-koronawirusa-sondaz/"}