{"source_url": "http://www.firenzetoday.it", "url": "http://www.firenzetoday.it/blog/psicologia-nel-cuore-della-mente/coronavirus-code-geometrie-sociali.html", "title": "Coronavirus: code e geometrie sociali resteranno?", "top_image": "http://www.firenzetoday.it/~media/horizontal-hi/4072392538228/90509432_2840839586010195_7615038120307720192_n-2-2-2.jpg", "meta_img": "http://www.firenzetoday.it/~media/horizontal-hi/4072392538228/90509432_2840839586010195_7615038120307720192_n-2-2-2.jpg", "images": ["http://3.citynews.stgy.ovh/~shared/images/v2015/icons/badge-google.png", "http://1.citynews.stgy.ovh/~shared/images/v2015/icons/badge-apple.svg", "http://1.citynews.stgy.ovh/~shared/images/v2015/avatars/citynews-firenzetoday.png", "http://www.firenzetoday.it/~shared/do/~/count/?464SuuzsrC1qbRHyAHBBC3eBvmqt659PrOagqND9QBLdzcIwXGgIfS4YUQ9cVQvH79D1wvi5_TK2bIaN6WXKBPn3extwvO_hXN5B_WZqKhBkjCAVOCE3Lgk51yqZjSirExTmc1zfUCEO4D8RnKAwHIuo7qayfyDYhiuy-TTfUZfNL6zfXCH", "http://2.citynews.stgy.ovh/~shared/images/v4/elementi/mappa-centro.gif", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://1.citynews-citynews.stgy.ovh/images/cn-horizontal-simple-full-10years.png", "http://www.firenzetoday.it/~media/horizontal-hi/4072392538228/90509432_2840839586010195_7615038120307720192_n-2-2-2.jpg", "http://1.citynews.stgy.ovh/~shared/images/v2015/brands/today-logo.svg", "http://1.citynews-firenzetoday.stgy.ovh/images/blogs/psicologia-nel-cuore-della-mente.png"], "movies": [], "text": "Il comportamento collettivo \u00e8 un aspetto che \u00e8 relativo all\u2019atteggiamento della massa verso gli argomenti del gruppo ed ha caratteristiche tendenzialmente permanenti nel contesto sociale. Questi tratti si distinguono nelle caratteristica della quotidianit\u00e0 che si esprimono in ogni parte della vita collettiva.\n\nVeniamo ad oggi: ovunque si vada si vedono file tendenzialmente ordinate in cui ognuno si distanzia dal precedente cos\u00ec come il successivo si mantiene discosto da lui. Attendono in maniera generalmente ordinata e composta come se tutti fossero quasi rassegnati alla nuova dimensione del tempo, che si consuma nella consapevolezza di quell\u2019attesa in cui si accondiscende ad una nuova dimensione della dimensione che scorre. Per certi versi \u00e8 la fine di una corsa incessante in cui ognuno rilegge la propria vita dal momento che \u00e8 finita una gara ed in essa la sfida.\n\nOra, questa visione rimarr\u00e0 sotto forma di tendenza collettiva per lungo tempo ma non per sempre. Questa sensazione di \u201cinevitabile quiete\u201d mista a drammi sociali di cui rimarr\u00e0 memoria si protrarr\u00e0, ma con un limite. Costituir\u00e0 ben presto, se non da subito, una parte del comportamento ma soprattutto del pensiero dell'individuo che vive nella \u201cgrande\u201d societ\u00e0 occidentale.\n\nHa preso forza una consuetudine alla distanza fisica come se ogni altro corpo avesse assunto un'aurea di distacco necessario, in seguito all\u2019avere scoperto il pericolo potenziale che ne pu\u00f2 derivare seppur apparentemente incredibile.\n\nQuesta nuova socialit\u00e0 rimarr\u00e0 per decenni fin quando verr\u00e0 confermata oppure cancellata da eventi successivi, nuove modalit\u00e0 sociali altrettanto rilevanti. Nelle strutture collettive mutano le condizioni e cambiano le usanze, le consuetudini e le abitudini, offuscando quelle del periodo precedente.\n\n\u00c8 necessario comprendere che le societ\u00e0 in sociologia e psicologie individuale si muovono influenzate dagli eventi che si avvicendano, creando un apparente distacco con il passato. La mente individuale e sociale sono entit\u00e0 che mutano a seconda degli itinerari della storia in cui si sviluppano le esistenze; questa abitudine rimarr\u00e0 fin quando non vi sar\u00e0 una una socialit\u00e0 diversa probabilmente simile a quella precedente, ad oggi completamente incredibile. Basta aspettare.\n\n\n\n", "keywords": [], "meta_keywords": ["coronavirus", "code", "geometrie", "sociali"], "tags": ["coronavirus"], "authors": ["Dott. Loris Pinzani", "A Cura Di Loris Pinzani"], "publish_date": null, "summary": "", "article_html": "", "meta_description": "L'analisi del dottor Loris Pinzani", "meta_lang": "it", "meta_favicon": "http://3.citynews-firenzetoday.stgy.ovh/images/v2015/brand/favicon.png", "meta_data": {"title": "Coronavirus: code e\u00a0geometrie sociali resteranno?", "description": "L'analisi del dottor Loris Pinzani", "keywords": "coronavirus,code,geometrie,sociali", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1202216291, affiliate-data=ct=smart-banner&pt=408258, app-argument=http://www.firenzetoday.it/blog/psicologia-nel-cuore-della-mente/coronavirus-code-geometrie-sociali.html", "theme-color": "#B75DC7", "msapplication-navbutton-color": "#B75DC7", "msapplication-TileColor": "#B75DC7", "og": {"title": "Coronavirus: code e\u00a0geometrie sociali resteranno?", "description": "L'analisi del dottor Loris Pinzani", "image": {"identifier": "http://www.firenzetoday.it/~media/horizontal-hi/4072392538228/90509432_2840839586010195_7615038120307720192_n-2-2-2.jpg", "width": 1000, "height": 563}, "url": "http://www.firenzetoday.it/blog/psicologia-nel-cuore-della-mente/coronavirus-code-geometrie-sociali.html", "site_name": "FirenzeToday", "type": "article"}, "fb": {"app_id": 121264747937306, "pages": 161370253883175}}, "canonical_link": "http://www.firenzetoday.it/blog/psicologia-nel-cuore-della-mente/coronavirus-code-geometrie-sociali.html"}