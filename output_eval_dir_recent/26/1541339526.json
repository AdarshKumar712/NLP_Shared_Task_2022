{"source_url": "http://www.cesenatoday.it", "url": "http://www.cesenatoday.it/cronaca/misure-anti-smog-arriva-il-penultimo-appuntamento-con-le-domeniche-ecologiche.html", "title": "Misure anti-smog, arriva il penultimo appuntamento con le domeniche ecologiche", "top_image": "http://www.cesenatoday.it/~media/horizontal-hi/2175120601343/traffico-smog-infophoto-big-2.jpg", "meta_img": "http://www.cesenatoday.it/~media/horizontal-hi/2175120601343/traffico-smog-infophoto-big-2.jpg", "images": ["http://3.citynews.stgy.ovh/~shared/images/v2015/icons/badge-google.png", "http://1.citynews.stgy.ovh/~shared/images/v2015/icons/badge-apple.svg", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://2.citynews.stgy.ovh/~shared/images/v4/elementi/mappa-centro.gif", "http://www.cesenatoday.it/~shared/do/~/count/?D7ouHdsOm6vpXbGuVGw-XBlqaAhtkRJU97LFCE4pOXra5oeq9zIIM5bxn4wSyMJW_z7gAK74HGB33B8X03WgsLStGkf2fmia-FvdzBWALaMZKV7xhfrzZZK8j5o1OOsstuUI6JPfsf5GCZLOvaqftgbvrzPgvBJB5wgKZpGN4MaMboz", "http://2.citynews.stgy.ovh/~shared/images/v2015/avatars/citynews-cesenatoday.png", "http://www.cesenatoday.it/~media/horizontal-hi/2175120601343/traffico-smog-infophoto-big-2.jpg", "http://1.citynews-citynews.stgy.ovh/images/cn-horizontal-simple-full-10years.png", "http://1.citynews.stgy.ovh/~shared/images/v2015/brands/today-logo.svg"], "movies": [], "text": "Domenica 8 marzo nuovo e penultimo appuntamento con le \u2018domeniche ecologiche\u2019 a Cesena, le giornate programmate nell\u2019ambito delle nuove misure antismog previste dal Piano Aria Integrato Regionale (Pair), con il quale la Regione Emilia-Romagna mette in campo le misure necessarie per rientrare nei valori limite degli inquinanti atmosferici fissati dall\u2019Unione Europea. La prossima domenica ecologica, salvo nuove disposizioni, \u00e8 prevista per il 22 marzo.\n\nDurante la giornata varranno le stesse limitazioni alla circolazione veicolare che, dalla prima domenica ecologica del 6 ottobre fino a fine marzo, sono in vigore dal luned\u00ec al venerd\u00ec. Quindi, dalle 8,30 alle 18,30 non potranno circolare i veicoli a benzina fino a Euro 1, i diesel fino a Euro 3 e i ciclomotori fino a Euro 0 e, quindi, saranno esclusi dalle limitazioni i veicoli a benzina omologati Euro 2 o successive, i diesel omologati Euro 4 o successive, i ciclomotori e motocicli omologati Euro 1 o successive.\n\nSi potr\u00e0 circolare liberamente all\u2019interno del centro abitato solo nei percorsi stabiliti che, tra l'altro, permettono di raggiungere in ogni fascia oraria l\u2019Ospedale \u201cMaurizio Bufalini\u201d, le Case di cura \u201cSan Lorenzino\u201d e \u201cMalatesta Novello\u201d e i parcheggi di scambio. Tutte le informazioni sulle limitazioni previste dall'ordinanza e sulle esclusioni sono pubblicate alla pagina www.comune.cesena.fc.it/liberiamolaria2019.\n\n", "keywords": [], "meta_keywords": ["ambiente", ""], "tags": ["ambiente"], "authors": [], "publish_date": null, "summary": "", "article_html": "", "meta_description": "La Regione Emilia-Romagna mette in campo le misure necessarie per rientrare nei valori limite degli inquinanti atmosferici fissati dall\u2019Unione Europea", "meta_lang": "it", "meta_favicon": "http://3.citynews-cesenatoday.stgy.ovh/images/v2015/brand/favicon.png", "meta_data": {"title": "Misure anti-smog, arriva il penultimo appuntamento con le domeniche ecologiche", "description": "La Regione Emilia-Romagna mette in campo le misure necessarie per rientrare nei valori limite degli inquinanti atmosferici fissati dall\u2019Unione Europea", "keywords": "ambiente,", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1202855316, affiliate-data=ct=smart-banner&pt=408258, app-argument=http://www.cesenatoday.it/cronaca/misure-anti-smog-arriva-il-penultimo-appuntamento-con-le-domeniche-ecologiche.html", "theme-color": "#3277C7", "msapplication-navbutton-color": "#3277C7", "msapplication-TileColor": "#3277C7", "og": {"title": "Misure anti-smog, arriva il penultimo appuntamento con le domeniche ecologiche", "description": "La Regione Emilia-Romagna mette in campo le misure necessarie per rientrare nei valori limite degli inquinanti atmosferici fissati dall\u2019Unione Europea", "image": {"identifier": "http://www.cesenatoday.it/~media/horizontal-hi/2175120601343/traffico-smog-infophoto-big-2.jpg", "width": 1000, "height": 563}, "url": "http://www.cesenatoday.it/cronaca/misure-anti-smog-arriva-il-penultimo-appuntamento-con-le-domeniche-ecologiche.html", "site_name": "CesenaToday", "type": "article"}, "fb": {"app_id": 223790470984031, "pages": 146865878725646}}, "canonical_link": "http://www.cesenatoday.it/cronaca/misure-anti-smog-arriva-il-penultimo-appuntamento-con-le-domeniche-ecologiche.html"}