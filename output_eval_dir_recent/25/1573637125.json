{"source_url": "https://www.luccaindiretta.it", "url": "https://www.luccaindiretta.it/dalla-citta/2020/04/09/vcs-i-tavoli-dei-locali-per-noi-vanno-tolti-per-non-dare-possibilita-di-assembramenti/174691/", "title": "Vcs: \u201cI tavoli dei locali? Per noi vanno tolti per non dare possibilit\u00e0 di assembramenti\u201d", "top_image": "https://www.luccaindiretta.it/photogallery_new/images/2015/04/dehors-estivo-png-jpeg-162558.660x368.jpg", "meta_img": "https://www.luccaindiretta.it/photogallery_new/images/2015/04/dehors-estivo-png-jpeg-162558.660x368.jpg", "images": ["https://www.luccaindiretta.it/wp-content/uploads/2019/12/logo-lucca-300x48.png", "https://www.luccaindiretta.it/photogallery_new/images/2015/04/dehors-estivo-png-jpeg-162558.660x368.jpg", "https://www.luccaindiretta.it/wp-content/themes/edidesk/img/virgola-presscomm-white.png", "https://www.luccaindiretta.it/photogallery_new/images/2019/10/enogastronomia-jpg-4189.150x113.jpg", "https://www.luccaindiretta.it/photogallery_new/images/2019/12/parcheggi-a-lucca-270315.150x113.jpg", "https://www.luccaindiretta.it/photogallery_new/images/2020/04/test-coronavirus-280386.150x113.jpg", "https://www.luccaindiretta.it/photogallery_new/images/2019/03/parcheggi-blu-4-jpeg-193167.150x113.jpg", "https://cdn4.3bmeteo.com/images/icone/loc_small_jpg/poco_nuvoloso.jpg", "https://www.luccaindiretta.it/photogallery_new/images/2019/12/pioggia-1-jpg-267082.316x176.jpg", "https://www.luccaindiretta.it/wp-content/themes/edidesk/img/avatar-non-presente.jpg", "https://www.luccaindiretta.it/photogallery_new/images/2019/11/carabinieri-generica2-controllo-stradale-piantone-pattuglia--251004.150x113.jpg", "https://www.luccaindiretta.it/photogallery_new/images/2020/05/viale-dei-tigli-281559.660x368.jpg", "https://img.youtube.com/vi/5vXPSSr-1eE/maxresdefault.jpg", "https://www.luccaindiretta.it/photogallery_new/images/2020/05/giulio-grossi-presidente-confindustria-toscana-nord-281512.150x113.jpg", "https://www.luccaindiretta.it/photogallery_new/images/2019/12/parcheggi-a-lucca-270315.660x368.jpg", "https://www.luccaindiretta.it/photogallery_new/images/2019/10/enogastronomia-jpg-4189.660x368.jpg", "https://www.luccaindiretta.it/photogallery_new/images/2020/05/spazi-enel-partner-282109.660x368.jpg"], "movies": [], "text": "La segnalazione di Vivere il Centro Storico sui tavoli di bar e ristoranti nelle piazze? \u201cNon \u00e8 stata compresa\u201d, dicono dal comitato.\n\n\u201cLa posizione di Confcommercio e dell\u2019 assessore Mercanti in merito alla segnalazione effettuata dal comitato \u2013 scrivono \u2013 e da questi definita esposto \u00e8 semplicemente grottesca\u201d.\n\n\u201cNella segnalazione effettuata dal comitato \u2013 si chiarisce \u2013 si evidenziava che in alcune strade/piazze c\u2019erano tavoli e sedie lasciati nella disponibilit\u00e0 di chiunque volesse utilizzarli. Il motivo della segnalazione era dovuto al fatto che ci\u00f2 avveniva in barba ai vigenti divieti governativi e in difformit\u00e0 a quanto previsto dal regolamento Cosap in quanto offriva quelle possibilit\u00e0 di assembramento che il Comune e il governo si sforzano di scoraggiare per l\u2019 emergenza covid 19\u201c.\n\n\u201cIn aggiunta \u2013 spiegano da Vcs \u2013 si deve rilevare che queste occupazioni di suolo pubblico impedivano la sanificazione di tratti di strade e piazze che in molti casi ne avevano estremo bisogno, anche per gli sputi lasciati al suolo dagli improvvisati avventori. Certo che se a Lucca ci fosse stato un assessore alle attivit\u00e0 produttive che, come \u00e8 sempre successo fino a due anni fa, avesse voluto collaborare anche con i residenti, la via pi\u00f9 breve sarebbe stata ancora pi\u00f9 snella della comunque peraltro banale segnalazione\u201d.\n\n\u201cOltretutto \u2013 vanno avanti da Vcs \u2013 a questo punto sia l\u2019assessore che Confocmmmercio dovrebbero spiegare pubblicamente il perch\u00e9 di tanto clamore relativamente a questa vicenda che, ripetiamo, andava nel rispetto delle leggi comunali, nazionali e della sanit\u00e0 pubblica e che, per di pi\u00f9, potendosi risolvere con il semplice accatastamento di tavoli e sedie e quindi essendo a costo zero, non poteva provocare vittime\u201d. Forse ci dobbiamo ritenere colpevoli del reato di lesa maest\u00e0?\u201d.\n\n\u201cIl fatto che, come dice l\u2019 assessore ha dovuto fare la determina perch\u00e9 da una settimana gli operatori non le prestavano attenzione \u2013 afferma Vcs -, la dice tutta. Rivolgiamo un bonario appello a tutte le parti in causa invitandole a non diffondere informazioni false o non veritiere come quella che abbiamo richiesto di elevare le sanzioni perch\u00e9 questo non \u00e8 vero e, trattandosi di atti protocollati, avremo gioco facile a dimostralo in una eventuale causa legale volta a tutelare la nostra immagine\u201d.", "keywords": [], "meta_keywords": [""], "tags": ["Lucca", "Vcs", "comune di lucca", "locali", "dehors", "Coronavirus"], "authors": [], "publish_date": "Thu Apr  9 00:00:00 2020", "summary": "", "article_html": "", "meta_description": "Il comitato: \"Confcommercio e assessore hanno dato una interpretazione grottesca alla nostra segnalazione\"", "meta_lang": "it", "meta_favicon": "https://www.luccaindiretta.it/wp-content/themes/edidesk-child/img/favicon/apple-touch-icon.png", "meta_data": {"image_thumb_src": "https://www.luccaindiretta.it/photogallery_new/images/2015/04/dehors-estivo-png-jpeg-162558.660x368.jpg", "thumb": "https://www.luccaindiretta.it/photogallery_new/images/2015/04/dehors-estivo-png-jpeg-162558.660x368.jpg", "og": {"image": {"identifier": "https://www.luccaindiretta.it/photogallery_new/images/2015/04/dehors-estivo-png-jpeg-162558.660x368.jpg", "type": "https://www.luccaindiretta.it/photogallery_new/images/2015/04/dehors-estivo-png-jpeg-162558.660x368.jpg", "width": 655, "height": 365}, "locale": "it_IT", "type": "article", "title": "Vcs: \"I tavoli dei locali? Per noi vanno tolti per non dare possibilit\u00e0 di assembramenti\" - Luccaindiretta", "description": "Il comitato: \"Confcommercio e assessore hanno dato una interpretazione grottesca alla nostra segnalazione\"", "url": "https://www.luccaindiretta.it/dalla-citta/2020/04/09/vcs-i-tavoli-dei-locali-per-noi-vanno-tolti-per-non-dare-possibilita-di-assembramenti/174691/", "site_name": "Luccaindiretta"}, "twitter": {"image": "https://www.luccaindiretta.it/photogallery_new/images/2015/04/dehors-estivo-png-jpeg-162558.660x368.jpg", "card": "summary_large_image", "description": "Il comitato: \"Confcommercio e assessore hanno dato una interpretazione grottesca alla nostra segnalazione\"", "title": "Vcs: \"I tavoli dei locali? Per noi vanno tolti per non dare possibilit\u00e0 di assembramenti\" - Luccaindiretta"}, "description": "Il comitato: \"Confcommercio e assessore hanno dato una interpretazione grottesca alla nostra segnalazione\"", "article": {"tag": "Vcs", "section": "Dalla Citt\u00e0", "published_time": "2020-04-09T16:47:54+00:00"}, "msapplication-TileColor": "#dcb3a7", "theme-color": "#ffffff", "fb": {"app_id": 430637754248931}}, "canonical_link": "https://www.luccaindiretta.it/dalla-citta/2020/04/09/vcs-i-tavoli-dei-locali-per-noi-vanno-tolti-per-non-dare-possibilita-di-assembramenti/174691/"}