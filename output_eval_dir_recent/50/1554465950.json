{"source_url": "https://www.ilsole24ore.com", "url": "https://www.ilsole24ore.com/art/coronavirus-italia-news-ultime-notizie-aggiornamenti-18-marzo-ADez1DE", "title": "Coronavirus, ultime notizie: in Italia 2.648 nuovi casi, +475 vittime, +1.084 guariti", "top_image": "https://i2.res.24o.it/images2010/2020/03/ADez1DE/images/0d5b95d0-6927-11ea-b6a6-b1e9403194e7-fotohome0.jpg", "meta_img": "https://i2.res.24o.it/images2010/2020/03/ADez1DE/images/0d5b95d0-6927-11ea-b6a6-b1e9403194e7-fotohome0.jpg", "images": ["https://www.ilsole24ore.com/static/images/placeholders/art/403x210.png", "https://i2.res.24o.it/img2019/feed/archivio_storico/archivio_storico_domenica_200x270.jpg?07818", "https://www.ilsole24ore.com/static/img/ilsole24ore--white.svg", "https://www.ilsole24ore.com/static/images/placeholders/art/835x437.png", "https://www.ilsole24ore.com/static/images/24ore-professionale--white.svg", "https://i2.res.24o.it/img2019/feed/archivio_storico/archivio_storico_200x270.jpg?07818", "https://i2.res.24o.it/img2019/feed/quotidiano/ultima_edizione_200x270.jpg?07818", "https://www.ilsole24ore.com/static/images/ilsole24ore.svg", "https://www.ilsole24ore.com/static/img/24plus--badge.svg", "https://www.ilsole24ore.com/static/img/ilsole24ore.svg", "https://www.ilsole24ore.com/static/img/24plus.svg", "https://www.ilsole24ore.com/static/images/stream24-video--white.svg", "https://www.ilsole24ore.com/static/images/placeholders/media/100x56.png", "https://www.ilsole24ore.com/static/images/placeholders/media/380x214.png", "https://i2.res.24o.it/images2010/2020/03/ADez1DE/images/0d5b95d0-6927-11ea-b6a6-b1e9403194e7-fotohome0.jpg", "https://www.ilsole24ore.com/static/images/radio24.svg"], "movies": [], "text": "Coronavirus, ultime notizie: in Italia 2.648 nuovi casi, +475 vittime, +1.084 guariti Il bilancio dell'epidemia in Italia: 28.710 malati di coronavirus, 2.978 vittime, 4.025 guariti, 2.257 malati ricoverati in terapia intensiva\n\nUn\u2019operatrice sanitaria della nuova terapia intensiva dell\u2019ospedale Poliambulanza di Brescia (Afp)\n\n3' di lettura\n\nIl bilancio sull'epidemia in Italia: 28.710 malati di coronavirus: 2.648 rispetto a ieri, 2.434 vittime: 475 in pi\u00f9 nelle ultime ventiquattro ore, 4.025 guariti : 1.084 in pi\u00f9 (\u201c+37% rispetto all\u2019ultimo valore comunicato\u201d), 2.257 malati ricoverati in terapia intensiva: 197 in pi\u00f9 rispetto a ieri. Di questi 924 sono in Lombardia. Dei 28.710 malati complessivi, 14.363 sono poi ricoverati con sintomi e 12.090 sono quelli in isolamento domiciliare. Sono i numeri comunicati da Angelo Borrelli in conferenza stampa alla protezione civile. Mancano i dati della Campania: saranno integrati domani 19 marzo.\n\nCon 475 morti nelle ultime 24 ore, l'Italia supera il bilancio di vittime in una sola giornata rispetto ad ogni altro Paese al mondo: finora questo triste primato, sottolinea la France Presse, era detenuto dalla Cina che aveva registrato il picco di 368 decessi per coronavirus in un solo giorno.\n\nLombardia\n\nI cittadini positivi al coronavirus in Lombardia, la regione pi\u00f9 colpita, sono saliti a 17.713, con un incremento di 1.493 persone \u201cma inferiore rispetto ai ieri\u201d quando erano cresciuti di 1.971 casi. I ricoverati sono 7.285 (+332 in calo rispetto al trend di ieri +782), quello in terapia intensiva 924 (+45, ieri +56). \u201cCrescono in maniera importante\u201d invece i decessi che sono 1.959 (+319). Sono i principali numeri forniti dall'assessore al Welfare della Regione Lombardia, Giulio Gallera, nel corso della conferenza stampa quotidiana di aggiornamento sulla diffusione del virus. \u201cSono numeri di una continua battaglia, sono in crescita ma quasi tutti in maniera inferiore rispetto a ieri. Oggi ne prendiamo atto in maniera positiva\u201d ma bisogna ancora aspettare per valutare \u201cil trend\u201d.\n\nPer quanto riguarda le province, Brescia ha il maggior numero di casi: 4.305, 312 nelle ultime ventiquattr\u2019ora. Segue Bergamo con 3.785 contagi complessivi: 484 rispetto a ieri 17 marzo. Milano registra 2.644 casi: 318 nelle ultime ventiquattr\u2019ore.\n\nDue ospedali militari da campo, uno a Piacenza e uno a Crema. \u00c8 l'ipotesi su cui sta lavorando il governo per reperire nuovi posti letto per assistere i malati da coronavirus nelle aree pi\u00f9 colpite. L'ospedale di Piacenza dovrebbe essere pronto in 72 ore e gi\u00e0 si stanno trasferendo i materiali in zona, per quello di Crema \u00e8 ancora in corso il sopralluogo disposto dal ministro della Difesa Lorenzo Guerini. Del piano si \u00e8 anche parlato questa mattina nel comitato operativo della Protezione Civile", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Il bilancio dell'epidemia in Italia: 28.710 malati di coronavirus, 2.978 vittime, 4.025 guariti, 2.257 malati ricoverati in terapia intensiva", "meta_lang": "it", "meta_favicon": "/static/favicon.ico", "meta_data": {"viewport": "width=device-width,minimum-scale=1,initial-scale=1", "msapplication-TileColor": "#ffddbb", "theme-color": "#f5e5d5", "twitter": {"site": "@sole24ore", "card": "summary_large_image", "creator": "@sole24ore"}, "fb": {"app_id": 139894059362416}, "og": {"site_name": "Il Sole 24 ORE", "url": "https://www.ilsole24ore.com/art/coronavirus-italia-news-ultime-notizie-aggiornamenti-18-marzo-ADez1DE", "type": "article", "title": "Coronavirus, ultime notizie: in Italia 2.648 nuovi casi, +475 vittime, +1.084 guariti", "description": "Il bilancio dell'epidemia in Italia: 28.710 malati di coronavirus, 2.978 vittime, 4.025 guariti, 2.257 malati ricoverati in terapia intensiva", "image": {"identifier": "https://i2.res.24o.it/images2010/2020/03/ADez1DE/images/0d5b95d0-6927-11ea-b6a6-b1e9403194e7-fotohome0.jpg", "alt": "Un\u2019operatrice sanitaria della nuova terapia intensiva dell\u2019ospedale Poliambulanza di Brescia (Afp)"}}, "robots": "index,follow", "googlebot": "index,follow", "description": "Il bilancio dell'epidemia in Italia: 28.710 malati di coronavirus, 2.978 vittime, 4.025 guariti, 2.257 malati ricoverati in terapia intensiva", "article": {"section": "Italia"}}, "canonical_link": "https://www.ilsole24ore.com/art/coronavirus-italia-news-ultime-notizie-aggiornamenti-18-marzo-ADez1DE"}