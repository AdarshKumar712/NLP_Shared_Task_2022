{"source_url": "https://www.ilmattino.it", "url": "https://www.ilmattino.it/napoli/cronaca/coronavirus_campania_sospesi_ricoveri_programmati-5106986.html", "title": "Emergenza coronavirus in Campania, sospesi i ricoveri programmati negli ospedali fino al 6 aprile", "top_image": "https://www.ilmattino.it/photos/MED/69/86/5106986_1349_rrrr.jpg", "meta_img": "https://www.ilmattino.it/photos/MED/69/86/5106986_1349_rrrr.jpg", "images": ["https://www.ilmessaggero.it/img/logo_guidalloshopping.png", "https://www.ilmessaggero.it/img/testatina_casa.jpg", "https://www.ilmattino.it/photos/MED/69/86/5106986_1349_rrrr.jpg", "https://www.ilmattino.it/photos/LOW/52/27/x5605227_poster.jpg.pagespeed.ic.KQnWd7MzL7.jpg", "https://www.ilmattino.it/photos/THUMB/70/58/x5107058_1453_vvvvv.jpg.pagespeed.ic.xrFlc0OdBR.jpg", "https://www.ilmattino.it/photos/THUMB/54/55/x5605455_1830_panchina_rossa.jpg.pagespeed.ic.WXCrC9tEuK.jpg", "https://www.ilmattino.it/photos/LOW/31/85/x5603185_poster.jpg.pagespeed.ic.gLgUHCx3RO.jpg", "https://www.ilmattino.it/photos/THUMB/53/32/5105332_1921_a4062749_f657_49c9_b105_cc27d11103cd_1000x600.jpg", "https://www.ilmattino.it/photos/THUMB/54/21/5605421_1747_images.jpg", "https://www.ilmattino.it/photos/THUMB/54/28/x5605428_1802_img_20201124_174907.jpg.pagespeed.ic.D3gW7C7-BF.jpg", "https://www.ilmessaggero.it/casa/showcase_img/logo-453.jpg", "https://www.ilmessaggero.it/casa/showcase_img/285966.jpg", "https://www.ilmattino.it/img/logo_tv.png", "https://www.facebook.com/tr?id=3250029561771476&ev=PageView\r\n&noscript=1", "https://caltagironeeditore01.wt-eu02.net/927615140575951/wt.pl?p=328,0", "https://www.ilmattino.it/photos/LOW/27/31/x5602731_2126_ballando_paolo_conticini_raimondo_todaro.jpg.pagespeed.ic.ZrFQUUufVC.jpg", "https://www.ilmattino.it/photos/THUMB/54/18/x5605418_1743_terremoto.jpg.pagespeed.ic.xdt7Uy6sS7.jpg", "https://www.ilmattino.it/photos/LOW/35/14/x5603514_2024_zu.jpg.pagespeed.ic.qghum-eOGe.jpg", "https://www.ilmattino.it/photos/THUMB/46/38/x5104638_1008_cccc.jpg.pagespeed.ic.8QDGqP5VwB.jpg", "https://www.ilmattino.it/photos/MED/53/44/x5605344_poster.jpg.pagespeed.ic.SzkL4pMPyM.jpg", "https://www.ilmattino.it/photos/THUMB/52/69/5105269_1809_67cc6745_6d55_425b_b97b_aa9a0864b4ea.jpg", "https://www.guidalloshopping.com/wp-content/uploads/2020/11/am-300x169.jpg", "https://utils.cedsdigital.it/promo_shop.php?what=img&id_testata=4&ad=dx", "https://secure-it.imrworldwide.com/cgi-bin/m?ci=ilmessaggero-it&cg=0&cc=0&ts=noscript", "https://www.ilmattino.it/photos/THUMB/71/61/x5107161_1603_new_fotosud_.jpg.pagespeed.ic.VOM_vgjQdD.jpg", "https://www.ilmattino.it/photos/LOW/31/78/5603178_1838_whatsapp_image_2020_11_23_at_16.53.29.jpg", "https://www.ilmattino.it/img/mobile/AjaxLoader_small.gif", "https://www.ilmattino.it/photos/PANORAMA/69/86/x5106986_1349_rrrr.jpg.pagespeed.ic.hKm2DS8-2d.jpg", "https://www.ilmattino.it/photos/THUMB/55/79/x5605579_2014_5595881_1633_faa1feae_20da_4a64_9a43_72657202eb7b_1_.jpg.pagespeed.ic.NvkHytDsbS.jpg", "https://www.ilmattino.it/img/logo.png"], "movies": [], "text": "Nuovi provvedimenti in Campania per gestire l'emergenza del coronavirus negli ospedali che si vanno via via sempre pi\u00f9 riempendo.\n\nLEGGI ANCHE Coronavirus a Torre Annunziata: assembramento al funerale, intervengono i carabinieri\n\nDalla Direzione generale per la tutela alla salute e coordinamento del sistema sanitario regionale si rispone la sospensone dal 12 marzo e fino a 6 aprile dei ricoveri programmati sia medici che chirurgici presso le strutture ospedaliere pubbliche, privare accreditate e gli ospedali classificati; la possibilit\u00e0 di effettuare solo ricoveri con carattere d'urgenza \"non differibili\"; tale sospensione \u00e8 valida per tutti i ricoveri programmati ad eccezione dei ricoveri per pazienti onco-ematologici medici e chiurgici; tale sospensione \u00e8 coente anche per tutte le attivit\u00e0 in libera professione intramoenia.\n\nAPPROFONDIMENTI LA DECISIONE Coronavirus, in Campania scatta la chiusura dei parchi IL CASO Coronavirus, choc a Napoli: sputa contro i sanitari al Cotugno... L'INTERVENTO Coronavirus a Napoli, via al programma di lavaggio \u200be sanificazione... GLI STRISCIONI Coronavirus a Napoli, l'arcobaleno dei bambini sui balconi della... L'EPIDEMIA Coronavirus in Campania, il bollettino: 20 tamponi positivi su 54,...\n\nIntanto la Regione Campania ha messo in atto un piano di potenziamento dei posti letto nelle strutture ospedaliere. L\u2019ospedale Cotugno di Napoli ha gi\u00e0 cominciato ad incrementare il numero di posti letto e da luned\u00ec ne saranno pronti 60 nuovi. Il Consigliere Regionale dei Verdi Francesco Emilio Borrelli in compagnia del Presidente della Municipalit\u00e0 VIII Apostolos Paipais si \u00e8 recato presso la struttura ospedaliera per verificare l\u2019evolversi della situazione posti letto ed ha inoltre incontrato il direttore generale dell\u2019azienda ospedaliera dei Colli Di Mauro per dare sostegno al personale medico ed avere aggiornamenti ed informazioni sulla situazione Coronavirus \u201cE\u2019 assolutamente necessario essere celeri in queste misure straordinarie, servono nuovi posti letto al pi\u00f9 presto in modo da poter curare i contagiati, che come da previsioni dovranno aumentare di numero. Al Cotugno entro luned\u00ec 16 marzo saranno pronti nuovi 60 posti letto. Alcuni pazienti infetti da Covid-19 vengono trattati con il farmaco Tocilizumab che agisce con potere antinfiammatorio sulle complicanze polmonari generate dal virus evitando l\u2019aggravamento respiratorio e il ricovero in terapia intensiva.\u201d- ha dichiarato il Consigliere Emilio Borrelli, membro della commissione sanit\u00e0.\n\nUltimo aggiornamento: 16:04\n\n\u00a9 RIPRODUZIONE RISERVATA", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Nuovi provvedimenti in Campania per gestire l'emergenza del coronavirus negli ospedali che si vanno via via sempre pi\u00f9 riempendo.\r\n\r\nLEGGI ANCHE\u00a0Coronavirus a Torre Annunziata:...", "meta_lang": "it", "meta_favicon": "", "meta_data": {"viewport": "width=device-width", "description": "Nuovi provvedimenti in Campania per gestire l'emergenza del coronavirus negli ospedali che si vanno via via sempre pi\u00f9 riempendo.\r\n\r\nLEGGI ANCHE\u00a0Coronavirus a Torre Annunziata:...", "robots": "index,follow", "article": {"content_tier": "metered"}, "pay": 0, "og": {"type": "article", "title": "Emergenza coronavirus in Campania, sospesi i ricoveri programmati negli ospedali fino al 6 aprile", "url": "https://www.ilmattino.it/napoli/cronaca/coronavirus_campania_sospesi_ricoveri_programmati-5106986.html", "image": "https://www.ilmattino.it/photos/MED/69/86/5106986_1349_rrrr.jpg", "description": "Nuovi provvedimenti in Campania per gestire l'emergenza del coronavirus negli ospedali che si vanno via via sempre pi\u00f9 riempendo.\r\n\r\nLEGGI ANCHE\u00a0Coronavirus a Torre Annunziata:..."}, "fb": {"pages": 210639995470, "app_id": 2484655151607357}, "twitter": {"card": "summary_large_image", "url": "https://www.ilmattino.it/napoli/cronaca/coronavirus_campania_sospesi_ricoveri_programmati-5106986.html", "site": "@mattinodinapoli", "title": "Emergenza coronavirus in Campania, sospesi i ricoveri programmati negli ospedali fino al 6 aprile", "description": "Nuovi provvedimenti in Campania per gestire l'emergenza del coronavirus negli ospedali che si vanno via via sempre pi\u00f9 riempendo.\r\n\r\nLEGGI ANCHE\u00a0Coronavirus a Torre Annunziata:...", "image": "https://www.ilmattino.it/photos/MED/69/86/5106986_1349_rrrr.jpg"}}, "canonical_link": "https://www.ilmattino.it/napoli/cronaca/coronavirus_campania_sospesi_ricoveri_programmati-5106986.html"}