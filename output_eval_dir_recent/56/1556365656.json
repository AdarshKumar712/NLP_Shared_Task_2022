{"source_url": "https://www.lanuovariviera.it", "url": "https://www.lanuovariviera.it/category/cronaca/si-scaglia-con-un-machete-contro-la-madre-denunciato-un-ventisettenne-carico-di-armi/", "title": "Con un machete mette la casa a soqquadro durante una lite con la madre. Denunciato un ventisettenne carico di armi", "top_image": "https://www.lanuovariviera.it/wp-content/uploads/2020/03/armi.jpg", "meta_img": "https://www.lanuovariviera.it/wp-content/uploads/2020/03/armi.jpg", "images": ["https://www.lanuovariviera.it/wp-content/uploads/2019/05/logoquattro2.png", "https://www.lanuovariviera.it/wp-content/uploads/2018/11/armi-218x150.jpg", "https://www.lanuovariviera.it/wp-content/uploads/2016/03/retina_logo_mobile_lanuovariviera_280x96-1.png", "https://www.lanuovariviera.it/wp-content/uploads/2020/03/dicresp-100x70.jpg", "https://cdn.printfriendly.com/buttons/printfriendly-pdf-button.png", "https://www.lanuovariviera.it/wp-content/uploads/2020/03/armi-696x451.jpg", "https://www.lanuovariviera.it/wp-content/uploads/2020/03/armi.jpg", "https://www.lanuovariviera.it/wp-content/uploads/2016/03/logo_lanuovariviera_700x120.png", "https://www.lanuovariviera.it/wp-content/uploads/2016/03/logo_mobile_lanuovariviera_140x48-1.png", "https://www.lanuovariviera.it/wp-content/uploads/2018/12/armi-droga-218x150.jpg", "https://www.lanuovariviera.it/wp-content/uploads/2018/04/sddefault-218x150.jpg", "https://www.lanuovariviera.it/wp-content/themes/Newspaper.bck/images/icons/ico-video-large.png"], "movies": [], "text": "ASCOLI PICENO \u2013 Fine settimana di gran lavoro da parte delle pattuglie della Polizia di Stato, impegnate insieme alle altre forze dell\u2019ordine non solo a vigilare sulla corretta osservanza delle misure volte a impedire la diffusione del COVID 19, ma anche per rispondere alle numerose richieste dei cittadini pervenute al 113. Ne sono arrivate quasi 100, la maggior parte per chiedere notizie su come comportarsi.\n\nSabato pomeriggio, un equipaggio della Squadra Volanti \u00e8 intervenuto nel quartiere Monticelli per una lite in famiglia. I poliziotti giunti sul posto hanno trovato la casa dove vivevano madre e figlio a soqquadro. Lui, 27enne, aveva avuto un alterco per futili motivi con la madre, una 58enne agli arresti domiciliari. L\u2019uomo, preso dall\u2019ira, con un machete si era scagliato contro i mobili e i vetri delle finestre, distruggendo tutto. Poi la situazione si \u00e8 calmata e gli investigatori hanno trovato in casa anche spade e coltelli, sequestrando tutto. A quel punto il figlio \u00e8 stato denunciato per le minacce rivolte alla madre brandendo quelle armi.", "keywords": [], "meta_keywords": [""], "tags": ["armi"], "authors": [], "publish_date": null, "summary": "", "article_html": "", "meta_description": "", "meta_lang": "it", "meta_favicon": "https://www.lanuovariviera.it/wp-content/uploads/2016/03/logo_lanuovariviera_favicon_16x16.png", "meta_data": {"viewport": "width=device-width, initial-scale=1.0", "og": {"image": "https://www.lanuovariviera.it/wp-content/uploads/2020/03/armi.jpg"}, "author": "Redazione", "generator": "Powered by Visual Composer - drag and drop page builder for WordPress.", "fb": {"pages": 1052716771423880}}, "canonical_link": "https://www.lanuovariviera.it/category/cronaca/si-scaglia-con-un-machete-contro-la-madre-denunciato-un-ventisettenne-carico-di-armi/"}