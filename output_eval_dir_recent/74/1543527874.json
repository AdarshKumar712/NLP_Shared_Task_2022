{"source_url": "https://www.nextquotidiano.it", "url": "https://www.nextquotidiano.it/niclo-scomparin-consigliere-di-fratelli-ditalia-e-gli-onti-cinesi-del-coronavirus/", "title": "Il consigliere di Fratelli d\u2019Italia e gli \u201conti\u201d cinesi del Coronavirus", "top_image": "https://static.nexilia.it/nextquotidiano/2020/01/niclo-scomparin.jpg", "meta_img": "https://static.nexilia.it/nextquotidiano/2020/01/niclo-scomparin.jpg", "images": ["https://www.nextquotidiano.it/wp-content/themes/nextquotidiano/images/logo.png", "https://secure.gravatar.com/avatar/0f11a44ad421b1086875bdb53ca6fa1a?s=30&d=mm&r=g", "https://static.nexilia.it/nextquotidiano/2020/01/niclo-scomparin.jpg", "https://secure.gravatar.com/avatar/0f11a44ad421b1086875bdb53ca6fa1a?s=150&d=mm&r=g", "https://static.nexilia.it/global/assets/images/nexilia_logo_b.png"], "movies": [], "text": "Il Coronavirus 2019-nCoV fa la sua prima \u201cvittima\u201d di figuraccia: si tratta di Niclo Scomparin, consigliere comunale in quel di Casier in provincia di Treviso. \u00abMancavano gli onti cinesi per impestarci\u00bb, ha scritto l\u2019esponente di Fratelli d\u2019Italia, cancellando subito dopo il post. Il sindaco Renzo Carraretto ha preso subito le distanze dal consigliere e il giorno dopo si \u00e8 presentato personalmente dai suoi concittadini orientali. \u00abSono andato a portare un saluto ad alcuni di loro, e sono andato a bere un caff\u00e8 al bar gestito da cinesi \u2013 racconta -. Non li ho visti scossi da quanto accaduto, e questo mi fa piacere. Ho per\u00f2 avvertito subito il consigliere: siamo una squadra, se i social diventano uno strumento per promuovere le buone attivit\u00e0 dell\u2019amministrazione mi trovo d\u2019accordo, ma quell\u2019uso non mi va bene. Per ora \u00e8 un richiamo, sbagliare succede, ma adesso basta. La prossima volta si prenderanno provvedimenti\u00bb.\n\nLui ovviamente si \u00e8 difeso sostenendo che non si trattava di un incitamento all\u2019odio razziale: \u00abNon era incitamento all\u2019odio razziale, mi riferivo al virus, causato da condizioni igieniche non sempre controllate dalle autorit\u00e0\u00bb. In realt\u00e0 le condizioni igieniche per ora non c\u2019entrano niente con il Coronavirus, secondo i ricercatori. Ma di sicuro Scomparin da Casier in provincia di Treviso ne sa pi\u00f9 di loro.\n\nLeggi anche: Il complotto di Facebook che blocca le notifiche ai leghisti", "keywords": [], "meta_keywords": [""], "tags": ["Niclo Scomparin"], "authors": [], "publish_date": "Sun Jan 26 08:46:08 2020", "summary": "", "article_html": "", "meta_description": "Lui ovviamente si \u00e8 difeso sostenendo che non si trattava di un incitamento all'odio razziale", "meta_lang": "it", "meta_favicon": "/apple-icon-57x57.png?ver=2.8", "meta_data": {"viewport": "width=device-width, user-scalable=no,\ninitial-scale=1.0, minimum-scale=1.0, maximum-scale=1.0", "msapplication-TileColor": "#ffffff", "msapplication-TileImage": "https://www.nextquotidiano.it/wp-content/themes/nextquotidiano/images/favicon/ms-icon-144x144.png?ver=2.8", "theme-color": "#ffffff", "description": "Lui ovviamente si \u00e8 difeso sostenendo che non si trattava di un incitamento all'odio razziale", "og": {"locale": "it_IT", "type": "article", "title": "Il consigliere di Fratelli d'Italia e gli \"onti\" cinesi del Coronavirus", "description": "Lui ovviamente si \u00e8 difeso sostenendo che non si trattava di un incitamento all'odio razziale", "url": "https://www.nextquotidiano.it/niclo-scomparin-consigliere-di-fratelli-ditalia-e-gli-onti-cinesi-del-coronavirus/", "site_name": "nextQuotidiano", "image": {"identifier": "https://static.nexilia.it/nextquotidiano/2020/01/niclo-scomparin.jpg", "secure_url": "https://static.nexilia.it/nextquotidiano/2020/01/niclo-scomparin.jpg", "width": 534, "height": 534, "alt": "niclo scomparin"}}, "article": {"publisher": "https://www.facebook.com/nextquotidiano.it/", "tag": "Niclo Scomparin", "section": "Opinioni", "published_time": "2020-01-26T08:46:08+01:00"}, "twitter": {"card": "summary_large_image", "description": "Lui ovviamente si \u00e8 difeso sostenendo che non si trattava di un incitamento all'odio razziale", "title": "Il consigliere di Fratelli d'Italia e gli \"onti\" cinesi del Coronavirus", "site": "@nextquotidiano", "image": "https://static.nexilia.it/nextquotidiano/2020/01/niclo-scomparin.jpg", "creator": "@nextquotidiano"}, "generator": "WordPress 4.9.13", "google-site-verification": "5TdWwIQ-q7x8X91Cn5E_g7ONzO8_9nZaevUPaDCpUXo", "\u201cfb": {"pages\u201d": "\u201c656544564431115\""}}, "canonical_link": "https://www.nextquotidiano.it/niclo-scomparin-consigliere-di-fratelli-ditalia-e-gli-onti-cinesi-del-coronavirus/"}