{"source_url": "https://www.haberler.com", "url": "https://www.haberler.com/yok-e-9-sozlesmeli-bilisim-personeli-alinacak-13089015-haberi/", "title": "Y\u00d6K'e 9 s\u00f6zle\u015fmeli bili\u015fim personeli al\u0131nacak", "top_image": "https://www.haberler.com/static/img/haberler/haberlercom_haberi_640.jpg", "meta_img": "https://www.haberler.com/static/img/haberler/haberlercom_haberi_640.jpg", "images": ["https://www.haberler.com/static/img/haberler/haberlercom_haberi_640.jpg", "https://www.haberler.com/static/img/tasarim/bosluk.gif", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://www.haberler.com/static/reklam/advertisement.gif?ads=1"], "movies": [], "text": "Y\u00d6K'e 9 s\u00f6zle\u015fmeli bili\u015fim personeli al\u0131nacak Y\u00fcksek\u00f6\u011fretim Kurulu Ba\u015fkanl\u0131\u011f\u0131na (Y\u00d6K) yaz\u0131l\u0131m, i\u015f analist, mobil yaz\u0131l\u0131m, tasar\u0131m, a\u011f ve sistem uzman\u0131 bran\u015flar\u0131nda 9 s\u00f6zle\u015fmeli bili\u015fim personeli al\u0131nacak.\n\nY\u00fcksek\u00f6\u011fretim Kurulu Ba\u015fkanl\u0131\u011f\u0131na (Y\u00d6K) yaz\u0131l\u0131m, i\u015f analist, mobil yaz\u0131l\u0131m, tasar\u0131m, a\u011f ve sistem uzman\u0131 bran\u015flar\u0131nda 9 s\u00f6zle\u015fmeli bili\u015fim personeli al\u0131nacak.\n\nResmi Gazete'nin \u00e7e\u015fitli ilanlar k\u0131sm\u0131nda yay\u0131mlanan ilana g\u00f6re, ge\u00e7erli ba\u015fvuru yapan adaylar, 2018 Kamu Personeli Se\u00e7me S\u0131nav\u0131 (KPSS) P3 puan\u0131n\u0131n y\u00fczde 70'i ile yabanc\u0131 dil puan\u0131n\u0131n y\u00fczde 30'unun toplam\u0131na g\u00f6re en y\u00fcksek puanl\u0131 adaydan ba\u015flanarak s\u0131ralanacak.\n\nAl\u0131nacak personel say\u0131s\u0131n\u0131n 10 kat\u0131 aday s\u00f6zl\u00fc s\u0131nava \u00e7a\u011fr\u0131lacak.\n\nYaz\u0131l\u0131m, i\u015f analist, mobil yaz\u0131l\u0131m, tasar\u0131m, a\u011f ve sistem uzman\u0131 bran\u015flar\u0131na yap\u0131lacak toplam 9 bili\u015fim uzman\u0131 al\u0131m\u0131na ili\u015fkin adaylarda aranan genel \u015fartlardan baz\u0131lar\u0131 \u015f\u00f6yle:\n\n\"- 657 say\u0131l\u0131 Devlet Memurlar\u0131 Kanunu'nun 48'inci maddesinde yaz\u0131l\u0131 genel ko\u015fullar\u0131 ta\u015f\u0131mak,\n\nErkek adaylar i\u00e7in muvazzaf askerlik \u00e7a\u011f\u0131na gelmemi\u015f veya askerlik \u00e7a\u011f\u0131na gelmi\u015f ise muvazzaf askerlik hizmetini yapm\u0131\u015f, erteletmi\u015f veya muaf olmak,\n\nFak\u00fcltelerin d\u00f6rt y\u0131ll\u0131k bilgisayar m\u00fchendisli\u011fi, yaz\u0131l\u0131m m\u00fchendisli\u011fi, elektrik m\u00fchendisli\u011fi, elektronik m\u00fchendisli\u011fi, elektrik ve elektronik m\u00fchendisli\u011fi ve end\u00fcstri m\u00fchendisli\u011fi b\u00f6l\u00fcmlerinden ya da bunlara denkli\u011fi Y\u00fcksek\u00f6\u011fretim Kurulunca kabul edilmi\u015f yurt d\u0131\u015f\u0131ndaki y\u00fcksek\u00f6\u011fretim kuramlar\u0131ndan mezun olmak,\n\nBu b\u00f6l\u00fcmler d\u0131\u015f\u0131nda kalan d\u00f6rt y\u0131ll\u0131k e\u011fitim veren fak\u00fcltelerin m\u00fchendislik b\u00f6l\u00fcmlerinden, fen-edebiyat, e\u011fitim ve e\u011fitim bilimleri fak\u00fcltelerinin bilgisayar ve teknoloji \u00fczerine e\u011fitim veren b\u00f6l\u00fcmleri ile istatistik, matematik ve fizik b\u00f6l\u00fcmlerinden ya da bunlara denkli\u011fi Y\u00fcksek\u00f6\u011fretim Kurulunca kabul edilmi\u015f yurt d\u0131\u015f\u0131ndaki y\u00fcksek\u00f6\u011fretim kuramlar\u0131ndan mezun olmak,\n\nYaz\u0131l\u0131m, yaz\u0131l\u0131m tasar\u0131m\u0131 ve geli\u015ftirilmesi ile bu s\u00fcrecin y\u00f6netimi konusunda, aktif dizin kurulumu ve y\u00f6netimi konusunda veya b\u00fcy\u00fck \u00f6l\u00e7ekli a\u011f sistemlerinin kurulumu ve y\u00f6netimi konusunda \u00fccret tavan\u0131 iki kat\u0131n\u0131 ge\u00e7emeyecekler i\u00e7in en az 3, di\u011ferleri i\u00e7in en az 5 y\u0131ll\u0131k mesleki tecr\u00fcbeye sahip bulunmak.\"\n\nBa\u015fvurular, \"www.yok.gov.tr\" internet sitesinden temin edilerek doldurulacak ba\u015fvuru formu ile di\u011fer belgelerin Y\u00fcksek\u00f6\u011fretim Kurulu Personel Dairesi Ba\u015fkanl\u0131\u011f\u0131na 15 g\u00fcn i\u00e7inde postayla g\u00f6nderilmesiyle yap\u0131lacak.\n\nS\u00f6zl\u00fc s\u0131nava girmeye hak kazanan adaylar\u0131n listesi, s\u0131nav yeri ve tarihi \"www.yok.gov.tr\" internet sitesinden duyurulacak. Adaylara ayr\u0131ca yaz\u0131l\u0131 bildirim ve tebligat yap\u0131lmayacak.\n\nS\u00f6zl\u00fc s\u0131navda 100 tam puan \u00fczerinden en az 70 tam puan alan adaylar ba\u015far\u0131l\u0131 say\u0131lacak.\n\nKaynak: AA", "keywords": [], "meta_keywords": ["Y\u00fcksek\u00f6\u011fretim Kurulu", "Edebiyat", "KPSS", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "Y\u00fcksek\u00f6\u011fretim Kurulu Ba\u015fkanl\u0131\u011f\u0131na (Y\u00d6K) yaz\u0131l\u0131m, i\u015f analist, mobil yaz\u0131l\u0131m, tasar\u0131m, a\u011f ve sistem uzman\u0131 bran\u015flar\u0131nda 9 s\u00f6zle\u015fmeli bili\u015fim personeli al\u0131nacak.", "meta_lang": "tr", "meta_favicon": "/touch-icon-iphone.png", "meta_data": {"description": "Y\u00fcksek\u00f6\u011fretim Kurulu Ba\u015fkanl\u0131\u011f\u0131na (Y\u00d6K) yaz\u0131l\u0131m, i\u015f analist, mobil yaz\u0131l\u0131m, tasar\u0131m, a\u011f ve sistem uzman\u0131 bran\u015flar\u0131nda 9 s\u00f6zle\u015fmeli bili\u015fim personeli al\u0131nacak.", "keywords": "Y\u00fcksek\u00f6\u011fretim Kurulu, Edebiyat, KPSS, G\u00fcncel", "image": "https://www.haberler.com/static/img/haberler/haberlercom_haberi_640.jpg", "robots": "index, follow", "medium": "news", "dateCreated": "2020-04-05T01:38:07+03:00", "dateUpdated": "2020-04-05T01:38:07+03:00", "msapplication-starturl": "https://www.haberler.com", "article": {"id": 13089015, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Y\u00fcksek\u00f6\u011fretim Kurulu, Edebiyat, KPSS, G\u00fcncel"}, "og": {"url": "https://www.haberler.com/yok-e-9-sozlesmeli-bilisim-personeli-alinacak-13089015-haberi/", "site_name": "Haberler.com", "locale": "tr_TR", "type": "article", "title": "Y\u00d6K'e 9 s\u00f6zle\u015fmeli bili\u015fim personeli al\u0131nacak", "description": "Y\u00fcksek\u00f6\u011fretim Kurulu Ba\u015fkanl\u0131\u011f\u0131na (Y\u00d6K) yaz\u0131l\u0131m, i\u015f analist, mobil yaz\u0131l\u0131m, tasar\u0131m, a\u011f ve sistem uzman\u0131 bran\u015flar\u0131nda 9 s\u00f6zle\u015fmeli bili\u015fim personeli al\u0131nacak.", "image": {"identifier": "https://www.haberler.com/static/img/haberler/haberlercom_haberi_640.jpg", "secure_url": "https://www.haberler.com/static/img/haberler/haberlercom_haberi_640.jpg", "width": 640, "height": 359}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/yok-e-9-sozlesmeli-bilisim-personeli-alinacak-13089015-haberi/", "card": "summary_large_image", "site": "Haberler", "title": "Y\u00d6K'e 9 s\u00f6zle\u015fmeli bili\u015fim personeli al\u0131nacak", "description": "Y\u00fcksek\u00f6\u011fretim Kurulu Ba\u015fkanl\u0131\u011f\u0131na (Y\u00d6K) yaz\u0131l\u0131m, i\u015f analist, mobil yaz\u0131l\u0131m, tasar\u0131m, a\u011f ve sistem uzman\u0131 bran\u015flar\u0131nda 9 s\u00f6zle\u015fmeli bili\u015fim personeli al\u0131nacak.", "image": "https://www.haberler.com/static/img/haberler/haberlercom_haberi_640.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/yok-e-9-sozlesmeli-bilisim-personeli-alinacak-13089015-haberi/"}