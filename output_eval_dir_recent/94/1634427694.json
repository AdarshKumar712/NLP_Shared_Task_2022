{"source_url": "https://www.firenzepost.it", "url": "https://www.firenzepost.it/2020/06/14/statua-montanelli-imbrattata-giovani-di-fdi-la-ripuliscono-on-ornato-interroga-lamorgese/", "title": "Statua Montanelli imbrattata: giovani di FdI la ripuliscono, Onorevole Ornato interroga Lamorgese", "top_image": "https://i0.wp.com/www.firenzepost.it/wp-content/uploads/2020/06/statua-di-montanelli-e1592085797687.jpg?fit=450%2C338&ssl=1", "meta_img": "https://i0.wp.com/www.firenzepost.it/wp-content/uploads/2020/06/statua-di-montanelli-e1592085797687.jpg?fit=450%2C338&ssl=1", "images": ["https://i2.wp.com/www.firenzepost.it/wp-content/uploads/2019/12/calabr.jpg?resize=300%2C150&ssl=1", "https://i1.wp.com/www.firenzepost.it/wp-content/uploads/2020/07/azzolina-e-salvini.jpg?resize=300%2C150&ssl=1", "https://i0.wp.com/www.firenzepost.it/wp-content/uploads/2020/07/bus-50-ragazzini.jpg?resize=300%2C150&ssl=1", "https://i0.wp.com/www.firenzepost.it/wp-content/uploads/2020/06/statua-di-montanelli-e1592085797687.jpg?resize=450%2C338&ssl=1", "https://i0.wp.com/www.firenzepost.it/wp-content/uploads/2016/05/ammazzata-dallex-marito-Michela-Noli-Mattia-Di-Teodoro.jpg?resize=300%2C150&ssl=1", "https://i2.wp.com/www.firenzepost.it/wp-content/uploads/2020/03/COVID-19.png?resize=300%2C150&ssl=1", "https://i0.wp.com/www.firenzepost.it/wp-content/uploads/2020/06/statua-di-montanelli-e1592085797687.jpg?fit=450%2C338&ssl=1", "https://www.firenzepost.it/wp-content/uploads/2013/02/firenzepost213.png", "https://i2.wp.com/www.firenzepost.it/wp-content/uploads/2019/12/poli.jpg?resize=300%2C150&ssl=1", "https://i2.wp.com/www.firenzepost.it/wp-content/uploads/2017/07/carabinieri-forestali-e1589057016825.jpg?resize=300%2C150&ssl=1", "https://i0.wp.com/www.firenzepost.it/wp-content/uploads/2020/06/filetto-di-maiale-al-forno-con-cozze.jpg?resize=300%2C150&ssl=1", "https://www.firenzepost.it/wp-content/uploads/2013/05/CC.jpg", "https://i1.wp.com/www.firenzepost.it/wp-content/uploads/2020/03/COVID-19-Provvedimenti.png?resize=300%2C150&ssl=1", "http://www.firenzepost.it/wp-content/uploads/2013/02/Paolo-Padoin_avatar-48x48.jpg", "https://i2.wp.com/www.firenzepost.it/wp-content/uploads/2019/12/poli.jpg?fit=200%2C150&ssl=1", "https://www.firenzepost.it/wp-content/themes/yoo_revista_wp/images/logo/firenzepost.png", "https://www.firenzepost.it/wp-content/uploads/2014/07/Toscana-comunicazione-numero-verde-e-contatti.jpg"], "movies": [], "text": "MILANO \u2013 \u00abNelle scorse settimane abbiamo segnalato al Ministro degli Interni che il clima di intolleranza politica, alimentato da centri sociali ed estrema sinistra, ma anche da alcuni rappresentanti della sinistra istituzionale, rischiava di fomentare lo scontro sociale, con il rischio si verificassero episodi eclatanti. L\u2019imbrattamento della statua dedicata a Indro Montanelli dimostra che non siamo stati ascoltati\u00bb. Lo afferma in una nota il parlamentare di Fratelli d\u2019Italia Marco Osnato. \u00abDelle due l\u2019una \u2013 continua Osnato \u2013 o il Ministro non ha sensibilizzato Prefetto e Questore, o questi non lo hanno ascoltato. Certo e\u2019 che ora ai milanesi, che hanno subito questo sfregio, una spiegazione va data. Per questo con la collega Paola Frassinetti presenteremo un\u2019interrogazione urgente per avere chiarimenti sull\u2019omessa sorveglianza e valutare se sentita la risposta sara\u2019 il caso di chiedere la rimozione dei funzionari che se ne sono resi responsabili. Un\u2019omissione che andrebbe considerata tale anche in assenza della segnalazione del Ministro visto che erano sicuramente al corrente del clima avvelenato che si respira a Milano e delle richieste avanzate da Sentinelli e ARCI. Per quanto riguarda il Sindaco Sala \u2013 conclude Osnato \u2013 da parte sua c\u2019e\u2019 stata sicuramente una colpevole disattenzione nel non mettere una pattuglia della Polizia Locale a vigilare sul monumento, dopo che alcuni ne avevano chiesto direttamente a lui la rimozione. Ci auguriamo almeno che provveda al piu\u2019 presto a farlo ripulire per riportarlo al suo stato originale\u00bb.\n\nIntanto questa mattina una delegazione di Gioventu\u2019Nazionale, movimento giovanile di Fratelli d\u2019Italia, si e\u2019 recata ai Giardini Montanelli di Milano per ripulire la statua del grande giornalista imbrattata con vernice rossa nella serata di ieri. \u00abSiamo qui per un gesto simbolico, abbiamo iniziato a pulire la statua con del solvente ma naturalmente ci aspettiamo che le strutture comunali completino il lavoro. Questo gesto vigliacco e\u2019 inaccettabile e abbiamo voluto dirlo contribuendo a cancellarne le tracce\u00bb, spiega Francesco Rocca, presidente milanese di Gioventu\u2019Nazionale. Sul posto era presente anche l\u2019europarlamentare di Fratelli d\u2019Italia Carlo Fidanza, che ha dichiarato: \u00abQuesto e\u2019 un gesto vile. La storia, la memoria, la cultura e la civilta\u2019 di una nazione non si possono cancellare. Ci aspettiamo che la sinistra che governa Milano prenda con forza le distanze da questa campagna di odio lanciata da alcune associazioni nei giorni scorsi e che ha offerto terreno fertile a questi teppisti rossi\u00bb.\n\nAl termine dell\u2019azione dimostrativa la delegazione di FdI ha preso contatti con il Comune di Milano che ha comunicato che entro domani il monumento verra\u2019 ripulito.", "keywords": [], "meta_keywords": ["Firenze", "cronaca", "notizie", "eventi", "politica", "sport"], "tags": ["Montanelli", "statua", "delegazione", "fdi"], "authors": [], "publish_date": "Sun Jun 14 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "/wp-content/themes/yoo_revista_wp/favicon.ico", "meta_data": {"Description": "Al termine dell'azione dimostrativa la delegazione di FdI ha preso contatti con il Comune di Milano che ha comunicato che entro domani il monumento verra' ripulito.", "keywords": "Firenze, cronaca, notizie, eventi, politica, sport", "generator": "AMP for WP 1.0.58.5", "og": {"type": "article", "title": "Statua Montanelli imbrattata: giovani di FdI la ripuliscono, Onorevole Ornato interroga Lamorgese", "url": "https://www.firenzepost.it/2020/06/14/statua-montanelli-imbrattata-giovani-di-fdi-la-ripuliscono-on-ornato-interroga-lamorgese/", "description": "Al termine dell\u2019azione dimostrativa la delegazione di FdI ha preso contatti con il Comune di Milano che ha comunicato che entro domani il monumento verra\u2019 ripulito.", "site_name": "Firenze Post", "image": {"identifier": "https://i0.wp.com/www.firenzepost.it/wp-content/uploads/2020/06/statua-di-montanelli-e1592085797687.jpg?fit=450%2C338&ssl=1", "width": 450, "height": 338}, "locale": "it_IT"}, "article": {"published_time": "2020-06-14T10:55:04+00:00", "modified_time": "2020-06-14T15:46:23+00:00"}, "twitter": {"creator": "@FirenzePost", "site": "@FirenzePost", "text": {"title": "Statua Montanelli imbrattata: giovani di FdI la ripuliscono, Onorevole Ornato interroga Lamorgese"}, "image": "https://i0.wp.com/www.firenzepost.it/wp-content/uploads/2020/06/statua-di-montanelli-e1592085797687.jpg?fit=450%2C338&ssl=1&w=640", "card": "summary_large_image"}, "google-site-verification": "Wa3Jb16w0NJYXntQQmpCHK_54ABOowvylbpHsl9lsjw"}, "canonical_link": "https://www.firenzepost.it/2020/06/14/statua-montanelli-imbrattata-giovani-di-fdi-la-ripuliscono-on-ornato-interroga-lamorgese/"}