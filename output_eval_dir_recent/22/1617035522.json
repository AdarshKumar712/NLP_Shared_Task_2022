{"source_url": "https://www.montecarlonews.it", "url": "https://www.montecarlonews.it/2020/05/26/notizie/argomenti/business/articolo/reagire-alla-crisi-ecco-come-trovare-una-seconda-possibilita.html", "title": "Reagire alla crisi: ecco come trovare una seconda possibilit\u00e0", "top_image": "http://www.montecarlonews.it/typo3temp/pics/a_6448cc7bb5.jpg", "meta_img": "http://www.montecarlonews.it/typo3temp/pics/a_6448cc7bb5.jpg", "images": ["http://www.montecarlonews.it/typo3temp/pics/a_6448cc7bb5.jpg", "https://www.montecarlonews.it/fileadmin/layout/montecarlonews/images/icons/twitter.png", "https://www.montecarlonews.it/fileadmin/archivio/montecarlonews/box/home/150x74_montecarlonautica.gif", "https://www.montecarlonews.it/fileadmin/layout/montecarlonews/images/home.png", "https://www.google.com/images/poweredby_transparent/poweredby_FFFFFF.gif", "https://www.montecarlonews.it/typo3temp/pics/Q_b118176a11.jpg", "https://www.montecarlonews.it/typo3temp/pics/M_34ecfc15e3.jpg", "https://www.montecarlonews.it/typo3temp/pics/L_1eeb1664da.jpg", "https://www.montecarlonews.it/fileadmin/layout/montecarlonews/images/icons/facebook.png", "https://sb.scorecardresearch.com/p?c1=2&c2=28193710&cv=2.0&cj=1", "https://www.montecarlonews.it/fileadmin/layout/montecarlonews/images/icons/archivio.png", "https://www.montecarlonews.it/fileadmin/layout/common/images/ico_author.png", "https://www.montecarlonews.it/fileadmin/layout/montecarlonews/images/logo.png", "https://www.montecarlonews.it/typo3temp/pics/c_940a6b33b1.jpg", "https://www.montecarlonews.it/typo3temp/pics/c_74678a8e37.jpg", "https://www.montecarlonews.it/typo3temp/pics/s_25dba44df2.jpg", "https://www.montecarlonews.it/fileadmin/layout/montecarlonews/images/icons/mobile.png", "https://www.montecarlonews.it/typo3temp/pics/m_34c2f0f754.jpeg", "https://www.montecarlonews.it/fileadmin/layout/montecarlonews/images/icons/meteo.png", "https://www.montecarlonews.it/typo3temp/pics/a_ed6bbdd333.jpg", "https://www.montecarlonews.it/typo3temp/pics/L_6e6fbed059.jpg", "https://www.montecarlonews.it/typo3temp/pics/f_ce88f929fe.jpg", "https://www.montecarlonews.it/fileadmin/layout/montecarlonews/images/icons/rss.png", "https://www.montecarlonews.it/typo3temp/pics/s_1c47e6be15.jpg", "https://www.montecarlonews.it/typo3temp/pics/m_3e200ac6ca.jpg", "https://www.montecarlonews.it/fileadmin/layout/montecarlonews/images/icons/direttore.png", "https://www.montecarlonews.it/typo3temp/pics/t_a8614dd8cb.jpg"], "movies": [], "text": "L\u2019emergenza sanitaria che ha travolto il nostro Paese nelle ultime settimane deve ancora risolversi completamente anche se, nei giorni che verranno, andremo incontro ad un progressivo miglioramento della situazione. Il Governo ha infatti dato il via libera alla riapertura delle principali attivit\u00e0, che finalmente, dopo mesi di attesa e di lockdown, hanno ripreso a operare a partire dal 18 maggio. Il vero problema \u00e8 che le scorse settimane hanno messo letteralmente in ginocchio tantissimi imprenditori ed il tasso di disoccupazione purtroppo inizia ad essere preoccupante.\n\nPer molti il lockdown ha comportato la perdita del lavoro: un evento traumatico che non sempre si riesce a gestire con la giusta serenit\u00e0. Le spese infatti non diminuiscono per le famiglie italiane, che si trovano oggi di fronte a sfide che fino a qualche mese fa non avrebbero nemmeno lontanamente ipotizzato di dover affrontare. Reagire per\u00f2 \u00e8 possibile e anzi, \u00e8 d\u2019obbligo ora pi\u00f9 che mai.\n\nReinventarsi con un nuovo lavoro\n\nLa sfida che dovranno affrontare in molti nei prossimi mesi sar\u00e0 proprio quella di reinventarsi e trovare un nuovo lavoro. Un\u2019impresa che di certo non si pu\u00f2 considerare semplice, ma nemmeno impossibile. I problemi maggiori saranno in capo a coloro che ormai non sono pi\u00f9 giovanissimi e che quindi devono trovare il modo di voltare pagina, lasciandosi alle spalle un impiego che magari li aveva tenuti occupati per decenni. Cambiare vita a 50 anni per\u00f2 non \u00e8 impossibile e pu\u00f2 rivelarsi entusiasmante, se si trova la forza di reagire e di mettersi nuovamente in gioco.\n\nTrovare un nuovo lavoro dopo la crisi: come fare?\n\nTrovare un nuovo lavoro, una volta che la crisi sanitaria sar\u00e0 solo un brutto ricordo, non \u00e8 impossibile, anche se non si \u00e8 pi\u00f9 nel fiore degli anni. Certo, i giovani probabilmente hanno maggiori possibilit\u00e0 e riusciranno ad accedere al mondo del lavoro. Questo, tuttavia, non significa che si debba rinunciare: basta mettersi in gioco e trovare la giusta strategia per ricominciare da capo.\n\nPer trovare un nuovo impiego a 40 o 50 anni bisogna investire su se stessi, perch\u00e9 non si pu\u00f2 sperare di ricominciare senza un minimo di sforzo. Il mondo del lavoro \u00e8 cambiato negli ultimi anni ed \u00e8 importante essere aggiornati, anche per quanto riguarda le competenze che vengono oggi richieste. Non si pu\u00f2 contare pi\u00f9 sulla sola esperienza in un determinato settore: bisogna fare di pi\u00f9 e specializzarsi, acquisire maggiori competenze da inserire nel curriculum.\n\nI corsi di formazione professionale: una risorsa utile\n\nQuesto potrebbe essere il momento perfetto per iscriversi ad un corso di formazione professionale e infatti gi\u00e0 in molti hanno scelto tale strada. Fortunatamente, al giorno d\u2019oggi \u00e8 possibile sfruttare le moderne tecnologie e conciliare gli impegni scolastici al meglio perch\u00e9 ci si pu\u00f2 specializzare anche a distanza. Nel panorama nazionale possiamo trovare diversi istituti che offrono formazione online e che permettono di reinventarsi ed entrare nel mondo del lavoro con una serie di competenze aggiornate e del tutto nuove.\n\nQuesta \u00e8 una strada apparentemente lunga e tortuosa ma che oggigiorno \u00e8 molto pi\u00f9 semplice di quello che sembra.", "keywords": [], "meta_keywords": [""], "tags": [], "authors": [], "publish_date": "Tue May 26 00:00:00 2020", "summary": "", "article_html": "", "meta_description": "L\u2019emergenza sanitaria che ha travolto il nostro Paese nelle ultime settimane deve ancora risolversi completamente anche se, nei giorni che verranno, andremo incontro ad un progressivo miglioramento della situazione", "meta_lang": "it", "meta_favicon": "https://www.montecarlonews.it/fileadmin/layout/montecarlonews/images/_icons/favicon.ico", "meta_data": {"generator": "TYPO3 4.3 CMS", "EdImage": "http://www.montecarlonews.it/typo3temp/pics/a_6448cc7bb5.jpg", "EdDateTime": "2020/05/26 09:45:00", "EdTitle": "Reagire alla crisi: ecco come trovare una seconda possibilit\u00e0", "EdIdentifier": "tt_news_uid-1083562", "title": "Reagire alla crisi: ecco come trovare una seconda possibilit\u00e0", "description": "L\u2019emergenza sanitaria che ha travolto il nostro Paese nelle ultime settimane deve ancora risolversi completamente anche se, nei giorni che verranno, andremo incontro ad un progressivo miglioramento della situazione", "copyright": "www.esprimo.com", "DC.Rights": "www.esprimo.com", "msapplication-TileImage": "https://www.montecarlonews.it/fileadmin/layout/montecarlonews/images/_icons/win8-tile-144x144.png", "msapplication-TileColor": "#ffffff", "msapplication-navbutton-color": "#ffffff", "application-name": "Montecarlonews.it", "msapplication-tooltip": "Montecarlonews.it", "apple-mobile-web-app-title": "Montecarlonews.it", "msapplication-starturl": "https://www.montecarlonews.it", "msapplication-square70x70logo": "https://www.montecarlonews.it/fileadmin/layout/montecarlonews/images/_icons/win8-tile-70x70.png", "msapplication-square144x144logo": "https://www.montecarlonews.it/fileadmin/layout/montecarlonews/images/_icons/win8-tile-144x144.png", "msapplication-square150x150logo": "https://www.montecarlonews.it/fileadmin/layout/montecarlonews/images/_icons/win8-tile-150x150.png", "msapplication-wide310x150logo": "https://www.montecarlonews.it/fileadmin/layout/montecarlonews/images/_icons/win8-tile-310x150.png", "msapplication-square310x310logo": "https://www.montecarlonews.it/fileadmin/layout/montecarlonews/images/_icons/win8-tile-310x310.png", "fb": {"app_id": 1183202141730380}, "og": {"locale": "it_IT", "site_name": "Montecarlonews.it", "image": {"identifier": "http://www.montecarlonews.it/typo3temp/pics/a_6448cc7bb5.jpg", "width": 900, "height": 600}, "type": "article", "url": "https://www.montecarlonews.it/2020/05/26/notizie/argomenti/business/articolo/reagire-alla-crisi-ecco-come-trovare-una-seconda-possibilita.html", "description": "L\u2019emergenza sanitaria che ha travolto il nostro Paese nelle ultime settimane deve ancora risolversi completamente anche se, nei giorni che verranno, andremo incontro ad un progressivo miglioramento della situazione", "title": "Reagire alla crisi: ecco come trovare una seconda possibilit\u00e0"}, "article": {"publisher": "https://www.facebook.com/montecarlonews", "published_time": "2020-05-26T09:45:00+0200"}, "twitter": {"card": "summary_large_image", "site": "@Montecarlonews", "title": "Reagire alla crisi: ecco come trovare una seconda possibilit\u00e0", "description": "L\u2019emergenza sanitaria che ha travolto il nostro Paese nelle ultime settimane deve ancora risolversi completamente anche se, nei giorni che verranno, andremo incontro ad un progressivo miglioramento della situazione", "image": "http://www.montecarlonews.it/typo3temp/pics/a_6448cc7bb5.jpg"}}, "canonical_link": "https://www.montecarlonews.it/2020/05/26/notizie/argomenti/business/articolo/reagire-alla-crisi-ecco-come-trovare-una-seconda-possibilita.html"}