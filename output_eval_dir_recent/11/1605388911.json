{"source_url": "https://www.agenpress.it", "url": "https://www.agenpress.it/2020/05/13/ue-produzione-marzo-eurozona-113-su-mese-unc-italia-record-in-europa-1513-su-media/", "title": "Ue: produzione marzo Eurozona, -11,3% su mese. Unc: Italia record in Europa, +151,3% su media", "top_image": "https://www.agenpress.it/wp-content/uploads/2018/11/industria.jpg", "meta_img": "https://www.agenpress.it/wp-content/uploads/2018/11/industria.jpg", "images": ["https://www.agenpress.it/wp-content/uploads/2019/12/lucia_azzolina-625x350-1577565063-100x70.jpg", "https://www.agenpress.it/wp-content/uploads/2020/02/Il-Settimanale-Agenpress-214x300.jpg", "https://www.agenpress.it/wp-content/uploads/2020/04/La-grande-Balla-di-Roberto-Napolitano-250x300.jpg", "https://www.agenpress.it/wp-content/uploads/2020/02/imprese-artigiani-218x150.jpg", "https://www.agenpress.it/wp-content/uploads/2017/07/istat-218x150.jpg", "https://www.agenpress.it/wp-content/uploads/2019/07/Agenpress-300x50.png", "https://www.agenpress.it/wp-content/uploads/2017/01/Carabinieri-arresto-100x70.jpg", "https://www.agenpress.it/wp-content/uploads/2020/03/1582744438319_1582744570.jpg-effetto_psicosi_da_coronavirus__bar_e_ristoranti_in_ginocchio-218x150.jpg", "https://www.agenpress.it/wp-content/uploads/2019/07/Logo-Agenpet-by-Web-Agency-AleXahm-300x76.png", "https://www.agenpress.it/wp-content/uploads/2018/11/industria.jpg"], "movies": [], "text": "Agenpress \u2013 Secondo i dati Eurostat, a marzo la produzione industriale scende, rispetto al mese precedente, dell\u201911,3% nell\u2019Eurozona e del 10,4% nell\u2019Ue.\n\n\u201cCome per le vendite al dettaglio, l\u2019Italia \u00e8 al primo posto in Europa anche per la caduta della produzione industriale. Con un crollo su base mensile del 28,4%, registriamo una diminuzione pari a pi\u00f9 di due volte e mezza l\u2019Eurozona (+151,3%), che segna una flessione dell\u201911,3%, pi\u00f9 di una volta e mezzo nei confronti della Francia (+73,2%), che si classifica al terzo posto con un -16,4% (al secondo la Slovacchia con -20,3%)\u201d afferma Massimiliano Dona, presidente dell\u2019Unione Nazionale Consumatori.\n\n\u201cUno tsunami maggiore anche rispetto al tracollo avuto nell\u2019anno pi\u00f9 buio dal Dopoguerra, ossia nel 2009. In termini assoluti, infatti, la produzione italiana \u00e8 attualmente inferiore del 23,4% rispetto a marzo 2009. In termini relativi, la diminuzione annua registrata tra marzo 2020 e marzo 2019, pari al 29,3% \u00e8 superiore a quella che si era verificata tra marzo 2009 e marzo 2008, quando ci fu un tonfo della produzione del 25,9%\u201d prosegue Dona.\n\n\u201cLa speranza \u00e8 che questo record negativo dipenda dal fatto che l\u2019Italia \u00e8 stata la prima in Europa ad essere colpita dal Coronavirus e ad aver chiuso negozi e industrie. Certo non potremo mai recuperare il gap con il resto dell\u2019Europa, se ora saremo anche gli ultimi a riaprire e ad uscire dal lockdown. Per questo urge una Fase 3\u201d conclude Dona.\n\nProduzione industriale di marzo rispetto a febbraio\n\nN. PAESE Variazione mar20/feb20 1 ITALIA -28,4 2 SLOVACCHIA -20,3 3 FRANCIA -16,4 UE -10,4 EUROZONA -11,3\n\nFonte: UNC su dati Eurostat\n\nVolume delle vendite totali di marzo rispetto a febbraio\n\nN. PAESE Variazione mar20/feb20 1 ITALIA -21,3 2 BULGARIA -18,1 3 FRANCIA -17,4 UE -10,4 EUROZONA -11,2\n\nFonte: UNC su dati Eurostat\n\nTabella: produzione industriale, variazione percentuale (dati corretti per gli effetti di calendario)\n\nBeni intermedi Beni strumentali Beni di consumo durevoli Beni di consumo non durevoli Beni di consumo Energia TOTALE INDUSTRIA (a) Differenza % Mar 2009 \u2013 Mar 2008 -33,2 -29,9 -19,4 -11,7 -13,3 -15,2 -25,9 Differenza % Mar 2020 \u2013 Mar 2009 -23,8 -25,0 -53,7 -16,0 -23,0 -21,5 -23,4 Differenza % Mar 2020 \u2013 Mar 2019 -28,7 -39,0 -49,4 -21,6 -26,2 -10,5 -29,3\n\nFonte: Unione Nazionale Consumatori su elaborazione dati Istat\n\n(a) escluse costruzioni", "keywords": [], "meta_keywords": [""], "tags": [], "authors": [], "publish_date": "Wed May 13 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "https://www.agenpress.it/wp-content/uploads/2019/07/favicon.ico", "meta_data": {"viewport": "width=device-width, initial-scale=1.0", "robots": "index, follow", "googlebot": "index, follow, max-snippet:-1, max-image-preview:large, max-video-preview:-1", "bingbot": "index, follow, max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Ue: produzione marzo Eurozona, -11,3% su mese. Unc: Italia record in Europa, +151,3% su media - Agenpress", "description": "Agenpress \u2013 Secondo i dati Eurostat, a marzo la produzione industriale scende, rispetto al mese precedente, dell\u201911,3% nell\u2019Eurozona e del 10,4% nell\u2019Ue. \u201cCome per le vendite al dettaglio, l\u2019Italia \u00e8 al primo posto in Europa anche per la caduta della produzione industriale. Con un crollo su base mensile del 28,4%, registriamo una diminuzione pari a [\u2026]", "url": "https://www.agenpress.it/2020/05/13/ue-produzione-marzo-eurozona-113-su-mese-unc-italia-record-in-europa-1513-su-media/", "site_name": "Agenpress", "image": {"identifier": "https://www.agenpress.it/wp-content/uploads/2018/11/industria.jpg", "width": 634, "height": 475}}, "article": {"publisher": "https://www.facebook.com/agenpress/", "published_time": "2020-05-13T13:19:26+00:00"}, "fb": {"app_id": 1071673779569358}, "twitter": {"card": "summary_large_image", "creator": "@agenpress", "site": "@agenpress"}, "generator": "WordPress 5.4.1"}, "canonical_link": "https://www.agenpress.it/2020/05/13/ue-produzione-marzo-eurozona-113-su-mese-unc-italia-record-in-europa-1513-su-media/"}