{"source_url": "https://www.ilsole24ore.com", "url": "https://www.ilsole24ore.com/art/coronavirus-italia-news-ultime-notizie-aggiornamenti-14-aprile-AD0LiCK", "title": "In Italia 162.488 casi (+1,86%) e 21.067 vittime (+2,94%)", "top_image": "https://i2.res.24o.it/images2010/2020/04/AD0LiCK/images/9dc51cf8-7e63-11ea-9204-de219c583d85-fotohome0.jpg", "meta_img": "https://i2.res.24o.it/images2010/2020/04/AD0LiCK/images/9dc51cf8-7e63-11ea-9204-de219c583d85-fotohome0.jpg", "images": ["https://www.ilsole24ore.com/static/images/placeholders/art/403x210.png", "https://www.ilsole24ore.com/static/img/ilsole24ore--white.svg", "https://www.ilsole24ore.com/static/images/placeholders/art/835x437.png", "https://www.ilsole24ore.com/static/images/ilsole24ore.svg", "https://www.ilsole24ore.com/static/img/ilsole24ore.svg", "https://www.ilsole24ore.com/static/img/24plus.svg", "https://i2.res.24o.it/images2010/2020/04/AD0LiCK/images/9dc51cf8-7e63-11ea-9204-de219c583d85-fotohome0.jpg"], "movies": [], "text": "In Italia 162.488 casi (+1,86%) e 21.067 vittime (+2,94%) In Italia nelle ultime 24 ore 2.907 nuovi malati di coronavirus, 602 vittime, 1.695 guariti, diminuiscono i ricoverati (-12) e i malati in terapia intensiva (-74)\n\nCisliano, Milano: 200 persone si sottopongono ai test seriologici di prova (Ansa)\n\n2' di lettura\n\nIn Italia 162.488 casi (+2.907, per un incremento dell\u20191,86%), 21.067 vittime (+602, con una crescita del 2,94%), 37.130 guariti totali (+1.695): \u00e8 il bollettino aggiornato dell\u2019epidemia di coronavirus. Sono complessivamente 104.291 gli attualmente positivi, con un incremento di 675 rispetto a ieri, quando la crescita giornaliera era stata di 1.363. Si tratta dell'aumento pi\u00f9 contenuto da oltre un mese: il 6 marzo i nuovi malati conteggiati furono infatti 620. Diminuiscono ancora, di 74 unit\u00e0, i pazienti in terapia intensiva (3.186 in totale) mentre calano di 12 unit\u00e0 i pazienti ricoverati negli altri reparti (28.011 in totale). Lo comunica il capo della Protezione Civile Angelo Borrelli.\n\nTERAPIE INTENSIVE, RICOVERI E ISOLAMENTO DOMICILIARE\n\nLombardia\n\nIn Lombardia 61.326 casi (+1.012) di malati di coronavirus, 11.241 vittime (+241). 21 ricoverati in terapia intensiva in meno nelle ultime 24 ore per un totale di 11.142, 17.821 dimessi: 392 nell\u2019ultimo giorno, mentre i ricoverati sono 12.077: +49 rispetto a ieri. Cos\u00ec l\u2019assessore al Welfare Giulio Gallera, che ha commentato: \u201cBisogna guardare al domani, guardare a come riprendere la nostra quotidianit\u00e0, che sar\u00e0 diversa. C\u2019\u00e8 gi\u00e0 una data, il 3 maggio, stiamo lavorando per la ripresa economica\u201d.\n\nNella provincia di Milano i casi risultati positivi al coronavirus sono 14.350, 189 pi\u00f9 di ieri (+481 il giorno prima). Di questi, 5.914 nel capoluogo lombardo, 57 pi\u00f9 di ieri (+296 il giorno prima). Oltre a quella di Milano, le province con pi\u00f9 casi sono Bergamo (10.426 casi, +35), Brescia (11.093 casi, +125) e Cremona (5.172 casi, +227).\n\nTest sierologici\n\n\u201cDal 21 aprile cominceranno i test sierologici, come annunciato ieri, a partire dagli operatori sanitari e socio sanitari e dalle province pi\u00f9 colpite della Lombardia. Nessun rinvio dei test per Milano, ma doverosa programmazione su basi scientifiche ed epidemiologiche\u201d. Lo ha detto il presidente della Regione Lombardia, Attilio Fontana che poi ha avuto un faccia a faccia con il consulente Guido Bertolaso proprio sul tema.\n\nLa mappa aggiornata del contagio\n\nCoronavirus, utto quello che c\u2019\u00e8 da sapere", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "In Italia nelle ultime 24 ore 2.907 nuovi malati di coronavirus, 602 vittime, 1.695 guariti, diminuiscono i ricoverati (-12) e i malati in terapia intensiva (-74)", "meta_lang": "it", "meta_favicon": "/static/favicon.ico", "meta_data": {"viewport": "width=device-width,minimum-scale=1,initial-scale=1", "msapplication-TileColor": "#ffddbb", "theme-color": "#f5e5d5", "twitter": {"site": "@sole24ore", "card": "summary_large_image", "creator": "@sole24ore"}, "fb": {"app_id": 139894059362416}, "og": {"site_name": "Il Sole 24 ORE", "url": "https://www.ilsole24ore.com/art/coronavirus-italia-news-ultime-notizie-aggiornamenti-14-aprile-AD0LiCK", "type": "article", "title": "In Italia 162.488 casi (+1,86%) e 21.067 vittime (+2,94%)", "description": "In Italia nelle ultime 24 ore 2.907 nuovi malati di coronavirus, 602 vittime, 1.695 guariti, diminuiscono i ricoverati (-12) e i malati in terapia intensiva (-74)", "image": {"identifier": "https://i2.res.24o.it/images2010/2020/04/AD0LiCK/images/9dc51cf8-7e63-11ea-9204-de219c583d85-fotohome0.jpg", "alt": "Cisliano, Milano: 200 persone si sottopongono ai test seriologici di prova (Ansa)"}}, "robots": "index,follow", "googlebot": "index,follow", "description": "In Italia nelle ultime 24 ore 2.907 nuovi malati di coronavirus, 602 vittime, 1.695 guariti, diminuiscono i ricoverati (-12) e i malati in terapia intensiva (-74)", "article": {"section": "Italia"}}, "canonical_link": "https://www.ilsole24ore.com/art/coronavirus-italia-news-ultime-notizie-aggiornamenti-14-aprile-AD0LiCK"}