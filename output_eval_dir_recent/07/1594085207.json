{"source_url": "http://www.firenzetoday.it", "url": "http://www.firenzetoday.it/blog/psicologia-nel-cuore-della-mente/coronavirus-cosa-cambia-quarantena.html", "title": "Coronavirus: cosa cambia la quarantena", "top_image": "http://www.firenzetoday.it/~media/horizontal-hi/11596813801373/corona-4983590_1920-2.jpg", "meta_img": "http://www.firenzetoday.it/~media/horizontal-hi/11596813801373/corona-4983590_1920-2.jpg", "images": ["http://3.citynews.stgy.ovh/~shared/images/v2015/icons/badge-google.png", "http://1.citynews.stgy.ovh/~shared/images/v2015/icons/badge-apple.svg", "http://1.citynews.stgy.ovh/~shared/images/v2015/avatars/citynews-firenzetoday.png", "http://2.citynews.stgy.ovh/~shared/images/v4/elementi/mappa-centro.gif", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://1.citynews-citynews.stgy.ovh/images/cn-horizontal-simple-full-10years.png", "http://1.citynews.stgy.ovh/~shared/images/v2015/brands/today-logo.svg", "http://www.firenzetoday.it/~shared/do/~/count/?thk62y5Fy0tOF4MxOMoSrcWBhYROMmiwiKmD49ueQ1x9Tr3ji6Lr-Hya2eVi5misfM5YBDI8owDmcIEGBVB_81bUJsEUocLKMQBplMG7OYct5S0HcXDnrFA9O0Ckeh1GA0nE9q7osuujuNtBoHN4Kfs7z2", "http://1.citynews-firenzetoday.stgy.ovh/images/blogs/psicologia-nel-cuore-della-mente.png", "http://www.firenzetoday.it/~media/horizontal-hi/11596813801373/corona-4983590_1920-2.jpg"], "movies": [], "text": "La quarantena sta transitando come un peso che scivola dalle spalle lasciando una cicatrice, dopo i morti, le difficolt\u00e0 sanitarie e quelle istituzionali. \u00c8 una cicatrice che far\u00e0 pi\u00f9 male andando avanti nel tempo: dovr\u00e0 essere compreso qualcosa che era sfuggito alla distratta attenzione del mondo industrializzato.\n\n\n\nResta in ognuno la consapevolezza di una organizzazione sociale in cui \u00e8 necessaria l\u2019assistenza sanitaria diffusa e competente, l\u2019attenzione ad un aspetto di morale, ambientale e forse soprattutto, la consapevolezza di una impostazione economica trainata da una frenesia che siamo abituati a tollerare ma non possiamo preferire. Tutto \u00e8 apparso pi\u00f9 chiaro in questi mesi in cui il sistema si \u00e8 fermato, facendo risaltare le differenze tra quello che abbiamo sempre fatto \u00e8 quello che avremmo voluto fare. Questo ha messo in risalto quanto si viva in un sistema sempre meno umano e sempre pi\u00f9 governato dal PIL. Ne abbiamo subito l\u2019effetto.\n\n\n\nQuesta epidemia \u00e8 stata l\u2019occasione per rendersi conto di una condizione nascosta. L\u2019Occidente, ed in esso l\u2019Italia \u00e8 un caso a s\u00e9, dovr\u00e0 fare i conti con un cambiamento in cui gli individui sono distanziati fisicamente quanto fino ad oggi lo sono stati umanamente. dovranno essere rivisti i sistemi di vita in cui si \u00e8 abituati ad essere attigui, uno vicino all\u2019altro e molto spesso adiacenti non solo nelle azioni ma anche nei pensieri. In effetti la vicinanza comporta sovente una comunione di obbiettivi in cui le relazioni umane si esprimono quotidianamente. Tutto questo implicito psicologico dovr\u00e0 essere rivisto e valutato.\n\n\n\nInsieme agli aspetti personali \u00e8 da riconsiderare l\u2019intero sistema economico, dimensionandone gli aspetti e forse i guadagni, i ritmi.\n\nNon \u00e8 solo un problema di distanziamento sociale o di attenzione al possibile contagio,ma si \u00e8 instaurato nell\u2019individuo il preconcetto in cui si teme che l\u2019altro possa essere portatore di un danno. Come se potessimo scorgere nemici negli spazi in cui prima ci sentivamo tutelati o almeno tranquilli, in cui eravamo disposti ad abbracciare farsi abbracciare, come adesso sembra solo un ricordo.\n\nQualunque progresso medico non canceller\u00e0 facilmente questa consapevolezza e forse ancora per molto le tavolate e gli abbracci alle cene dei compagni di liceo saranno solo ricordi. Resta in ognuno la consapevolezza di una organizzazione sociale in cui sono diventate urgenti molte scelte etiche rimandate da tempo, tra cui la cura del debole, l\u2019attenzione ad un ambiente di cui abbiamo abusato: qualcosa non \u00e8 stato compreso in questi decenni.\n\nIl tuo browser non pu\u00f2 riprodurre il video. Devi disattivare ad-block per riprodurre il video. Play Replay Play Replay Pausa Disattiva audio Disattiva audio Disattiva audio Attiva audio Indietro di 10 secondi Avanti di 10 secondi Spot Attiva schermo intero Disattiva schermo intero Skip Il video non pu\u00f2 essere riprodotto: riprova pi\u00f9 tardi. Attendi solo un istante , dopo che avrai attivato javascript . . . Forse potrebbe interessarti , dopo che avrai attivato javascript . . . Devi attivare javascript per riprodurre il video.\n\nL\u2019uomo si \u00e8 certamente lasciato andare ad una avidit\u00e0 emotiva che ha trovato la risposta nel vorticoso incessante scandire di emozioni sempre maggiori, dei quali eccessi ci rendiamo conto solo adesso che ne appare la misura. Ricordiamolo quando torneremo alle cene con i compagni di liceo.\n\n", "keywords": [], "meta_keywords": ["coronavirus", ""], "tags": ["coronavirus"], "authors": ["Dott. Loris Pinzani", "A Cura Di Loris Pinzani"], "publish_date": null, "summary": "", "article_html": "", "meta_description": "L'analisi del dottor Loris Pinzani", "meta_lang": "it", "meta_favicon": "http://3.citynews-firenzetoday.stgy.ovh/images/v2015/brand/favicon.png", "meta_data": {"title": "Coronavirus: cosa cambia la quarantena", "description": "L'analisi del dottor Loris Pinzani", "keywords": "coronavirus,", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1202216291, affiliate-data=ct=smart-banner&pt=408258, app-argument=http://www.firenzetoday.it/blog/psicologia-nel-cuore-della-mente/coronavirus-cosa-cambia-quarantena.html", "theme-color": "#B75DC7", "msapplication-navbutton-color": "#B75DC7", "msapplication-TileColor": "#B75DC7", "og": {"title": "Coronavirus: cosa cambia la quarantena", "description": "L'analisi del dottor Loris Pinzani", "image": {"identifier": "http://www.firenzetoday.it/~media/horizontal-hi/11596813801373/corona-4983590_1920-2.jpg", "width": 1000, "height": 563}, "url": "http://www.firenzetoday.it/blog/psicologia-nel-cuore-della-mente/coronavirus-cosa-cambia-quarantena.html", "site_name": "FirenzeToday", "type": "article"}, "fb": {"app_id": 121264747937306, "pages": 161370253883175}}, "canonical_link": "http://www.firenzetoday.it/blog/psicologia-nel-cuore-della-mente/coronavirus-cosa-cambia-quarantena.html"}