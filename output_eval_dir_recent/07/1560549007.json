{"source_url": "https://www.ilcentro.it", "url": "https://www.ilcentro.it/l-aquila/madama-oliva-premio-agli-operai-1.2393837", "title": "Madama Oliva, premio agli operai", "top_image": "https://www.ilcentro.it/img/centro/favicon.ico", "meta_img": "https://www.ilcentro.it/img/centro/favicon.ico", "images": ["https://www.ilcentro.it/image/policy:1.2361337:1580104583/.png?f=default&w=200&$p$f$w=a49fc64", "https://secure-it.imrworldwide.com/cgi-bin/m?ci=ilcentro-it&cg=0&cc=0&ts=noscript", "https://www.ilcentro.it/img/centro/favicon.ico"], "movies": [], "text": "CARSOLI. Madama Oliva raddoppia il bonus statale per i suoi dipendenti e stipula per tutti un'assicurazione sanitaria. Ha deciso di dire grazie cos\u00ec l'azienda di Carsoli, leader nel settore delle olive fresche, ai suoi 150 lavoratori impegnati in azienda nonostante l'emergenza coronavirus. Gi\u00e0 dal mese di aprile ciascuno di loro trover\u00e0 in busta paga 100 euro in pi\u00f9, che nei mesi a venire si andranno a sommare agli altri 100 stanziati dal governo, ma non ancora erogati. Un bonus che si aggiunge alla polizza assicurativa in caso di contagio da Covid-19 non solo per chi \u00e8 in prima linea nello stabilimento del nucleo di Carsoli, ma anche per chi \u00e8 a casa grazie al lavoro agile e gestisce ordini e spedizioni. \u00abL\u2018azienda \u00e8 conscia del proprio ruolo sociale in un momento particolarmente difficile\u00bb, commenta il manager, \u00abed \u00e8 orgogliosa della risposta dei dipendenti, che stanno lavorando per mantenere attivo un settore produttivo essenziale alla vita quotidiana dei cittadini. Il rafforzamento delle procedure di sicurezza gi\u00e0 messe in atto dall\u2019azienda, ci consente di continuare il lavoro in serenit\u00e0. Grazie a tutti i lavoratori della filiera, dagli autotrasporatori al\u00f2a distribuzione organizzata\u00bb.\u00a9RIPRODUZIONE RISERVATA.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "", "meta_lang": "it", "meta_favicon": "/img/centro/favicon.ico", "meta_data": {"viewport": "width=device-width, initial-scale=1.0", "og": {"title": "Madama Oliva, premio agli operai", "site_name": "Il Centro", "url": "https://www.ilcentro.it/l-aquila/madama-oliva-premio-agli-operai-1.2393837", "description": "La manager Mancini: tutti i dipendenti avranno un incentivo oltre a quello statale", "type": "article"}}, "canonical_link": "https://www.ilcentro.it/l-aquila/madama-oliva-premio-agli-operai-1.2393837"}