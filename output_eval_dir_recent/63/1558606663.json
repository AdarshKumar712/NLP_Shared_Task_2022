{"source_url": "https://www.haberturk.com", "url": "https://www.haberturk.com/en-dusuk-emekli-maasi-ne-kadar-oldu-emekli-ikramiyesi-ne-zaman-verilecek-2624891-ekonomi", "title": "En d\u00fc\u015f\u00fck emekli maa\u015f\u0131 ne kadar oldu? Emekli ikramiyesi ne zaman verilecek?", "top_image": "https://im.haberturk.com/2020/03/25/ver1585144137/2624891_1200x627.jpg", "meta_img": "https://im.haberturk.com/2020/03/25/ver1585144137/2624891_1200x627.jpg", "images": ["https://im.haberturk.com/assets/images/auth-popup/close-white.svg", "https://im.haberturk.com/assets/images/brand/ciner-logo.svg", "https://im.haberturk.com/2020/03/25/ver1585144137/2624891_810x458.jpg", "https://im.haberturk.com/assets/images/v4/canli-yayin-logo.svg", "https://im.haberturk.com/assets/images/auth-popup/close-black.svg", "https://im.haberturk.com/assets/images/v3/logo/haberturk-white.svg", "https://im.haberturk.com/assets/images/v4/detailpage/social/detail-page-social-subscribe-light-1-desktop.svg", "https://im.haberturk.com/assets/images/brand-other/vodafone-disi-logo-business.png", "https://im.haberturk.com/assets/images/auth-popup/facebook.svg", "https://im.haberturk.com/assets/images/v4/detailpage/social/detail-page-whatsapp-banner-light-desktop.svg", "https://im.haberturk.com/2020/03/25/ver1585144137/2624891_1200x627.jpg", "https://im.haberturk.com/ajans_auto/ver1585227908/mavi_100x100.jpg", "https://im.haberturk.com/assets/images/v3/transparent.gif", "https://im.haberturk.com/assets/images/auth-popup/twitter.svg", "https://im.haberturk.com/assets/images/brand/htkulup-white-new.svg"], "movies": [], "text": "En d\u00fc\u015f\u00fck emekli maa\u015f\u0131na yeni bir zam haberi Cumhurba\u015fkan\u0131 Recep Tayyip Erdo\u011fan'dan geldi. Corona vir\u00fcs\u00fc toplant\u0131s\u0131 sonras\u0131nda Cumhurba\u015fkan\u0131 Recep Tayyip Erdo\u011fan a\u00e7\u0131klamada bulunarak en d\u00fc\u015f\u00fck emekli maa\u015f\u0131n\u0131 duyurdu.\n\nEN D\u00dc\u015e\u00dcK EMEKL\u0130 MAA\u015eI NE KADAR OLDU?\n\nCumhurba\u015fkan\u0131 Recep Tayyip Erdo\u011fan, T\u00fcrkiye\u2019nin merakla bekledi\u011fi corona vir\u00fcs\u00fc toplant\u0131s\u0131 sonras\u0131nda \u00e7ok \u00f6nemli a\u00e7\u0131klamalarda bulundu. Erdo\u011fan \u015funlar\u0131 s\u00f6yledi;\n\nEmeklilerin bayram ikramiyesi nisan ay\u0131 ba\u015f\u0131nda \u00f6denecek. Aile, \u00c7al\u0131\u015fma ve Sosyal Politikalar Bakanl\u0131\u011f\u0131n\u0131n belirledi\u011fi kriterlere g\u00f6re ihtiya\u00e7 sahibi ailelere yap\u0131lacak nakdi yard\u0131mlar i\u00e7in ilave 2 milyar liral\u0131k bir kaynak ayr\u0131lacak.\n\n\u0130stihdamdaki s\u00fcreklili\u011fi temin etmek amac\u0131yla 2 ayl\u0131k telafi \u00e7al\u0131\u015fma s\u00fcresi 4 aya \u00e7\u0131kar\u0131lacak. Tek ba\u015f\u0131na ya\u015fayan 80 ya\u015f \u00fcst\u00fc ya\u015fl\u0131lar i\u00e7in, sosyal hizmet ve evde sa\u011fl\u0131k hizmetlerinden olu\u015fan periyodik takip program\u0131 devreye al\u0131nacak.\n\nEn d\u00fc\u015f\u00fck emekli maa\u015f\u0131 bin 256 lira 21 kuru\u015ftan bin 500 liraya \u00e7\u0131kar\u0131ld\u0131. Cumhurba\u015fkan\u0131 Erdo\u011fan \u201cEn d\u00fc\u015f\u00fck emekli maa\u015f\u0131n\u0131 1.500 liraya y\u00fckseltiyoruz.\u201d dedi.\n\n2020 OCAK'TA EN D\u00dc\u015e\u00dcK EMEL\u0130 MAA\u015eLARI\n\nSSK ve Ba\u011f-Kur emeklileri y\u00fczde 6,49 zam ald\u0131. En d\u00fc\u015f\u00fck memur emeklisi 3.510 lira maa\u015f al\u0131yor. Memur ve memur emeklisi olanlar y\u00fczde 5.49 oran\u0131nda zam ald\u0131. En d\u00fc\u015f\u00fck emekli memur ayl\u0131\u011f\u0131 2 bin 522 liradan 2 bin 660 liraya y\u00fckseldi. En d\u00fc\u015f\u00fck memur emeklisi 3 bin 510 lira ald\u0131. En d\u00fc\u015f\u00fck Ba\u011f-Kur emeklisi bin 784 lira 11 kuru\u015f maa\u015f al\u0131yor. En d\u00fc\u015f\u00fck SSK emeklisi bin 256 lira 21 kuru\u015f maa\u015f al\u0131yor.\n\nEMEKL\u0130 \u0130KRAM\u0130YES\u0130 NE ZAMAN \u00d6DENECEK?\n\nEmeklilere Ramazan Bayram\u0131 ikramiyeleri erken \u00f6denecek\n\nAile \u00c7al\u0131\u015fma ve Sosyal Hizmetler Bakan\u0131 Zehra Z\u00fcmr\u00fct Sel\u00e7uk, emeklilere Ramazan Bayram\u0131 i\u00e7in may\u0131s ay\u0131nda \u00f6denecek bin lira ikramiyenin nisan ay\u0131nda verilece\u011fini bildirdi.\n\nAile \u00c7al\u0131\u015fma ve Sosyal Hizmetler Bakan\u0131 Zehra Z\u00fcmr\u00fct Sel\u00e7uk, AA muhabirine yapt\u0131\u011f\u0131 a\u00e7\u0131klamada, Yeni Koronavir\u00fcs\u00fcn Etkileri ile M\u00fccadele Paketi\u2019nin Cumhurba\u015fkan\u0131 Recep Tayyip Erdo\u011fan taraf\u0131ndan ge\u00e7en hafta a\u00e7\u0131kland\u0131\u011f\u0131n\u0131 an\u0131msatt\u0131.\n\nPaketin \u00e7al\u0131\u015fma hayat\u0131n\u0131n t\u00fcm taraflar\u0131n\u0131n yan\u0131 s\u0131ra emeklilere y\u00f6nelik de tedbirler i\u00e7erdi\u011fini belirten Sel\u00e7uk, bu kapsamda en d\u00fc\u015f\u00fck emekli ayl\u0131\u011f\u0131n\u0131n 1500 liraya y\u00fckseltildi\u011fini vurgulad\u0131.\n\nEmeklilerin ayl\u0131klar\u0131n\u0131 nisan ay\u0131 itibar\u0131yla \u00f6demeyi planlad\u0131klar\u0131n\u0131 bildiren Bakan Sel\u00e7uk, kamu bankalar\u0131n\u0131n yeni koronavir\u00fcs riskine kar\u015f\u0131 76 ya\u015f \u00fczeri emeklilerin istemeleri halinde \u00f6demelerini evlerinde yapabilece\u011fini s\u00f6yledi.\n\nEmeklilere 2018'den itibaren dini bayramlarda bin lira ikramiye vermeye ba\u015flad\u0131klar\u0131n\u0131 da hat\u0131rlatan Sel\u00e7uk, \"Bu konuda \u00f6n\u00fcm\u00fczdeki Ramazan Bayram\u0131 ile ilgili m\u00fcjde niteli\u011finde bir karar ald\u0131k. Emeklilerimize, Ramazan Bayram\u0131 i\u00e7in may\u0131s ay\u0131nda \u00f6denmesi gereken bin liral\u0131k bayram ikramiyelerini nisan ay\u0131nda verece\u011fiz.\" dedi.\n\nBakan Sel\u00e7uk, bu s\u00fcreci takip ederek ihtiya\u00e7 olduk\u00e7a t\u00fcm kesimleri ilgilendiren tedbir ve destekler almaya devam edeceklerini s\u00f6zlerine ekledi.", "keywords": [], "meta_keywords": [""], "tags": [], "authors": ["Isvalid", "Yazarlar", "Data", "Name", "Mail", "Title", "Di\u0307\u011fer Yazarlar"], "publish_date": "Wed Mar 25 16:48:57 2020", "summary": "", "article_html": "", "meta_description": "Yakla\u015f\u0131k 12.3 milyon emeklinin maa\u015f\u0131 2020 Ocak'ta de\u011fi\u015ferek en d\u00fc\u015f\u00fck emekli maa\u015f\u0131 ne kadar oldu sorusunun bu y\u0131lki yan\u0131t\u0131 belli olmu\u015ftu. En d\u00fc\u015f\u00fck SSK emeklisi 1256 lira 21 kuru\u015f maa\u015f almaya ba\u015flad\u0131. Cumhurba\u015fkan\u0131 Recep Tayyip Erdo\u011fan, T\u00fcrkiye\u2019nin merakla bekledi\u011fi corona vir\u00fcs\u00fc toplant\u0131s\u0131 sonras\u0131nda \u00e7ok \u00f6nemli a\u00e7\u0131klamalarda bulunarak en d\u00fc\u015f\u00fck emekli maa\u015f\u0131 i\u00e7in m\u00fcjde verdi.", "meta_lang": "tr", "meta_favicon": "/favicon.ico", "meta_data": {"viewport": "width=device-width, initial-scale=1, user-scalable=no", "description": "Yakla\u015f\u0131k 12.3 milyon emeklinin maa\u015f\u0131 2020 Ocak'ta de\u011fi\u015ferek en d\u00fc\u015f\u00fck emekli maa\u015f\u0131 ne kadar oldu sorusunun bu y\u0131lki yan\u0131t\u0131 belli olmu\u015ftu. En d\u00fc\u015f\u00fck SSK emeklisi 1256 lira 21 kuru\u015f maa\u015f almaya ba\u015flad\u0131. Cumhurba\u015fkan\u0131 Recep Tayyip Erdo\u011fan, T\u00fcrkiye\u2019nin merakla bekledi\u011fi corona vir\u00fcs\u00fc toplant\u0131s\u0131 sonras\u0131nda \u00e7ok \u00f6nemli a\u00e7\u0131klamalarda bulunarak en d\u00fc\u015f\u00fck emekli maa\u015f\u0131 i\u00e7in m\u00fcjde verdi.", "news_keywords": "emekli ikramiye ne zaman \u00f6denecek, en d\u00fc\u015f\u00fck emekli maa\u015f\u0131 en kadar oldu,", "fb": {"app_id": 165954270092871, "admins": 537270901, "page_id": 161827680527303, "pages": 161827680527303}, "og": {"site_name": "hthayat.haberturk.com", "title": "En d\u00fc\u015f\u00fck emekli maa\u015f\u0131 ne kadar oldu?", "description": "Haberin detaylar\u0131 i\u00e7in t\u0131klay\u0131n\u0131z", "image": "https://im.haberturk.com/2020/03/25/ver1585144137/2624891_1200x627.jpg", "url": "https://www.haberturk.com/en-dusuk-emekli-maasi-ne-kadar-oldu-emekli-ikramiyesi-ne-zaman-verilecek-2624891-ekonomi", "type": "article", "article": {"tag": "En d\u00fc\u015f\u00fck emekli maa\u015f\u0131 ne kadar oldu? Emekli ikramiyesi ne zaman verilecek?", "published_time": "2020-03-25T16:48:57+03:00", "section": "sosyal-guvenlik", "author": "Habert\u00fcrk"}, "locale": "tr_TR"}, "eng": {"Id": 4061410, "categoryName": "sosyal-guvenlik"}, "twitter": {"card": "summary_large_image", "site": "@haberturk", "creator": "@haberturk", "url": "https://www.haberturk.com/en-dusuk-emekli-maasi-ne-kadar-oldu-emekli-ikramiyesi-ne-zaman-verilecek-2624891-ekonomi", "title": "En d\u00fc\u015f\u00fck emekli maa\u015f\u0131 ne kadar oldu?", "description": "Haberin detaylar\u0131 i\u00e7in t\u0131klay\u0131n\u0131z", "image": {"src": "https://im.haberturk.com/2020/03/25/ver1585144137/2624891_600x314.jpg"}, "domain": "haberturk.com"}, "thumbnail_height": 100, "thumbnail_width": 100, "medium": "news", "google-site-verification": "akWhafZMP9ir7pT_Tm4W2Q7lnQd5NfkN8SUlEEugDdQ"}, "canonical_link": "https://www.haberturk.com/en-dusuk-emekli-maasi-ne-kadar-oldu-emekli-ikramiyesi-ne-zaman-verilecek-2624891-ekonomi"}