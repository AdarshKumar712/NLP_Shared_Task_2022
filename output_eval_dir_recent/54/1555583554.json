{"source_url": "https://www.grandangoloagrigento.it", "url": "https://www.grandangoloagrigento.it/apertura/coronavirus-terzo-caso-a-favara-e-sanitaria-asintomatica-dellospedale-di-agrigento", "title": "Coronavirus, terzo caso a Favara: \u00e8 sanitaria (asintomatica) dell\u2019ospedale di Agrigento", "top_image": "https://www.grandangoloagrigento.it/wp-content/uploads/2020/03/Immagine-13.png", "meta_img": "https://www.grandangoloagrigento.it/wp-content/uploads/2020/03/Immagine-13.png", "images": ["https://www.grandangoloagrigento.it/wp-content/uploads/2020/03/Immagine-13.png", "https://secure.gravatar.com/avatar/345cf609c682ac195b132c8131cf819b?s=50&d=mm&r=g", "https://www.grandangoloagrigento.it/wp-content/themes/grandangoloagrigento_2017/img/logo-testatapng-2.png", "https://www.grandangoloagrigento.it/wp-content/uploads/2020/03/RESTO-2.jpg", "https://www.grandangoloagrigento.it/wp-content/themes/grandangoloagrigento_2017/img/logo-testata.png"], "movies": ["https://www.youtube.com/embed/9b6e7YSzEeE?feature=oembed"], "text": "\u201cPurtroppo \u00e8 ufficiale. Abbiamo il terzo caso di Covid-19 a Favara. Si tratta di una nostra concittadina, che ho raggiunto al telefono, e mi ha autorizzato ad informarvi che si tratta di una operatrice socio-sanitaria che ha prestato la propria attivit\u00e0 lavorativa all\u2019ospedale San Giovanni di Dio di Agrigento. Non c\u2019\u00e8 alcun vincolo di parentela con il primo caso e non \u00e8 collegato a questo (la pensionata di Faara). E\u2019 asintomatica e sta bene. Si sta facendo una ricostruzione, con l\u2019arma dei carabinieri, dei contatti. L\u2019intera famiglia \u00e8 in isolamento. La situazione \u00e8 preoccupante perch\u00e9 non si riesce a capire la causa del contagio e, ad oggi, in ospedale non si \u00e8 arrivati al \u201cpaziente 0\u201d. Se vogliamo uscire da questa emergenza sanitaria dobbiamo restare a casa.\u201d\n\n\u201cHo sentito la signora molto provata, e ci siamo emozionate, perch\u00e9 anche lei \u00e8 una madre di famiglia. Mi ha rassicurato del fatto di aver usato tutte le precauzioni del caso come mascherine e guanti.\u201d\n\nSono queste le dichiarazioni del sindaco di Favara, Anna Alba, che ha confermato il terzo caso di Coronavirus positivo in citt\u00e0. Dunque, il terzo caso di covid19 a Favara sarebbe maturato all\u2019interno dell\u2019ospedale San Giovanni di Dio di Agrigento dove nella serata di ieri era stata accertata, con un tampone post-mortem, la positivit\u00e0 di un anziano morto all\u2019interno del reparto di Cardiologia.", "keywords": [], "meta_keywords": [""], "tags": [], "authors": ["Di Redazione"], "publish_date": "Sun Mar 22 15:10:10 2020", "summary": "", "article_html": "", "meta_description": "", "meta_lang": "it", "meta_favicon": "/favicon.ico", "meta_data": {"og": {"locale": "it_IT", "type": "article", "title": "Coronavirus, terzo caso a Favara: \u00e8 sanitaria (asintomatica) dell\u2019ospedale di Agrigento", "description": "\"Purtroppo \u00e8 ufficiale. Abbiamo il terzo caso di Covid-19 a Favara. Si tratta di una nostra concittadina, che ho raggiunto ...", "url": "https://www.grandangoloagrigento.it/apertura/coronavirus-terzo-caso-a-favara-e-sanitaria-asintomatica-dellospedale-di-agrigento", "site_name": "GrandangoloAgrigento", "updated_time": "2020-03-22T15:12:06+00:00", "image": "https://www.grandangoloagrigento.it/wp-content/uploads/2020/03/Immagine-13.png"}, "article": {"publisher": "https://www.facebook.com/GrandangoloAgrigento/", "section": "Apertura", "published_time": "2020-03-22T15:10:10+00:00", "modified_time": "2020-03-22T15:12:06+00:00"}, "twitter": {"card": "summary", "description": "\u201cPurtroppo \u00e8 ufficiale. Abbiamo il terzo caso di Covid-19 a Favara. Si tratta di una nostra concittadina, che ho raggiunto ...", "title": "Coronavirus, terzo caso a Favara: \u00e8 sanitaria (asintomatica) dell\u2019ospedale di Agrigento", "image": "https://www.grandangoloagrigento.it/wp-content/uploads/2020/03/Immagine-13.png"}, "generator": "WordPress 5.0.3", "msapplication-TileImage": "https://www.grandangoloagrigento.it/wp-content/uploads/2019/02/cropped-IMG_6517-270x270.jpg", "viewport": "width=device-width, initial-scale=1.0"}, "canonical_link": "https://www.grandangoloagrigento.it/apertura/coronavirus-terzo-caso-a-favara-e-sanitaria-asintomatica-dellospedale-di-agrigento"}