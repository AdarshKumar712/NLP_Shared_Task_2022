{"source_url": "https://www.ilsole24ore.com", "url": "https://www.ilsole24ore.com/art/alfa-romeo-si-racconta-mito-portello-prima-vittoria-mondiale-ADjMGSM", "title": "Alfa Romeo si racconta: dal mito del Portello alla prima vittoria mondiale", "top_image": "https://i2.res.24o.it/images2010/2020/04/ADjMGSM/images/a8add732-8619-11ea-a065-779536e631af-fotohome0.jpg", "meta_img": "https://i2.res.24o.it/images2010/2020/04/ADjMGSM/images/a8add732-8619-11ea-a065-779536e631af-fotohome0.jpg", "images": ["https://i2.res.24o.it/images2010/Editrice/ILSOLE24ORE/ILSOLE24ORE/2020/04/25/Motori24/ImmaginiWeb/Ritagli/Stabilimento-del-Portello-Milano-1910-ITA-kBfB-U30181629779acC-600x313@IlSole24Ore-Web.jpg", "https://www.ilsole24ore.com/static/images/placeholders/art/403x210.png", "https://www.ilsole24ore.com/static/img/ilsole24ore--white.svg", "https://www.ilsole24ore.com/static/images/placeholders/art/835x437.png", "https://i2.res.24o.it/images2010/2020/04/ADjMGSM/images/a8add732-8619-11ea-a065-779536e631af-fotohome0.jpg", "https://www.ilsole24ore.com/static/images/ilsole24ore.svg", "https://www.ilsole24ore.com/static/img/ilsole24ore.svg", "https://i2.res.24o.it/images2010/Editrice/ILSOLE24ORE/ILSOLE24ORE/2020/04/25/Motori24/ImmaginiWeb/Ritagli/Sivocci-Targa-Florio-1923-ITA-kBfB-U30181629779J0G-600x400@IlSole24Ore-Web.jpg", "https://i2.res.24o.it/images2010/Editrice/ILSOLE24ORE/ILSOLE24ORE/2020/04/25/Motori24/ImmaginiWeb/Ritagli/Giuseppe-Merosi-1906-ITA-kBfB-U30181629779k9H-600x410@IlSole24Ore-Web.jpg", "https://www.ilsole24ore.com/static/img/24plus.svg", "https://i2.res.24o.it/images2010/Editrice/ILSOLE24ORE/ILSOLE24ORE/2020/04/25/Motori24/ImmaginiWeb/Ritagli/24-HP-Corsa-1913-ITA-kBfB-U30181629779d8-600x380@IlSole24Ore-Web.jpg"], "movies": [], "text": "Alfa Romeo si racconta: dal mito del Portello alla prima vittoria mondiale Il marchio del Biscione ripercorre le tappe della sua storia dei suoi 110 anni con un'inedita collana web che parte da quello stabile milanese al 95 di strada del Portello di Giulia Paganoni\n\nAlfa Romeo 24 HP con motore 4 cilindri, 4 litri di cilindrata e 42 cavalli di potenza\n\n4' di lettura\n\nStorie che emozionano. Una di queste \u00e8 quella di Alfa Romeo, marchio che il 24 giugno 2020 festeggia il prestigioso traguardo dei 110 anni. Oltre un secolo contraddistinto da innovazioni tecnologiche, successi sportivi e memorabili creazioni su quattro ruote. Per festeggiare un compleanno cos\u00ec importante \u00e8 stata sviluppata la collana web \u201cStorie Alfa Romeo\u201d, che racconta dalle origini e dell'intreccio con il meglio della genialit\u00e0 italiana, oltre al noto patrimonio tecnico e artistico, e tocca ambiti che esulano dal mondo dell'automobile.\n\n\n\nLe origini: la figura di Pierre Alexandre Darracq\n\nLa storia parte con un uomo francese, Pierre Alexandre Darracq, proprietario di una fabbrica di bicicletta e Bordeaux che ben presto decise di produrre auto. In Francia riscossero successo cos\u00ec si interess\u00f2 all'esportazione, aprendo succursali a Londra e a Napoli, trasferendo quest'ultima poi a Milano, al 95 di strada del Portello. Ma in Italia non riscosse successo, erano auto poco costose e poco potenti, cosa che al mercato non piacque. Per questo nel 1909 la societ\u00e0 venne messa in liquidazione.\n\nStabilimento Portello, il polo dal quale sono uscite la prime A.L.F.A.\n\nIl genio di Stella e la mano di Merosi: la nascita di Alfa Romeo\n\nMa c'era chi alle potenzialit\u00e0 del Portello ci credeva e conosceva i gusti degli italiani: l'amministratore delegato, cavalier Ugo Stella. Con l'aiuto di alcuni finanzieri lombardi e la garanzia della Banca Agricola Milanese rilev\u00f2 lo stabilimento e riassunse gli oltre 200 operai che ci lavorano. Una mossa che sembrava temeraria: ma Stella ebbe una delle grandi intuizioni di cui \u00e8 costellata la storia Alfa Romeo. E aveva un asso nella manica: il genio creativo di Giuseppe Merosi.\n\nGiuseppe Merosi, geometra piacentino appassionato di auto a cui venne data l'incarico di progettare le prime A.L.F.A.\n\nNell'autunno del 1909, Stella gli chiese di creare due vetture completamente nuove nelle fasce fiscali dei 12 e 24 Hp: pi\u00f9 potenti delle Darracq, adatte ai gusti della clientela italiana e con un telaio che consente di montare carrozzerie di prestigio.\n\n\n\nLa nascita della 24 Hp: l'auto concepita prima del marchio\n\nUn caso forse unico nella storia, quello della 24 Hp: auto nata prima del suo marchio. Le caratteristiche erano quelle richieste da Stella: un motore monoblocco (non comune all'epoca), 4 cilindri, 4 litri di cilindrata e 42 cavalli di potenza, con trasmissione a cardano unico sulle ruote posteriori. Inoltre, era dotata di un robusto telaio a longheroni e traverse in lamiera stampata a C, su cui i carrozzieri Castagna, Schieppati, Sala e Bollani sviluppano versioni torpedo e limousine per una clientela molto esigente. La 24 Hp punta subito in alto: \u00e8 un modello che oggi definiremmo \u201cPremium\u201d, che costa una somma equivalente a due anni dello stipendio di un impiegato.\n\nAnche le performance sono interessanti: \u00e8 in grado di raggiungere 100 km/h, ed \u00e8 fabbricata con estrema cura e precisione. Questo la rende capace non solo di \u201candare forte\u201d, ma anche di offrire le migliori prestazioni su strada.\n\nMerosi cap\u00ec di essere sulla strada giusta, e spinge sull'acceleratore: nel 1911 svilupp\u00f2 la 24 Hp Corsa, con peso ridotto, pi\u00f9 potenza e pi\u00f9 velocit\u00e0, un po' come le Gta di oggi. Con quest'auto, A.L.F.A. entr\u00f2 nel mondo delle competizioni, solo un anno dalla fondazione. La prima soddisfazione arriv\u00f2 alla Parma-Poggio di Berceto del 1913: il pilota Nino Franchini \u00e8 secondo assoluto, e primo di categoria.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Il marchio del Biscione ripercorre le tappe della sua storia dei suoi 110 anni con un'inedita collana web che parte da quello stabile milanese al 95 di strada del Portello", "meta_lang": "it", "meta_favicon": "/static/favicon.ico", "meta_data": {"viewport": "width=device-width,minimum-scale=1,initial-scale=1", "msapplication-TileColor": "#ffddbb", "theme-color": "#f5e5d5", "twitter": {"site": "@sole24ore", "card": "summary_large_image", "creator": "@sole24ore"}, "fb": {"app_id": 139894059362416}, "og": {"site_name": "Il Sole 24 ORE", "url": "https://www.ilsole24ore.com/art/alfa-romeo-si-racconta-mito-portello-prima-vittoria-mondiale-ADjMGSM", "type": "article", "title": "Alfa Romeo si racconta: dal mito del Portello alla prima vittoria mondiale", "description": "Il marchio del Biscione ripercorre le tappe della sua storia dei suoi 110 anni con un'inedita collana web che parte da quello stabile milanese al 95 di strada del Portello", "image": {"identifier": "https://i2.res.24o.it/images2010/2020/04/ADjMGSM/images/a8add732-8619-11ea-a065-779536e631af-fotohome0.jpg", "alt": "Alfa Romeo 24 HP con motore 4 cilindri, 4 litri di cilindrata e 42 cavalli di potenza"}}, "robots": "index,follow", "googlebot": "index,follow", "description": "Il marchio del Biscione ripercorre le tappe della sua storia dei suoi 110 anni con un'inedita collana web che parte da quello stabile milanese al 95 di strada del Portello", "article": {"section": "Motori"}}, "canonical_link": "https://www.ilsole24ore.com/art/alfa-romeo-si-racconta-mito-portello-prima-vittoria-mondiale-ADjMGSM"}