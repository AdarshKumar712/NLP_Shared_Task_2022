{"source_url": "https://www.cronacasocial.com", "url": "https://www.cronacasocial.com/salvini-propone-le-chiese-aperte-a-pasqua-la-reazione-del-sindaco-di-milano/", "title": "Salvini propone le Chiese aperte a Pasqua, la reazione del sindaco di Milano", "top_image": "https://www.cronacasocial.com/wp-content/uploads/2020/01/Matteo-Salvini.jpg", "meta_img": "https://www.cronacasocial.com/wp-content/uploads/2020/01/Matteo-Salvini.jpg", "images": ["https://www.cronacasocial.com/wp-content/uploads/2019/03/cronacasocial_com_amp.png", "https://www.cronacasocial.com/wp-content/plugins/media-ace/includes/lazy-load/assets/images/blank.png", "https://www.cronacasocial.com/wp-content/uploads/2017/07/logo.png", "https://certify.alexametrics.com/atrk.gif?account=IYWYt1Fx9f207i", "https://www.cronacasocial.com/wp-content/uploads/2015/12/footer_stamp.png", "https://www.cronacasocial.com/wp-content/uploads/2020/01/Matteo-Salvini.jpg", "data:image/svg+xml;charset=utf-8,%3Csvg xmlns%3D'http%3A%2F%2Fwww.w3.org%2F2000%2Fsvg' viewBox%3D'0 0 662 372'%2F%3E", "https://www.cronacasocial.com/wp-content/uploads/2018/03/logocronacasocial.png"], "movies": [], "text": "\u00abSe Matteo Salvini vuole davvero riaprire le chiese per Pasqua allora chieda alle due Regioni governate dalla Lega, Lombardia e Veneto, un\u2019ordinanza in questo senso\u00bb.\n\nCos\u00ec il sindaco di Milano, Giuseppe Sala, a proposito della proposta di ieri sera del leader della Lega di riaprire le chiese, seppur in maniera contingente.\n\n\u00abOggi \u00e8 la Domenica delle Palme, mi sono sempre imposto in questo spazio di evitare polemiche e di usare toni moderati e lo far\u00f2, per\u00f2 a Matteo Salvini devo rivolgere un\u2019osservazione e una domanda, visto che chiede la riapertura delle chiese per Pasqua. L\u2019osservazione \u00e8 che io non sono d\u2019accordo perch\u00e9 penso che in questi momenti la propria fede possa e debba essere anche forse un fatto personale e privato, ma la domanda \u00e8: se tu vuoi veramente arrivare a far aprire le chiese, se non \u00e8 solo un titolo per un giornale, allora devi fare una cosa molto chiara, devi chiedere o alla Lombardia o al Veneto, regioni che governi, di fare un\u2019ordinanza in questo senso, se no siamo sempre alla ricerca delle parole e non dei fatti\u00bb, ha aggiunto il primo cittadino del capoluogo lombardo.\n\nLEGGI ANCHE: Rinuncia al respiratore per darlo a uno pi\u00f9 giovane, morto sacerdote.\n\nLE PAROLE DI SALVINI\n\nIeri, intervistato da SkyTg24, Matteo Salvini ha detto: \u00abNon vedo l\u2019ora che la scienza e anche il buon Dio, perch\u00e9 la scienza da sola non basta, sconfiggano questo mostro per tornare a uscire. Ci avviciniamo alla Santa Pasqua e occorre anche la protezione del Cuore Immacolato di Maria\u00bb.\n\nE ha aggiunto: \u00abSostengo le richieste di coloro che chiedono, in maniera ordinata, composta e sanitariamente sicura, di farli entrare in chiesa. Far assistere per Pasqua, anche in tre, quattro o in cinque, alla messa di Pasqua. Si pu\u00f2 andare dal tabaccaio perch\u00e9 senza sigarette non si sta, per molti \u00e8 fondamentale anche la cura dell\u2019anima oltre alla cura del corpo. Sperto che si trovi il modo di avvicinare chi ci crede. C\u2019\u00e8 un appello mandato ai vescovi di poter permettere a chi crede, rispettando le distanze, con mascherine e guanti e in numero limitato, di entrare nelle chiese come si entra in numero limitato nei supermercati. La Santa Pasqua, la resurrezione di nostro Signore Ges\u00f9 Cristo, per milioni di italiani pu\u00f2 essere un momento di speranza da vivere\u00bb.\n\nLEGGI ANCHE: Coronavirus, morto poliziotto di 52 anni: faceva parte della scorta di Conte.", "keywords": [], "meta_keywords": [""], "tags": [], "authors": [], "publish_date": "Sun Apr  5 09:59:47 2020", "summary": "", "article_html": "", "meta_description": "Come il sindaco di Milano, Giuseppe Sala, ha commentato la proposta del leader della Lega Matteo Salvini di riaprire le Chiese a Pasqua.", "meta_lang": "it", "meta_favicon": "https://www.cronacasocial.com/wp-content/uploads/2018/03/cropped-logo_face_twitter-32x32.png", "meta_data": {"og": {"description": "Come il sindaco di Milano, Giuseppe Sala, ha commentato la proposta del leader della Lega Matteo Salvini di riaprire le Chiese a Pasqua.", "locale": "it_IT", "type": "article", "title": "Salvini propone le Chiese aperte a Pasqua, la reazione del sindaco di Milano", "url": "https://www.cronacasocial.com/salvini-propone-le-chiese-aperte-a-pasqua-la-reazione-del-sindaco-di-milano/", "site_name": "Cronaca Social", "image": {"identifier": "https://www.cronacasocial.com/wp-content/uploads/2020/01/Matteo-Salvini.jpg", "secure_url": "https://www.cronacasocial.com/wp-content/uploads/2020/01/Matteo-Salvini.jpg", "width": 1218, "height": 747}}, "viewport": "initial-scale=1.0, minimum-scale=1.0, height=device-height, width=device-width", "description": "Come il sindaco di Milano, Giuseppe Sala, ha commentato la proposta del leader della Lega Matteo Salvini di riaprire le Chiese a Pasqua.", "robots": "max-snippet:-1, max-image-preview:large, max-video-preview:-1", "article": {"publisher": "https://www.facebook.com/cronacasocial/", "tag": "Matteo Salvini", "section": "Notizie", "published_time": "2020-04-05T09:59:47+00:00"}, "fb": {"app_id": 1222573051215854, "pages": 765303857006701}, "generator": "Powered by WPBakery Page Builder - drag and drop page builder for WordPress.", "onesignal": "wordpress-plugin", "msapplication-TileImage": "https://www.cronacasocial.com/wp-content/uploads/2018/03/cropped-logo_face_twitter-270x270.png"}, "canonical_link": "https://www.cronacasocial.com/salvini-propone-le-chiese-aperte-a-pasqua-la-reazione-del-sindaco-di-milano/"}