{"source_url": "https://m.orizzontescuola.it", "url": "https://m.orizzontescuola.it/apriamo-le-scuole-ma-ad-una-condizione-lettera/", "title": "Apriamo le scuole, ma ad una condizione. Lettera", "top_image": "https://www.orizzontescuola.it/wp-content/uploads/2018/11/lettere_redazione2.jpg", "meta_img": "https://www.orizzontescuola.it/wp-content/uploads/2018/11/lettere_redazione2.jpg", "images": ["https://banner.orizzontescuola.it/banner/mnemosine_mobile.png", "https://banner.orizzontescuola.it/banner/600x100-tavole-delle-giurisprudenza.jpg", "https://banner.orizzontescuola.it/banner/newsletter2.gif", "https://www.orizzontescuola.it/wp-content/uploads/2016/09/os2015_logo.jpg", "https://banner.orizzontescuola.it/banner/24CFU_mnemosine_mobile.png", "https://banner.orizzontescuola.it/banner/BANNER_DOOCENTI.IT.gif", "https://m.orizzontescuola.it/wp-content/themes/os2015_mobile/images/menu.jpg", "https://www.orizzontescuola.it/wp-content/uploads/2018/11/lettere_redazione2.jpg", "https://banner.orizzontescuola.it/banner/600X100.gif", "https://banner.orizzontescuola.it/banner/telegram2.gif", "https://banner.orizzontescuola.it/banner/rsu_uil_600.gif", "https://banner.orizzontescuola.it/banner/edises6m.gif", "https://banner.orizzontescuola.it/banner/600x100-d-may.jpg", "https://www.orizzontescuola.it/wp-content/uploads/2018/11/lettere_redazione2-600x330.jpg"], "movies": [], "text": "Allora, partiamo da un assunto, che mi pare oggettivo e non contestabile: in questo momento, l\u2019unica norma di sicurezza realmente efficace, \u00e8 quella pi\u00f9 banale, ovvero saper mantenere le opportune distanze per evitare il contagio. Del resto ci hanno ripetuto fino alla nausea che le mascherine non servono e sappiamo che, ad oggi, non esistono n\u00e9 terapie preventive, n\u00e9 cure, contro il virus. E sappiamo anche che la stragrande maggioranza dei contagiati sono asintomatici o paucisintomatici, ma, comunque, contagiosi, e possono rappresentare un rischio per alcune categorie di adulti (e non solo). Serve, quindi a poco, o niente, misurare la temperatura al mattino, l\u2019incubazione \u00e8 asintomatica, contagiosa e dura anche una settimana (peraltro fino ad oggi i bambini arrivano a scuola imbottiti di tachipirina anche per la semplice influenza).\n\nSu questo siamo tutti d\u2019accordo ?\n\nE allora,per venire incontro alle \u201cesigenze\u201d dei genitori, cambiamo strategia: apriamo tutto, ma con una sola norma inflessibile ed inderogabile: \u00e8 vietato, per chiunque,per qualunque motivo ed in ogni\n\nmomento, avvicinarsi ad altri, adulti o bambini, a meno di un metro di\n\ndistanza. Per ovvie ragioni di sicurezza di tutti: dei bambini e di chi\n\nnella scuola vi opera.\n\nSiamo ancora d\u2019accordo ? Ottimo, proseguiamo.\n\nAndiamo avanti, i genitori, prima di lasciare i propri pargoli a scuola,\n\ndovranno insegnare loro che, per tutto il tempo scuola, in classe, in\n\nricreazione, al bagno, ecc., dovranno sempre e comunque mantenere la\n\ndistanza minima di un metro da altri compagni o dagli insegnanti. E non\n\ndovranno giocare con nessun altro compagno. Non importa se nel grande o\n\npiccolo gruppo. Basta un solo caso positivo e contagioso per diffondere\n\nl\u2019infezione. Magari, in ricreazione, tracciamo delle aree, ben distanti\n\nle une dalle altre, all\u2019interno delle quali i bambini possono liberamente muoversi, ma non possono uscirne o avvicinarsi ad altri bambini.\n\nIo in una scuola cos\u00ec non ci andrei, ma se queste sono le condizioni per\n\npoter stare tranquilli, proseguiamo.\n\nDai discorsi di certi genitori nei social network, sembra, infatti, che\n\nnon dovrebbe essere un\u2019impresa ardua, quindi, certamente, i genitori si\n\nimpegneranno, senza scuse, a venirsi a riprendere i figli qualora\n\nl\u2019insegnante segnali che i pargoli non rispettano tale regola, ad\n\nesempio tentando di giocare assieme ad altri compagni o avvicinandosi ai\n\ndocenti (che, ricordiamo, sono pagati per insegnare, non per offrirsi a\n\nsperimentazioni sulla diffusione del virus).\n\nA queste condizioni, domani si pu\u00f2 riaprire tutto.\n\nAncora convinti che vi siano le condizioni per una riapertura SICURA\n\ndelle scuole ?\n\nOppure cosa intendete con SICURA ? Sicura per chi ? O per cosa ?", "keywords": [], "meta_keywords": [""], "tags": ["lettere in redazione"], "authors": [], "publish_date": "Thu May  7 15:51:39 2020", "summary": "", "article_html": "", "meta_description": "Quando si cerca di spiegare ai genitori che le scuole (soprattuttoinfanzia e primaria, ma temo anche le medie) non possono riaprire senzaviolare le", "meta_lang": "it", "meta_favicon": "https://www.orizzontescuola.it/wp-content/uploads/2017/04/os-50x50.jpg", "meta_data": {"viewport": "initial-scale=1.0, maximum-scale=1.0, minimum-scale=1.0, user-scalable=no", "apple-mobile-web-app-capable": "yes", "apple-touch-fullscreen": "yes", "description": "Quando si cerca di spiegare ai genitori che le scuole (soprattuttoinfanzia e primaria, ma temo anche le medie) non possono riaprire senzaviolare le", "robots": "max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Apriamo le scuole, ma ad una condizione. Lettera - Orizzonte Scuola", "description": "Quando si cerca di spiegare ai genitori che le scuole (soprattuttoinfanzia e primaria, ma temo anche le medie) non possono riaprire senzaviolare le", "url": "https://www.orizzontescuola.it/apriamo-le-scuole-ma-ad-una-condizione-lettera/", "site_name": "Orizzonte Scuola", "updated_time": "2020-05-07T15:52:23+00:00", "image": {"identifier": "https://www.orizzontescuola.it/wp-content/uploads/2018/11/lettere_redazione2.jpg", "secure_url": "https://www.orizzontescuola.it/wp-content/uploads/2018/11/lettere_redazione2.jpg", "width": 730, "height": 402}}, "article": {"publisher": "http://www.facebook.com/pages/orizzontescuola/137568969597372", "tag": "lettere in redazione", "section": "Notizie", "published_time": "2020-05-07T15:51:39+00:00", "modified_time": "2020-05-07T15:52:23+00:00"}, "twitter": {"card": "summary", "description": "Quando si cerca di spiegare ai genitori che le scuole (soprattuttoinfanzia e primaria, ma temo anche le medie) non possono riaprire senzaviolare le", "title": "Apriamo le scuole, ma ad una condizione. Lettera - Orizzonte Scuola", "site": "@orizzontescuola", "image": "https://www.orizzontescuola.it/wp-content/uploads/2018/11/lettere_redazione2.jpg", "creator": "@orizzontescuola"}, "msapplication-TileImage": "https://www.orizzontescuola.it/wp-content/uploads/2017/04/os.jpg"}, "canonical_link": "https://www.orizzontescuola.it/apriamo-le-scuole-ma-ad-una-condizione-lettera/"}