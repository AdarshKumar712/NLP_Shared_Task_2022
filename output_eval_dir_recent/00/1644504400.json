{"source_url": "https://www.torinoggi.it", "url": "https://www.torinoggi.it/2020/06/25/leggi-notizia/argomenti/cronaca-11/articolo/un-nuovo-studio-epidemiologico-per-il-comune-di-torrazza-piemonte.html", "title": "Un nuovo studio epidemiologico per il Comune di Torrazza Piemonte", "top_image": "http://www.torinoggi.it/fileadmin/archivio/chivassoggi/immagini/municipio_torrazza.png", "meta_img": "http://www.torinoggi.it/fileadmin/archivio/chivassoggi/immagini/municipio_torrazza.png", "images": ["http://www.torinoggi.it/fileadmin/archivio/chivassoggi/immagini/municipio_torrazza.png", "https://www.torinoggi.it/fileadmin/layout/torinoggi/images/icons/archivio.png", "https://www.torinoggi.it/typo3temp/pics/c_548c68b2ec.jpg", "https://www.torinoggi.it/typo3temp/pics/c_5dbd334bf4.jpg", "https://www.torinoggi.it/typo3temp/pics/n_24e24324c0.jpeg", "https://www.torinoggi.it/fileadmin/layout/common/images/ico_author.png", "https://www.torinoggi.it/typo3temp/pics/f_a53641e0aa.jpg", "https://www.torinoggi.it/fileadmin/layout/torinoggi/images/icons/instagram.png", "https://www.torinoggi.it/typo3temp/pics/c_0def3b93f6.jpg", "https://www.google.com/images/poweredby_transparent/poweredby_FFFFFF.gif", "https://www.torinoggi.it/fileadmin/layout/torinoggi/images/icons/mobile.png", "https://www.torinoggi.it/typo3temp/pics/p_4c7a99af33.jpg", "https://www.torinoggi.it/fileadmin/layout/torinoggi/images/logo.png", "https://www.torinoggi.it/typo3temp/pics/m_bbe10f8323.png", "https://sb.scorecardresearch.com/p?c1=2&c2=28193710&cv=2.0&cj=1", "https://www.torinoggi.it/fileadmin/layout/torinoggi/images/icons/rss.png", "https://www.torinoggi.it/fileadmin/archivio/chivassoggi/immagini/foto_Martina_Gavazza.jpg", "https://www.torinoggi.it/typo3temp/pics/a_9965813c1d.jpg", "https://www.torinoggi.it/typo3temp/pics/C_c498b7d94c.jpg", "https://www.torinoggi.it/typo3temp/pics/p_9c690908ab.jpg", "https://www.torinoggi.it/fileadmin/layout/torinoggi/images/icons/twitter.png", "https://www.torinoggi.it/typo3temp/pics/r_dba9e9b9a2.jpg", "https://www.torinoggi.it/fileadmin/layout/torinoggi/images/home.png", "https://www.torinoggi.it/typo3temp/pics/i_8a579035e4.jpeg", "https://www.torinoggi.it/fileadmin/layout/torinoggi/images/icons/direttore.png", "https://www.torinoggi.it/typo3temp/pics/T_9eb676bccc.jpg", "https://www.torinoggi.it/fileadmin/layout/torinoggi/images/icons/facebook.png", "https://www.torinoggi.it/typo3temp/pics/m_cdc0f8bede.png", "https://www.torinoggi.it/fileadmin/layout/torinoggi/images/icons/meteo.png", "https://www.torinoggi.it/typo3temp/pics/t_de3a3f5301.jpg", "https://www.torinoggi.it/typo3temp/pics/b_7caee237d3.jpg"], "movies": [], "text": "Il sindaco di Torrazza Massimo Rozzino prosegue con le indagini epidemiologiche nel suo paese. Partito alla fine del 2017 per cercare di capire quali fossero le principali cause di morte tra i cittadino, lo studio era stato portato avanti in collaborazione con le amministrazioni comunali di Rondissone e Verolengo e dalle ex sindache Miriam De Ros e Rosanna Giachello. A condurlo era stato Christian Salerno, ricercatore dell\u2019Universit\u00e0 del Piemonte Orientale, che aveva ottenuto dei risultati sorprendenti. A distanza di pi\u00f9 di un anno, la decisione di proseguire.\n\n\"Data l'importanza di tale studio, l'amministrazione ha ritenuto di poterne sostenere i costi ad esso correlati, poiche\u0301, considerato che si tratta di salute, sono sempre soldi ben spesi\", hanno dichiarato dal Comune, che ha impegnato 12 mila euro.\n\nIl nuovo progetto presenta alcune novit\u00e0, come la collaborazione con l'infermiera torrazzese Martina Gavazza, gi\u00e0 conosciuta per aver presentato un corso per imparare ad utilizzare i defibrillatori, e durer\u00e0 tre anni mezzo.\n\n\"Il progetto - ha spiegato il ricercatore Christian Salerno - prevede tre differenti tipi di intervento, uno studio di coorte per analizzare i rischi ambientali in sotto-aree del paese vicinali a possibili pressanti ambientali, un R.E.C (Referto Epidemiologico Comunale) che permette di avere una fotografia sanitaria della popolazione aggiornata con dati recenti e infine la distribuzione di un questionario con la conseguente conduzione di uno studio definito \"caso- controllo\".\n\nLa cui somministrazione e la distribuzione dei test sara\u0300 seguita da Martina Gavazza e avr\u00e0 lo scopo di \"fornire notizie utili sui rischi individuali dei cittadini quali fumo, alcool, cattiva alimentazione e patologie presenti\". \"Questi dati - continua Salerno - permetteranno di organizzare incontri con medici specialisti a seconda dell'eventuali criticita\u0300 emerse ad esempio diabetologi, nutrizionisti, cardiologi al fine di sensibilizzare la popolazione a stili di vita piu\u0300 sani e a fini preventivi. L'epidemiologia proprio per le sue caratteristiche valutative non potra\u0300 considerare i rischi su possibili fattori ambientali che si sono insediati nel Comune nel recente passato in quanto, viene a mancare un periodo sufficiente di eventuale esposizione e conseguenti manifestazioni cliniche\".\n\nQuindi l'intervento di Martina Gavazza. \"Sono stata nominata con un decreto gia\u0300 con la precedente amministrazione, in seguito ad un lavoro di piu\u0300 di sei mesi a titolo gratuito di collaborazioni e incontri di salute che hanno poi dato vita a una tesi organizzativa realizzata anche sul Comune di Torrazza Piemonte nel 2018 - racconta -. La nomina di \"consulente e rappresentante del Comune di Torrazza in merito alle problematiche relative alla salute pubblica\" e\u0300 stata l'opportunita\u0300 di offrirmi al cittadino come professionista ed essere libera da etichette e appartenenze che non fossero quelle della professione che esercito. In merito a questa nomina tengo a precisare che tutta la mia attivita\u0300 in qualita\u0300 di consulente e rappresentante del comune, e\u0300 svolta a titolo gratuito per tutti i cittadini torrazzesi\".\n\nConclude sostenendo che il suo ruolo sar\u00e0 quello \"di interfacciarmi ai cittadini in merito al questionario e all'adesione. Come infermiera che si rivolge alla comunita\u0300 di riferimento, mettero\u0300 in campo tutte le mie capacita\u0300 professionali per poter sensibilizzare i cittadini alla partecipazione e dunque rendere la nostra comunita\u0300 torrazzese sempre piu\u0300 proattiva\".", "keywords": [], "meta_keywords": ["torrazza", "massimo rozzino", "christian salerno", "martina gavazza", "studio epidemiologico"], "tags": [], "authors": [], "publish_date": "Thu Jun 25 00:00:00 2020", "summary": "", "article_html": "", "meta_description": "Sar\u00e0 condotto dal ricercatore Christian Salerno con la collaborazione dell'infermiera torrazzese Martina Gavazza", "meta_lang": "it", "meta_favicon": "https://www.torinoggi.it/fileadmin/layout/torinoggi/images/_icons/favicon.ico", "meta_data": {"generator": "TYPO3 4.3 CMS", "EdImage": "http://www.torinoggi.it/fileadmin/archivio/chivassoggi/immagini/municipio_torrazza.png", "EdDateTime": "2020/06/25 13:25:00", "EdTitle": "Un nuovo studio epidemiologico per il Comune di Torrazza Piemonte", "EdIdentifier": "tt_news_uid-1676705", "title": "Un nuovo studio epidemiologico per il Comune di Torrazza Piemonte", "description": "Sar\u00e0 condotto dal ricercatore Christian Salerno con la collaborazione dell'infermiera torrazzese Martina Gavazza", "keywords": "torrazza, massimo rozzino, christian salerno, martina gavazza, studio epidemiologico", "copyright": "www.esprimo.com", "DC.Rights": "www.esprimo.com", "msapplication-TileImage": "https://www.torinoggi.it/fileadmin/layout/torinoggi/images/_icons/win8-tile-144x144.png", "msapplication-TileColor": "#ffffff", "msapplication-navbutton-color": "#ffffff", "application-name": "Torinoggi.it", "msapplication-tooltip": "Torinoggi.it", "apple-mobile-web-app-title": "Torinoggi.it", "msapplication-starturl": "https://www.torinoggi.it", "msapplication-square70x70logo": "https://www.torinoggi.it/fileadmin/layout/torinoggi/images/_icons/win8-tile-70x70.png", "msapplication-square144x144logo": "https://www.torinoggi.it/fileadmin/layout/torinoggi/images/_icons/win8-tile-144x144.png", "msapplication-square150x150logo": "https://www.torinoggi.it/fileadmin/layout/torinoggi/images/_icons/win8-tile-150x150.png", "msapplication-wide310x150logo": "https://www.torinoggi.it/fileadmin/layout/torinoggi/images/_icons/win8-tile-310x150.png", "msapplication-square310x310logo": "https://www.torinoggi.it/fileadmin/layout/torinoggi/images/_icons/win8-tile-310x310.png", "fb": {"pages": 222098139755, "app_id": 1183202141730380}, "og": {"locale": "it_IT", "site_name": "Torino Oggi", "image": {"identifier": "http://www.torinoggi.it/fileadmin/archivio/chivassoggi/immagini/municipio_torrazza.png", "width": 470, "height": 498}, "type": "article", "url": "https://www.torinoggi.it/2020/06/25/leggi-notizia/argomenti/cronaca-11/articolo/un-nuovo-studio-epidemiologico-per-il-comune-di-torrazza-piemonte.html", "description": "Sar\u00e0 condotto dal ricercatore Christian Salerno con la collaborazione dell'infermiera torrazzese Martina Gavazza", "title": "Un nuovo studio epidemiologico per il Comune di Torrazza Piemonte"}, "article": {"publisher": "https://www.facebook.com/torinoggi.it", "published_time": "2020-06-25T13:25:00+0200"}, "twitter": {"card": "summary_large_image", "site": "@torinoggi", "title": "Un nuovo studio epidemiologico per il Comune di Torrazza Piemonte", "description": "Sar\u00e0 condotto dal ricercatore Christian Salerno con la collaborazione dell'infermiera torrazzese Martina Gavazza", "image": "http://www.torinoggi.it/fileadmin/archivio/chivassoggi/immagini/municipio_torrazza.png"}}, "canonical_link": "https://www.torinoggi.it/2020/06/25/leggi-notizia/argomenti/cronaca-11/articolo/un-nuovo-studio-epidemiologico-per-il-comune-di-torrazza-piemonte.html"}