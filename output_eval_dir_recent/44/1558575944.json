{"source_url": "https://www.haberler.com", "url": "https://www.haberler.com/londra-da-korona-salgininda-olen-turk-sayisi-10-a-13052884-haberi/", "title": "Londra'da korona salg\u0131n\u0131nda \u00f6len T\u00fcrk say\u0131s\u0131 10'a y\u00fckseldi", "top_image": "https://foto.haberler.com/haber/2020/03/25/londra-da-korona-salgininda-olen-turk-sayisi-13052884_o.jpg", "meta_img": "https://foto.haberler.com/haber/2020/03/25/londra-da-korona-salgininda-olen-turk-sayisi-13052884_o.jpg", "images": ["https://www.haberler.com/static/img/tasarim/bosluk.gif", "https://foto.haberler.com/haber/2020/03/25/londra-da-korona-salgininda-olen-turk-sayisi-13052884_o.jpg", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://www.haberler.com/static/reklam/advertisement.gif?ads=1", "https://b.scorecardresearch.com/p?c1=2&c2=11114222&cv=2.0&cj=1"], "movies": [], "text": "Londra'da korona salg\u0131n\u0131nda \u00f6len T\u00fcrk say\u0131s\u0131 10'a y\u00fckseldi \u0130ngiltere'nin ba\u015fkenti Londra'da korona vir\u00fcs nedeniyle hayat\u0131n\u0131 kaybeden KKTC ve T\u00fcrkiye vatanda\u015f\u0131 say\u0131s\u0131 10 y\u00fckseldi.\n\n\u0130ngiltere'nin ba\u015fkenti Londra'da korona vir\u00fcs nedeniyle hayat\u0131n\u0131 kaybeden KKTC ve T\u00fcrkiye vatanda\u015f\u0131 say\u0131s\u0131 10 y\u00fckseldi.\n\nD\u00fcnya genelinde h\u0131zla yay\u0131lan korona vir\u00fcs salg\u0131n\u0131nda \u0130ngiltere'nin ba\u015fkenti Londra'da ya\u015fayan 10 T\u00fcrk'\u00fcn hayat\u0131n\u0131 kaybetti\u011fi belirtildi. Londra'da ya\u015fam\u0131n\u0131 s\u00fcrd\u00fcren Melik Ejder \u00dclk\u00fcmen, Ahmet Ra\u015fit, Kamil Ahmet, \u015eeng\u00fcl Besim, Ahmet Ra\u015fit ve Y\u0131ld\u0131ray Faik korona vir\u00fcs sebebiyle tedavi alt\u0131na al\u0131nd\u0131klar\u0131 hastaneler de hayat\u0131n\u0131 kaybetti.\n\nYakla\u015f\u0131k 20 y\u0131ld\u0131r Londra'da ya\u015fayan 2 \u00e7ocuk babas\u0131 Melik Ejder \u00dclk\u00fcmen'in \u015feker hastas\u0131 oldu\u011fu belirtildi. \u00dclk\u00fcmen'in akrabas\u0131 Murat Alma yapt\u0131\u011f\u0131 a\u00e7\u0131klamada, korona vir\u00fcs nedeniyle g\u00fcnl\u00fck hayattaki al\u0131\u015fkanl\u0131klar\u0131n de\u011fi\u015ftirilmesi gerekti\u011fini belirterek, \"Korona vir\u00fcse kar\u015f\u0131 dikkatli olmal\u0131y\u0131z. Ev ziyaretlerinde, derneklerde, kahvelerde, market ve berber d\u00fckkanlar\u0131nda selamla\u015fma, sar\u0131lma ve \u00f6p\u00fc\u015fme gibi rutin olarak yap\u0131lan al\u0131\u015fkanl\u0131klar \u015fimdi \u00f6l\u00fcme g\u00f6t\u00fcr\u00fcyor. Bir d\u00fc\u011f\u00fcn veya ni\u015fana gidildi\u011finde kap\u0131da en az 10 ki\u015finin elini s\u0131k\u0131p, sar\u0131l\u0131p, \u00f6p\u00fc\u015f\u00fcyorsun. Giderken de yine en az 10 ki\u015fiyle kucakla\u015f\u0131p, \u00f6p\u00fc\u015f\u00fcyorsun. Bunun sevgiyle ilgisi yok. \u00d6teden beri sa\u011fl\u0131k kurallar\u0131na ayk\u0131r\u0131. Ayr\u0131ca eni\u015ftemizin naa\u015f\u0131 ceset torbas\u0131 i\u00e7inde verilecek. Torba i\u00e7indeki cesedin eni\u015ftemize ait oldu\u011funu nereden bilelim? Belki de bir ba\u015fka ki\u015finin cesedi ile kar\u0131\u015ft\u0131r\u0131ld\u0131. Bu gibi nedenlerden dolay\u0131 hastaneleri \u015feffafl\u0131\u011fa davet edip, \u00f6len ki\u015finin ceset torbas\u0131na konulurken \u00e7ekilmi\u015f foto\u011fraflar vermesini istiyoruz\" dedi.\n\nD\u00fcn sabah saatlerinde ise hayat\u0131n\u0131 kaybeden 62 ya\u015f\u0131ndaki K\u0131br\u0131sl\u0131 T\u00fcrk Y\u0131ld\u0131ray Faik'in ise 50 y\u0131ld\u0131r Londra'da ya\u015fad\u0131\u011f\u0131 ve St Bartholomew's Hastanesinde kalp rahats\u0131zl\u0131\u011f\u0131 sebebiyle bypass ameliyat\u0131 oldu\u011fu belirtildi. Ba\u015far\u0131l\u0131 ge\u00e7en ameliyattan 6 g\u00fcn sonra, kendisine hastanede korona vir\u00fcs te\u015fhisi koyulan Faik, durumunu a\u011f\u0131rla\u015fmas\u0131 sonucu ya\u015fam\u0131n\u0131 yitirdi.\n\nLondra'da daha \u00f6nce Hayri Erg\u00f6n\u00fcl, \u0130lyas G\u00fcng\u00f6r, Mustafa Ahmet ile KKTC vatanda\u015f\u0131 olan Elmaziye Kamil hayat\u0131n\u0131 kaybetmi\u015fti.\n\n(\u0130HA)\n\nKaynak: \u0130HA", "keywords": [], "meta_keywords": ["\u0130ngiltere", "K\u0131br\u0131s", "Londra", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "\u0130ngiltere'nin ba\u015fkenti Londra'da korona vir\u00fcs nedeniyle hayat\u0131n\u0131 kaybeden KKTC ve T\u00fcrkiye vatanda\u015f\u0131 say\u0131s\u0131 10 y\u00fckseldi.", "meta_lang": "tr", "meta_favicon": "/touch-icon-iphone.png", "meta_data": {"description": "\u0130ngiltere'nin ba\u015fkenti Londra'da korona vir\u00fcs nedeniyle hayat\u0131n\u0131 kaybeden KKTC ve T\u00fcrkiye vatanda\u015f\u0131 say\u0131s\u0131 10 y\u00fckseldi.", "keywords": "\u0130ngiltere, K\u0131br\u0131s, Londra, G\u00fcncel", "image": "https://foto.haberler.com/haber/2020/03/25/londra-da-korona-salgininda-olen-turk-sayisi-13052884_o.jpg", "robots": "index, follow", "medium": "news", "dateCreated": "2020-03-25T16:30:32+03:00", "dateUpdated": "2020-03-25T16:30:41+03:00", "msapplication-starturl": "https://www.haberler.com", "article": {"id": 13052884, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "\u0130ngiltere, K\u0131br\u0131s, Londra, G\u00fcncel"}, "og": {"url": "https://www.haberler.com/londra-da-korona-salgininda-olen-turk-sayisi-10-a-13052884-haberi/", "site_name": "Haberler.com", "locale": "tr_TR", "type": "article", "title": "Londra'da korona salg\u0131n\u0131nda \u00f6len T\u00fcrk say\u0131s\u0131 10'a y\u00fckseldi", "description": "\u0130ngiltere'nin ba\u015fkenti Londra'da korona vir\u00fcs nedeniyle hayat\u0131n\u0131 kaybeden KKTC ve T\u00fcrkiye vatanda\u015f\u0131 say\u0131s\u0131 10 y\u00fckseldi.", "image": {"identifier": "https://foto.haberler.com/haber/2020/03/25/londra-da-korona-salgininda-olen-turk-sayisi-13052884_o.jpg", "secure_url": "https://foto.haberler.com/haber/2020/03/25/londra-da-korona-salgininda-olen-turk-sayisi-13052884_o.jpg", "width": 640, "height": 361}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/londra-da-korona-salgininda-olen-turk-sayisi-10-a-13052884-haberi/", "card": "summary_large_image", "site": "Haberler", "title": "Londra'da korona salg\u0131n\u0131nda \u00f6len T\u00fcrk say\u0131s\u0131 10'a y\u00fckseldi", "description": "\u0130ngiltere'nin ba\u015fkenti Londra'da korona vir\u00fcs nedeniyle hayat\u0131n\u0131 kaybeden KKTC ve T\u00fcrkiye vatanda\u015f\u0131 say\u0131s\u0131 10 y\u00fckseldi.", "image": "https://foto.haberler.com/haber/2020/03/25/londra-da-korona-salgininda-olen-turk-sayisi-13052884_o.jpg"}, "viewport": "width=1080, maximum-scale=1, user-scalable=yes, shrink-to-fit=no", "apple-mobile-web-app-capable": "yes", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/londra-da-korona-salgininda-olen-turk-sayisi-10-a-13052884-haberi/"}