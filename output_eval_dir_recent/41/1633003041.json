{"source_url": "https://www.giornalettismo.com", "url": "https://www.giornalettismo.com/contagi-lavoro-maggio-coronavirus/", "title": "Il report dell\u2019Inail evidenzia 3.600 nuovi contagi sul lavoro dalle riaperture del 18 maggio", "top_image": "https://static.nexilia.it/giornalettismo/2020/06/coronavirus-5.jpg", "meta_img": "https://static.nexilia.it/giornalettismo/2020/06/coronavirus-5.jpg", "images": ["https://static.nexilia.it/global/assets/images/nexilia_logo.png", "https://www3.smartadserver.com/ac?out=nonrich&nwid=1406&siteid=122902&pgname=giornalettismo_msite_int&fmtid=45848&visit=m&tmstp=[timestamp]", "https://www.giornalettismo.com/wp-content/themes/giornalettismo-v2/images/uspi.png", "https://static.nexilia.it/giornalettismo/2020/06/coronavirus-5.jpg", "https://www.giornalettismo.com/wp-content/themes/giornalettismo-v2/images/sizes/mini-preview.png?version=1.2.5", "https://www.giornalettismo.com/wp-content/themes/giornalettismo-v2/images/logo.png?ver=1.2.5"], "movies": [], "text": "L\u2019Inail ha ricevuto una di denunce per contagi di Coronavrius sul lavoro e, al 31 maggio, la situazione indica che dopo le riaperture ci sono stati 3.600 contagi sul lavoro e che ad essere pi\u00f9 colpite sono state le donne e i lombardi. Il maggior numero di nuovi casi denunciati dopo le riaperture arriva dalla Lombardia con Milano che \u00e8 stata registrata prima in termini di nuove infezioni, Bergamo al primo posto in termini di mortalit\u00e0.\n\nLEGGI ANCHE >>> Roberta Villa, nella task force anti fake news, censurata da Facebook per \u201ccontenuti parzialmente falsi\u201d\n\n3.600 nuovi casi di contagi sul lavoro dopo le riaperture in quindici giorni\n\n\n\nI contagi denunciati sul lavoro dal 15 maggio al 31 maggio sono stati 3.600. I dati arrivano dal quarto report nazionale sulle infezioni di origine professionale denunciate all\u2019Inail. L\u2019aumento \u00e8 relativo al periodo di tempo dalle riaperture effettuate il 18 maggio, quando le misure del lockdown sono state allentate. Il totale delle denunce di infortunio arrivate all\u2019Inail al 31 maggio \u00e8 47.022 con 208 contagi mortali (37 in pi\u00f9 dal 15 maggio al 31 maggio).\n\nCi si ammala di pi\u00f9, con conseguenze fatali al Nord-Ovest\n\nTra le denunce ricevute pi\u00f9 della met\u00e0 dei nuovi infetti (55,8%) e dei morti (58,7%) sono collocati nell\u2019area nord-ovest del nostro paese. La regione pi\u00f9 colpita, in linea con i dati della pandemia, \u00e8 la Lombardia con il 35,5% delle denunce di contagio da coronavirus sul lavoro e il 45,2% dei decessi causati dalla malattia. Scendendo nello specifico circa 1 caso su 3 riguarda la citt\u00e0 di Milano mentre il primo posto per il numero di persone decedute va a Bergamo.\n\nDonne pi\u00f9 contagiate da coronavirus degli uomini\n\nIl 71,1% dei contagi denunciati riguarda le donne, seppure la mortalit\u00e0 continui a risultare pi\u00f9 alta tra gli uomini. L\u2019et\u00e0 media per quanto riguarda i decessi \u00e8 di 59 anni (con il Il 71,2% dei decessi \u00e8 concentrato nella fascia di et\u00e0 50-64 anni), mentre scende a 47 l\u2019et\u00e0 media dei contagi. Sul totale di chi ha denunciato il 15,6% \u00e8 straniero. Comprensibilmente il settore pi\u00f9 colpito dal contagio \u00e8 quello di chi opera nella sanit\u00e0. A seguire troviamo servizi di vigilanza, pulizia, call center, settore manifatturiero e settore della ristorazione e del commercio.\n\n(Immagine copertina dal profilo Twitter dell\u2019Inail)", "keywords": [], "meta_keywords": [""], "tags": ["coronavirus"], "authors": [], "publish_date": "Fri Jun 12 15:08:47 2020", "summary": "", "article_html": "", "meta_description": "I contagi da coronavirus sul lavoro sono stati 3.600 in pi\u00f9 dopo le riaperture del 18 maggio stando a quanto denunciato all'Inail", "meta_lang": "it", "meta_favicon": "/apple-icon-57x57.png?ver=1.2.5", "meta_data": {"viewport": "width=device-width, user-scalable=no,\ninitial-scale=1.0, minimum-scale=1.0, maximum-scale=1.0", "msapplication-TileColor": "#ffffff", "msapplication-TileImage": "https://www.giornalettismo.com/wp-content/themes/giornalettismo-v2/images/favicon/ms-icon-144x144.png?ver=1.2.5", "theme-color": "#ffffff", "description": "I contagi da coronavirus sul lavoro sono stati 3.600 in pi\u00f9 dopo le riaperture del 18 maggio stando a quanto denunciato all'Inail", "og": {"locale": "it_IT", "type": "article", "title": "Il report dell'Inail evidenzia 3.600 nuovi contagi sul lavoro dalle riaperture del 18 maggio", "description": "I contagi da coronavirus sul lavoro sono stati 3.600 in pi\u00f9 dopo le riaperture del 18 maggio stando a quanto denunciato all'Inail", "url": "https://www.giornalettismo.com/contagi-lavoro-maggio-coronavirus/", "site_name": "Giornalettismo", "image": {"identifier": "https://static.nexilia.it/giornalettismo/2020/06/coronavirus-5.jpg", "width": 744, "height": 492}}, "article": {"publisher": "https://it-it.facebook.com/Giornalettismo/", "tag": "coronavirus", "section": "Italia", "published_time": "2020-06-12T15:08:47+02:00"}, "twitter": {"card": "summary_large_image", "description": "I contagi da coronavirus sul lavoro sono stati 3.600 in pi\u00f9 dopo le riaperture del 18 maggio stando a quanto denunciato all'Inail", "title": "Il report dell'Inail evidenzia 3.600 nuovi contagi sul lavoro dalle riaperture del 18 maggio", "site": "@giornalettismo", "image": "https://static.nexilia.it/giornalettismo/2020/06/coronavirus-5.jpg", "creator": "@giornalettismo"}, "generator": "WordPress 4.8.14", "fb": {"pages": 172878032747759}, "msvalidate.01": "709C25220DFD21F2DE4941766FD18895"}, "canonical_link": "https://www.giornalettismo.com/contagi-lavoro-maggio-coronavirus/"}