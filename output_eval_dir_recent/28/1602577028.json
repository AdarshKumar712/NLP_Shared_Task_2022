{"source_url": "https://www.agenzianova.com", "url": "https://www.agenzianova.com/a/5eb818ea00b9f6.26042689/2930500/2020-05-10/coronavirus-nel-lazio-altri-32-positivi-e-4-morti-con-trend-a-0-4-per-cento-aumentano-guariti", "title": "Coronavirus: nel Lazio altri 32 positivi e 4 morti con trend a 0,4 per cento, aumentano guariti", "top_image": "https://www.agenzianova.com/themes/agenzianova/images/frontend/social/twitter_image_src.png", "meta_img": "https://www.agenzianova.com/themes/agenzianova/images/frontend/social/twitter_image_src.png", "images": ["https://www.agenzianova.com/files/html/servizi_italiani/icone/speciale-infrastrutture.jpg", "https://cdn.agenzianova.com/banner/agenzianova/scarica_ticker.gif", "https://www.agenzianova.com/themes/agenzianova/images/frontend/social/twitter_image_src.png", "https://cdn.agenzianova.com/html/servizi_italiani/icone/atlantide.gif", "https://www.agenzianova.com/themes/agenzianova/images/frontend/frame/header/icon_facebook.gif", "https://www.agenzianova.com/files/html/servizi_italiani/icone/panorama_internazionale.gif", "https://www.agenzianova.com/files/html/servizi_italiani/icone/business-news.jpg", "https://www.agenzianova.com/themes/agenzianova/images/frontend/frame/header/logo.png", "https://www.agenzianova.com/themes/agenzianova/images/frontend/frame/header/icon_rss.gif", "https://www.agenzianova.com/themes/agenzianova/images/frontend/frame/header/icon_twitter.gif", "https://www.facebook.com/tr?id=423651367999996&ev=PageView&noscript=1", "https://www.agenzianova.com/files/html/servizi_italiani/icone/panorama_arabo.gif", "https://www.agenzianova.com/files/html/servizi_italiani/icone/panorama_energia.gif", "https://cdn.agenzianova.com/html/agenzianova/box/scarica_app/scarica_su_apple_store.png", "https://www.agenzianova.com/files/html/servizi_italiani/icone/difesa_e_sicurezza.gif", "https://cdn.agenzianova.com/html/servizi_italiani/icone/corno_d_africa.gif", "https://www.agenzianova.com/files/html/servizi_italiani/icone/speciale-difesa.jpg", "https://www.agenzianova.com/files/html/servizi_italiani/icone/visto_dalla_cina.gif", "https://www.agenzianova.com/files/html/servizi_italiani/icone/l_italia_vista_dagli_altri.gif", "https://www.agenzianova.com/themes/agenzianova/images/frontend/frame/news/linked.gif", "https://cdn.agenzianova.com/html/agenzianova/box/scarica_app/disponibile_su_google_play.png", "https://cdn.agenzianova.com/banner/agenzianova/arab_news.jpg", "https://cdn.agenzianova.com/html/servizi_italiani/icone/mezzaluna.gif", "https://www.agenzianova.com/files/html/servizi_italiani/icone/speciale-energia.jpg", "https://www.agenzianova.com/files/html/servizi_italiani/icone/speciale-scuola.jpg"], "movies": [], "text": "\u00a9 Agenzia Nova - Riproduzione riservata\n\n- Nel Lazio si registra oggi un incremento di 32 casi positivi al Covid-19 con un un trend al 0,4 per cento: stabilmente in discesa nelle province, dove complessivamente si registrano 4 nuovi casi nelle ultime 24 ore. Sempre oggi, risultano decedute 4 persone, ma continuano ad aumentare i guariti che salgono a 2.322 totali. Infine, ad oggi, sono 678 le strutture per anziani ispezionate su tutto il territorio regionale. E' quanto emerge dal report delle Aziende sanitarie locali del Lazio, reso noto, al termine della task force regionale dei direttori generali della Asl, Aziende ospedaliere, policlinici universitari e ospedale pediatrico Bambino Ges\u00f9, che si tiene in videoconferenza con l'assessore regionale alla Sanit\u00e0 Alessio D'Amato. Ad oggi, in totale, nel Lazio sono stati esaminati 7.165 casi ed eseguiti 179 mila tamponi. \"Oggi registriamo un dato di 32 casi positivi nelle ultime 24 ore e un trend al 0,4 per cento. Proseguono i controlli sulle Rsa e le strutture socio-assistenziali private accreditate. Sono ad oggi 678 le strutture per anziani ispezionate su tutto il territorio. Dove si sono registrate situazioni di criticit\u00e0 sono stati svolti audit per verificare la piena applicazione delle indicazioni. Chi ha tradito gli anziani non pu\u00f2 stare pi\u00f9 nel sistema sanitario regionale - commenta l'assessore D'Amato -. La prossima settimana saremo a lavoro per un think tank sulla riforma dell'assistenza agli anziani formato da autorevoli rappresentanti del mondo scientifico, della comunicazione, della sanit\u00e0 e del mondo religioso. Il Lazio punta sui test sierologici, partono da domani i 300 mila test su tutti gli operatori sanitari, medici di medicina generale e farmacisti, forze dell'ordine e le Rsa. Ci aiuteranno a capire la circolazione del virus e voglio ringraziare Confcooperative per il contributo straordinario per l'attivazione delle unit\u00e0 mobili Usca-r attraverso la fornitura dei camper\", conclude D'Amato. (segue) (Rer)", "keywords": [], "meta_keywords": [""], "tags": [], "authors": [], "publish_date": "Sun May 10 00:00:00 2020", "summary": "", "article_html": "", "meta_description": "Nel Lazio si registra oggi un incremento di 32 casi positivi al Covid-19 con un un trend al 0,4 per cento: stabilmente in discesa nelle province,...", "meta_lang": "it", "meta_favicon": "https://www.agenzianova.com/themes/agenzianova/images/common/favicon.ico", "meta_data": {"generator": "BB", "robots": "index, follow", "title": "Coronavirus: nel Lazio altri 32 positivi e 4 morti con trend a 0,4 per cento, aumentano guariti", "description": "Nel Lazio si registra oggi un incremento di 32 casi positivi al Covid-19 con un un trend al 0,4 per cento: stabilmente in discesa nelle province,...", "language": "it", "og": {"locale": "it_IT", "type": "website", "site_name": "Agenzia Nova", "url": "https://www.agenzianova.com/a/5eb818ea00b9f6.26042689/2930500/2020-05-10/coronavirus-nel-lazio-altri-32-positivi-e-4-morti-con-trend-a-0-4-per-cento-aumentano-guariti", "title": "Coronavirus: nel Lazio altri 32 positivi e 4 morti con trend a 0,4 per cento, aumentano guariti", "description": "Nel Lazio si registra oggi un incremento di 32 casi positivi al Covid-19 con un un trend al 0,4 per cento: stabilmente in discesa nelle province,...", "image": "https://www.agenzianova.com/themes/agenzianova/images/frontend/social/twitter_image_src.png"}, "twitter": {"card": "summary_large_image", "site": "@agenzia_nova", "title": "Coronavirus: nel Lazio altri 32 positivi e 4 morti con trend a 0,4 per cento, aumentano guariti", "description": "Nel Lazio si registra oggi un incremento di 32 casi positivi al Covid-19 con un un trend al 0,4 per cento: stabilmente in discesa nelle province,...", "image": "https://www.agenzianova.com/themes/agenzianova/images/frontend/social/twitter_image_src.png"}}, "canonical_link": "https://www.agenzianova.com/a/5eb818ea00b9f6.26042689/2930500/2020-05-10/coronavirus-nel-lazio-altri-32-positivi-e-4-morti-con-trend-a-0-4-per-cento-aumentano-guariti"}