{"source_url": "https://www.lagone.it", "url": "https://www.lagone.it/2020/05/10/elon-musk-pronto-collegamento-cerebrale-fra-uomo-macchina-un-anno/", "title": "Elon Musk: \u201cPronto il collegamento cerebrale fra uomo e macchina in un anno\u201d", "top_image": "https://www.lagone.it/wp-content/uploads/2020/05/musk.jpg", "meta_img": "https://www.lagone.it/wp-content/uploads/2020/05/musk.jpg", "images": ["https://www.lagone.it/wp-content/uploads/2020/05/musk-680x365.jpg", "https://www.lagone.it/wp-content/uploads/2020/05/GIGI-310x150.jpg", "https://www.lagone.it/wp-content/uploads/2020/03/iorestoacasa-e1583826986331.gif", "https://www.lagone.it/wp-content/uploads/2018/04/CARUCCI-per-stampa-e1524060579415.jpg", "https://www.lagone.it/wp-content/uploads/2020/04/lagone_logo-e1586206814940.png", "https://www.lagone.it/wp-content/uploads/2020/04/copertina-04-20.jpg", "https://www.lagone.it/wp-content/uploads/2020/01/plurals-new-e1578233853612.png", "https://www.lagone.it/wp-content/uploads/2019/05/Schermata-2019-05-23-alle-08.11.15-e1558592303829.png", "https://www.lagone.it/wp-content/uploads/2020/03/banner_300x250-1.gif", "https://www.lagone.it/wp-content/uploads/2020/01/logo-trasparente-e1579342036772.png", "http://www.lagone.it/wp-content/uploads/2014/12/lagone_logo-e1418614338755.png", "https://www.lagone.it/wp-content/uploads/2020/04/BonusAffitto300x250.gif", "https://www.lagone.it/wp-content/uploads/2020/05/cmr.png", "https://www.lagone.it/wp-content/uploads/2020/05/musk.jpg", "https://www.lagone.it/wp-content/themes/legatus-theme/images/loading.gif", "http://www.lagone.it/wp-content/uploads/2016/10/csmameli-gif.gif", "https://www.lagone.it/wp-content/uploads/2020/05/P3-310x150.jpg", "https://www.lagone.it/wp-content/uploads/2017/08/Gli-Editoriali.png", "https://www.lagone.it/wp-content/uploads/2019/05/DimoreStoricheWeb_300x250.gif", "https://www.lagone.it/wp-content/uploads/2020/05/libri-sulla-mafia-310x150.jpg", "https://www.lagone.it/wp-content/uploads/2020/05/contest-pubblicit\u00e0-310x150.jpg", "https://www.lagone.it/wp-content/uploads/2020/05/5-contagio-310x150.jpg", "https://www.lagone.it/wp-content/uploads/2019/12/logo-e1577613770348.jpg", "http://www.lagone.it/wp-content/uploads/2014/08/logoregionenews-e1409134440375.png", "https://www.lagone.it/wp-content/uploads/2019/08/300x250_s1.jpg", "https://www.lagone.it/wp-content/uploads/2020/03/banner_SCAI.png"], "movies": [], "text": "UN impianto cerebrale per collegare direttamente il cervello umano con l\u2019Intelligenza artificiale (AI) per magari riparare le lesioni cerebrali.\n\nQuesta \u00e8 la visione del magnate americano Elon Musk, che durante un\u2019intervista fatta con il commentatore Joe Rogan. Musk ha rivelato i progetti per la sua compagnia Neuralink, fondata nel 2016.\n\n\u201cContiamo di realizzare questi dispositivi entro un anno. In pratica, si effettua un foro nel cranio, che lascia solo una piccola cicatrice, e si inserisce il dispositivo\u201d, dichiara Musk, spiegando che gli scienziati di Neuralink stanno concentrando i propri sforzi per creare dei \u201cfili\u201d flessibili, dieci volte pi\u00f9 sottili di un capello umano, allo scopo di curare lesioni e traumi cerebrali. \u201cQuesta tecnologia potrebbe evolversi in una sorta di interfaccia cerebrale completa, che consentirebbe la \u2018simbiosi\u2019 tra uomo e AI. Non abbiamo ancora iniziato ad effettuare i test sugli umani, ma non credo che aspetteremo molto. Potremmo essere in grado di impiantare un collegamento neurale in una persona in meno di un anno\u201d, prosegue il magnate americano, specificando che i dispositivi, presentati lo scorso anno, sono stati migliorati nel design e nell\u2019efficacia.\n\n\u201cIl diametro di questi apparecchi non superer\u00e0 i due centimetri e mezzo circa\u201d, riferisce. \u201cEsiste ovviamente il rischio di rigetto, ma \u00e8 un pericolo a cui si espongono moltissimi pazienti durante una serie di interventi salvavita, e questo impianto potrebbe davvero aiutare le persone ad essere molto di pi\u00f9. Riparare lesioni cerebrali potrebbe consentire ad esempio ai paraplegici di camminare di nuovo\u201d, osserva Musk. \u201cIl chip potrebbe modificare anche il modo in cui avvengono le relazioni tra esseri umani. Una simbiosi con l\u2019AI \u00e8 auspicabile, dato che dobbiamo imparare a stare al passo con la tecnologia. Siamo gi\u00e0 un p\u00f2 \u2018cyborg\u201d, in fondo, quando perdiamo il telefono ci sentiamo come se avessimo perso un arto\u201d, commenta ancora il CEO di Tesla.\n\n\u201cIn poco piu\u2019 di 25 anni potremmo riuscire a creare un\u2019intera interfaccia cerebrale, in modo che tutti i neuroni di una persona siano collegati a un\u2019estensione. E\u2019 un p\u00f2 come quando lasciamo tracce di noi stessi nei nostri computer e nei nostri smartphone, solo che in questo caso sarebbe una porzione pi\u00f9 abbondante delle nostre identit\u00e0 ad essere nel cloud\u201d, conclude Musk.", "keywords": [], "meta_keywords": [""], "tags": ["uomo macchina"], "authors": [], "publish_date": "Sun May 10 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "http://www.lagone.it/wp-content/themes/legatus-theme/images/favicon.ico", "meta_data": {"viewport": "width=device-width, initial-scale=1, maximum-scale=1", "og": {"locale": "it_IT", "type": "article", "title": "Elon Musk: \"Pronto il collegamento cerebrale fra uomo e macchina in un anno\" - LAGONE", "description": "UN impianto cerebrale per collegare direttamente il cervello umano con l\u2019Intelligenza artificiale (AI) per magari riparare le lesioni cerebrali. Questa \u00e8 la visione del magnate americano\u00a0Elon Musk, che durante un\u2019intervista", "url": "https://www.lagone.it/2020/05/10/elon-musk-pronto-collegamento-cerebrale-fra-uomo-macchina-un-anno/", "site_name": "LAGONE", "updated_time": "2020-05-10T04:58:01+00:00", "image": {"identifier": "https://www.lagone.it/wp-content/uploads/2020/05/musk.jpg", "secure_url": "https://www.lagone.it/wp-content/uploads/2020/05/musk.jpg", "width": 560, "height": 315}}, "article": {"tag": "uomo macchina", "section": "Benessere", "published_time": "2020-05-10T07:57:46+00:00", "modified_time": "2020-05-10T04:58:01+00:00"}, "generator": "WordPress 4.8.13"}, "canonical_link": "https://www.lagone.it/2020/05/10/elon-musk-pronto-collegamento-cerebrale-fra-uomo-macchina-un-anno/"}