{"source_url": "https://it.sputniknews.com", "url": "https://it.sputniknews.com/politica/202006209221286-mike-pompeo-critica-nazioni-unite-voto-su-razzismo-e-polizia-e-ipocrita/", "title": "Mike Pompeo critica Nazioni Unite: voto su razzismo e polizia \u00e8 \"ipocrita\"", "top_image": "https://cdnit2.img.sputniknews.com/images/773/05/7730519.jpg", "meta_img": "https://cdnit2.img.sputniknews.com/images/773/05/7730519.jpg", "images": ["https://cdnit2.img.sputniknews.com/images/773/05/7730519.jpg", "https://it.sputniknews.com/services/counter/?project=&obj_id=9221286&obj_type=article&action_type=&ts=1593470452", "data:image/svg+xml,%3Csvg%20xmlns='http://www.w3.org/2000/svg'%20width='700'%20height='440'%3E%3C/svg%3E", "https://mc.yandex.ru/watch/28684056", "http://b.scorecardresearch.com/p?c1=2&c2=15352215&cv=2.0&cj=1", "https://cdnit1.img.sputniknews.com/i/avatar-default.png", "https://cdnit1.img.sputniknews.com/img/773/05/7730563_0:531:2762:2025_1000x541_80_0_0_1aa3b7f62f8890e0adca866dc2276bac.jpg", "https://mc.yandex.ru/watch/26863203", "data:image/svg+xml,%3Csvg%20xmlns='http://www.w3.org/2000/svg'%20width='50'%20height='50'%3E%3C/svg%3E", "data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw=="], "movies": [], "text": "Il Consiglio dei diritti umani delle Nazioni Unite ha annunciato una sessione urgente sul razzismo e la brutalit\u00e0 della polizia all'inizio di questa settimana, dopo che gli Stati Uniti sono stati travolti dalle proteste di massa a seguito della morte dell'afroamericano George Floyd durante l'arresto di una agente di polizia bianco a Minneapolis.\n\nIl segretario di Stato americano Mike Pompeo ha denunciato le Nazioni Unite per la loro \"ipocrisia\", criticando il voto recentemente annunciato sul razzismo e la brutalit\u00e0 della polizia.\n\n\"Con la decisione del Consiglio di votare ieri su una risoluzione incentrata sulla polizia e sul razzismo negli Stati Uniti si \u00e8 toccato il fondo\", ha detto Pompeo, rilevando che il Consiglio per i diritti umani delle Nazioni Unite dovrebbe concentrarsi sulle disparit\u00e0 razziali nei suoi Paesi membri come Venezuela, Cuba e Cina.\n\nThe @UN_HRC debate on policing and race in the U.S. marks a new low for that body. Our vigorous, ongoing civic discourse is a sign of our democracy\u2019s strength and maturity. We were right to leave this joke of a \u201chuman rights\u201d forum comprised of Venezuela & recently, Cuba & China. \u2014 Secretary Pompeo (@SecPompeo) June 20, 2020\n\n\u200b\"Se il Consiglio fosse onesto, riconoscerebbe i punti di forza della democrazia americana e solleciterebbe i regimi autoritari in tutto il mondo a seguire come esempio la democrazia americana e mantenere le loro nazioni con gli stessi elevati standard di responsabilit\u00e0 e trasparenza che noi americani applichiamo a noi stessi\", ha affermato.\n\nLe proteste violente in USA\n\nProteste e rivolte, con molteplici casi di vandalismo e saccheggi, hanno travolto il Paese dopo la morte dell'afroamericano George Floyd. Le rivolte sono scoppiate dopo la pubblicazione di un video che mostra l'arresto di Floyd, nel quale si vede il poliziotto Derek Chauvin in ginocchio sul collo di Floyd per oltre otto minuti, mentre l'uomo lo prega di fermarsi, dicendo che non riesce a respirare.\n\nDopo l'incidente, Chauvin e altri tre ufficiali sono stati arrestati e accusati, mentre il consiglio comunale di Minneapolis si \u00e8 impegnato a sciogliere il dipartimento di polizia della citt\u00e0 nel tentativo di creare un nuovo sistema di controllo.\n\nAllo stesso tempo il presidente degli Stati Uniti Donald Trump ha annunciato la firma di un ordine esecutivo, volto a introdurre un disegno di legge di riforma della polizia per prevenire casi come la morte di Floyd. Prevede il divieto dell'uso di manovre di soffocamento da parte della polizia, a meno che la vita di un ufficiale non sia in pericolo e lo sviluppo di nuove armi avanzate e meno letali per la polizia al fine di prevenire \"interazioni\" fatali.", "keywords": [], "meta_keywords": ["Nazioni Unite", "onu", "george floyd", "mike pompeo"], "tags": ["ONU", "\u0421ovid-19 Contagiati: Guariti: Deceduti:"], "authors": [], "publish_date": null, "summary": "", "article_html": "", "meta_description": "Il Consiglio dei diritti umani delle Nazioni Unite ha annunciato una sessione urgente sul razzismo e la brutalit\u00e0 della polizia all'inizio di questa settimana, dopo che...", "meta_lang": "it", "meta_favicon": "https://cdnit2.img.sputniknews.com/i/sputnik.png", "meta_data": {"description": "Il Consiglio dei diritti umani delle Nazioni Unite ha annunciato una sessione urgente sul razzismo e la brutalit\u00e0 della polizia all'inizio di questa settimana, dopo che...", "keywords": "Nazioni Unite, onu, george floyd, mike pompeo", "news_keywords": "Nazioni Unite, onu, george floyd, mike pompeo", "robots": "all", "format-detection": "telephone=no", "analytics": {"site_domain": "it.sputniknews.com", "article_id": 9221286, "p_ts": 1592669280, "rubric": "politica", "tags": "Nazioni Unite, onu, george floyd, mike pompeo"}, "viewport": "width=device-width, initial-scale=1", "twitter": {"widgets": {"csp": "on"}, "card": "summary_large_image", "url": "https://it.sputniknews.com/politica/202006209221286-mike-pompeo-critica-nazioni-unite-voto-su-razzismo-e-polizia-e-ipocrita/", "title": "Mike Pompeo critica Nazioni Unite: voto su razzismo e polizia \u00e8 \"ipocrita\"", "description": "Il Consiglio dei diritti umani delle Nazioni Unite ha annunciato una sessione urgente sul razzismo e la brutalit\u00e0 della polizia all'inizio di questa settimana, dopo che...", "image": "https://it.sputniknews.com/sharing_snippet/9221286.png?1592669280"}, "fb": {"app_id": 1409863732677638, "pages": 324666424252827}, "apple-itunes-app": "app-id=969452947, app-argument=com.sputniknews://article?issuer_id=38&issuer_article_id=9221286", "google-play-app": "app-id=com.sputniknews.sputnik", "og": {"title": "Mike Pompeo critica Nazioni Unite: voto su razzismo e polizia \u00e8 \"ipocrita\"", "url": "https://it.sputniknews.com/politica/202006209221286-mike-pompeo-critica-nazioni-unite-voto-su-razzismo-e-polizia-e-ipocrita/", "type": "website", "description": "Il Consiglio dei diritti umani delle Nazioni Unite ha annunciato una sessione urgente sul razzismo e la brutalit\u00e0 della polizia all'inizio di questa settimana, dopo che...", "image": {"identifier": "https://cdnit2.img.sputniknews.com/images/773/05/7730519.jpg", "width": 700, "height": 440}}, "lastmod": "2020-06-20T19:26:22Z", "pubdate": "2020-06-20T18:08:00Z", "url_type": "usual"}, "canonical_link": "https://it.sputniknews.com/politica/202006209221286-mike-pompeo-critica-nazioni-unite-voto-su-razzismo-e-polizia-e-ipocrita/"}