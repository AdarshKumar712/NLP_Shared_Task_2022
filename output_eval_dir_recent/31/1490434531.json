{"source_url": "http://www.trthaber.com", "url": "http://www.trthaber.com/haber/turkiye/2020-hac-kura-sonuclari-sorgulama-hac-kura-sonuclari-ne-zaman-aciklanacak-452956.html", "title": "2020 Hac kura sonu\u00e7lar\u0131 sorgulama... Hac kura sonu\u00e7lar\u0131 ne zaman a\u00e7\u0131klanacak?", "top_image": "https://www.trthaber.com/resimler/1176000/1177225.jpg", "meta_img": "https://www.trthaber.com/resimler/1176000/1177225.jpg", "images": ["http://www.trthaber.com/static/images/twitter-svg-icon.svg", "http://www.trthaber.com/static/images/foto-galeri-svg.svg", "http://www.trthaber.com/static/icons/insta_logo.svg", "http://www.trthaber.com/static/images/twitter.png", "http://www.trthaber.com/static/images/facebook.png", "http://www.trthaber.com/haber/turkiye/resimler/1176000/1177386.jpg", "http://www.trthaber.com/haber/turkiye/resimler/1176000/1177294.jpg", "https://www.trthaber.com/resimler/1176000/1177259_4.jpg", "http://www.trthaber.com/static/images/play-button.png", "http://www.trthaber.com/static/images/instagram-svg-over.svg", "http://www.trthaber.com/haber/turkiye/static/images/canli-tv-icon.png", "http://www.trthaber.com/static/images/youtube-svg-hover.svg", "http://www.trthaber.com/haber/turkiye/resimler/1176000/1177382.jpg", "http://www.trthaber.com/static/images/apple.png", "http://www.trthaber.com/haber/turkiye/resimler/1176000/1177385.jpg", "http://www.trthaber.com/static/images/sitene_ekle_button.svg", "http://www.trthaber.com/static/images/infografik-svg.svg", "https://cdna0.trtworld.com/public/images/iconas/likel.svg", "https://cdna0.trtworld.com/public/images/iconas/contact10l.svg", "http://www.trthaber.com/haber/turkiye/resimler/1176000/1177376.jpg", "http://www.trthaber.com/static/icons/youtube.svg", "https://www.trthaber.com/resimler/1176000/1177292_4.jpg", "http://www.trthaber.com/static/images/trt-haber-logo-footer.com.png", "http://www.trthaber.com/haber/turkiye/resimler/1176000/1177189.jpg", "http://www.trthaber.com/static/images/twitter-svg-over.svg", "https://www.trthaber.com/resimler/1176000/1177382_4.jpg", "https://mc.yandex.ru/watch/50115481", "http://www.trthaber.com/static/images/whatsapp.png", "http://www.trthaber.com/static/images/facebook-svg-icon.svg", "http://www.trthaber.com/static/images/programlar-svg.svg", "http://www.trthaber.com/static/icons/back-to-top-arrow.svg", "http://www.trthaber.com/static/images/linkedin.png", "http://www.trthaber.com/static/images/facebook-svg-over.svg", "http://www.trthaber.com/static/images/google-play.png", "http://www.trthaber.com/haber/turkiye/resimler/1176000/1177364.jpg", "https://www.trthaber.com/resimler/1176000/1177376_4.jpg", "http://www.trthaber.com/static/images/interaktif-svg.svg", "https://www.trthaber.com/resimler/1176000/1177225.jpg", "http://www.trthaber.com/static/images/video-galeri-svg.svg", "http://www.trthaber.com/static/images/instagram-svg-icon.svg", "https://cdna0.trtworld.com/public/images/iconas/contact2l.svg", "http://www.trthaber.com/static/images/e-mail.png", "http://www.trthaber.com/static/icons/facebook.svg", "http://www.trthaber.com/static/images/dailymotion.png", "http://www.trthaber.com/static/images/play-button-2.png", "https://www.trthaber.com/static/images/hava-durumu-ikon/3.png", "http://www.trthaber.com/static/images/search-svg-icon.svg", "http://www.trthaber.com/static/icons/twitter.svg", "https://www.trthaber.com/static/images/trt-haber-svg-logo.svg", "http://www.trthaber.com/haber/turkiye/static/images/canli-radyo-icon.png", "http://www.trthaber.com/static/images/youtube-svg.svg", "https://certify.alexametrics.com/atrk.gif?account=ep3uq1FYxz20cv"], "movies": [], "text": "T\u00fcrkiye'de 2 milyonu a\u015fk\u0131n hac\u0131 aday\u0131n\u0131n merakla bekledi\u011fi bu y\u0131l\u0131n hac kuras\u0131 \u00e7ekili\u015fleri, Diyanet \u0130\u015fleri Ba\u015fkanl\u0131\u011f\u0131 Konferans Salonu'nda bilgisayar ortam\u0131nda, noter huzurunda kamuoyuna a\u00e7\u0131k \u015fekilde yap\u0131l\u0131yor.\n\n2020 Hac kura sonu\u00e7lar\u0131 ne zaman a\u00e7\u0131klanacak?\n\nHac\u0131 adaylar\u0131, kura sonu\u00e7lar\u0131n\u0131 saat 21.00'den itibaren e-Devlet \u00fczerinden \u00f6\u011frenebilecek. Ayr\u0131ca hac\u0131 adaylar\u0131na k\u0131sa mesaj yoluyla kura sonucuna ili\u015fkin bilgi iletilecek.\n\nHac kesin kay\u0131tlar\u0131 ne zaman ba\u015flayacak?\n\nHac\u0131 adaylar\u0131, e-Devlet \u00fczerinden alacaklar\u0131 \u2018Hac Kesin Kay\u0131t Belgesi\u2019 ile 13-24 Ocak tarihleri aras\u0131nda il m\u00fcft\u00fcl\u00fcklerine ve acentelere kay\u0131t yapt\u0131rabilecek. Kesin kay\u0131t belgesi al\u0131n\u0131rken \u2018Diyanet \u0130\u015fleri Ba\u015fkanl\u0131\u011f\u0131 Organizasyonu\u2019 veya \u2018Acenta Organizasyonu\u2019 tercihleri de yap\u0131labilecek.\n\nBelirlenen s\u00fcre i\u00e7erisinde kesin kay\u0131t yapt\u0131rmayanlar\u0131n yerine, hac konaklama t\u00fcrlerine g\u00f6re kura s\u0131ras\u0131 g\u00f6zetilerek 30 Ocak-07 \u015eubat 2020 tarihleri aras\u0131nda illere da\u011f\u0131t\u0131lan kontenjanlar \u00e7er\u00e7evesinde kay\u0131tlar al\u0131nacak.\n\nKesin kay\u0131t hakk\u0131 ertelenebilecek mi?\n\nBu y\u0131l kesin kay\u0131t hakk\u0131 kazanan herhangi bir hac\u0131 aday\u0131 sa\u011fl\u0131k sorunlar\u0131 sebebiyle hacca gidemeyecek durumdaysa, sa\u011fl\u0131k durumunu belirtir bir heyet raporu ald\u0131\u011f\u0131 takdirde kesin kay\u0131t hakk\u0131 gelecek y\u0131la ertelenebilecek. Ancak iki kez \u00fcst \u00fcste gitmekten vazge\u00e7en hac\u0131 adaylar\u0131n\u0131n katsay\u0131lar\u0131 s\u0131f\u0131rlanacak.\n\nKura katsay\u0131s\u0131 nas\u0131l belirleniyor?\n\n2009\u2019da uygulanmaya ba\u015flan\u0131lan katsay\u0131l\u0131 kura sisteminde hac\u0131 adaylar\u0131n\u0131n katsay\u0131lar\u0131, \u00f6n kay\u0131t yapt\u0131rd\u0131klar\u0131 tarihten itibaren bekledikleri y\u0131l\u0131n kendisiyle \u00e7arp\u0131m\u0131yla hesaplan\u0131yor. Buna g\u00f6re, 2011 y\u0131l\u0131ndan bug\u00fcne aral\u0131ks\u0131z kay\u0131t yenileyen hac\u0131 adaylar\u0131n\u0131n kuradaki katsay\u0131s\u0131 100, bu y\u0131l ilk kez ba\u015fvuru yapan hac\u0131 adaylar\u0131n\u0131n kura katsay\u0131s\u0131 ise 1 olacak.\n\n2020 Hac ne zaman?\n\nHac ibadeti i\u00e7in kutsal topraklara gidi\u015fler 22 Haziran 2020\u2019de ba\u015flayacak, 25 Temmuz 2020\u2019de ise tamamlanacak. D\u00f6n\u00fc\u015fler ise 06 A\u011fustos 2020\u2019de ba\u015flay\u0131p 02 Eyl\u00fcl 2020 tarihinde sona erecek.\n\nAyr\u0131ca, Diyanet \u0130\u015fleri Ba\u015fkanl\u0131\u011f\u0131, hac\u0131 adaylar\u0131na kutsal topraklara gitmeden \u00f6nce hac ibadetiyle ilgili \u00f6zel e\u011fitim ve seminerler d\u00fczenleyecek.\n\nKaynak: TRT Haber", "keywords": [], "meta_keywords": ["2020 hac kura sonu\u00e7lar\u0131 sorgulama", "hac kura sonu\u00e7lar\u0131 ne zaman a\u00e7\u0131klanacak", "hac\u0131 adaylar\u0131", "hac kura sonu\u00e7lar\u0131", "2020 hac ne zaman"], "tags": [], "authors": [], "publish_date": null, "summary": "", "article_html": "", "meta_description": "Hac ibadetini yerine getirmek amac\u0131yla bu y\u0131l kutsal topraklara gitmeye hak kazanacaklar\u0131n belirlenece\u011fi kura \u00e7ekimi ba\u015flad\u0131. Hac kuras\u0131yla ilgili merak edilenleri sizler i\u00e7in derledik...", "meta_lang": "tr", "meta_favicon": "https://www.trthaber.com/static/favicon.ico", "meta_data": {"fb": {"pages": 127630700588623}, "description": "Hac ibadetini yerine getirmek amac\u0131yla bu y\u0131l kutsal topraklara gitmeye hak kazanacaklar\u0131n belirlenece\u011fi kura \u00e7ekimi ba\u015flad\u0131. Hac kuras\u0131yla ilgili merak edilenleri sizler i\u00e7in derledik...", "keywords": "2020 hac kura sonu\u00e7lar\u0131 sorgulama, hac kura sonu\u00e7lar\u0131 ne zaman a\u00e7\u0131klanacak, hac\u0131 adaylar\u0131, hac kura sonu\u00e7lar\u0131, 2020 hac ne zaman", "og": {"title": "2020 Hac kura sonu\u00e7lar\u0131 sorgulama... Hac kura sonu\u00e7lar\u0131 ne zaman a\u00e7\u0131klanacak?", "description": "Hac ibadetini yerine getirmek amac\u0131yla bu y\u0131l kutsal topraklara gitmeye hak kazanacaklar\u0131n belirlenece\u011fi kura \u00e7ekimi ba\u015flad\u0131. Hac kuras\u0131yla ilgili merak edilenleri sizler i\u00e7in derledik...", "image": "https://www.trthaber.com/resimler/1176000/1177225.jpg", "type": "article"}, "p": {"domain_verify": "d84e2d14ad1b4fe58877beb901e5cdcc"}, "twitter": {"card": "summary_large_image", "site": "@trthaber", "url": "https://www.trthaber.com/haber/turkiye/2020-hac-kura-sonuclari-sorgulama-hac-kura-sonuclari-ne-zaman-aciklanacak-452956.html", "title": "2020 Hac kura sonu\u00e7lar\u0131 sorgulama... Hac kura sonu\u00e7lar\u0131 ne zaman a\u00e7\u0131klanacak?", "description": "Hac ibadetini yerine getirmek amac\u0131yla bu y\u0131l kutsal topraklara gitmeye hak kazanacaklar\u0131n belirlenece\u011fi kura \u00e7ekimi ba\u015flad\u0131. Hac kuras\u0131yla ilgili merak edilenleri sizler i\u00e7in derledik...", "image": "https://www.trthaber.com/resimler/1176000/1177225.jpg"}, "articleid": 452956, "thumbnail_height": 100, "thumbnail_width": 135}, "canonical_link": ""}