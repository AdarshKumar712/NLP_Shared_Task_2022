{"source_url": "https://www.ilgiornale.it", "url": "https://www.ilgiornale.it/news/politica/zaia-faremo-ricorso-perch-zone-rosse-veneto-sono-rimaste-1864639.html", "title": "Zaia: \"Faremo ricorso perch\u00e9 le zone rosse del Veneto sono rimaste escluse dagli aiuti\"", "top_image": "https://img.ilgcdn.com/sites/default/files/foto/Luca Zaia sessione CIO (La Presse).jpg", "meta_img": "https://img.ilgcdn.com/sites/default/files/foto/Luca Zaia sessione CIO (La Presse).jpg", "images": ["https://img.ilgcdn.com/sites/default/files/styles/thumbnail/public/pictures/picture-89613-1381132005.jpg", "https://www.ilgiornale.it/sites/default/modules/ilg_firme/img/691.png", "https://www.ilgiornale.it/sites/default/modules/ilg_logo/img/logo_interne.png", "https://mediasetitalia01.wt-eu02.net/769396664005295/wt.pl?p=328,0", "https://www.shinystat.com/cgi-bin/shinystat.cgi?USER=mdilgiornale&P=2", "https://www.ilgiornale.it/sites/all/themes/ilgiornaledefault05/img/rss_mini.png", "https://img.ilgcdn.com/sites/default/files/foto/Luca Zaia sessione CIO (La Presse).jpg", "https://img.ilgcdn.com/sites/default/files/styles/thumbnail/public/pictures/TVRJNU16YzI-leonida2.jpg", "https://img.ilgcdn.com/sites/default/files/styles/large/public/foto/Luca Zaia sessione CIO (La Presse).jpg", "https://www.ilgiornale.it/sites/default/modules/ilg_firme/img/475.png", "https://www.ilgiornale.it/sites/all/themes/ilgiornaledefault05/img/mobile_icon.png", "https://www.ilgiornale.it/sites/default/files/strip_inside_over_anno.jpg"], "movies": [], "text": "\" Noi facciamo ricorso perch\u00e9 questo decreto \u00e8 offensivo nei confronti dei veneti. Davanti a 200 milioni stanziati non mi puoi dire che vanno alle zone rosse di tutti tranne che del Veneto \". Lo ha evidenziato senza mezze misure il governatore del Veneto Luca Zaia, durante la conferenza stampa sui numeri del coronavirus, in merito alle aree maggiormente colpite dall'epidemia.\n\nZone rosse\n\nIl presidente della Regione ha spiegato come si \u00e8 evoluta la vicenda. In primo luogo ha ricordato che in Veneto non c\u2019\u00e8 solo Vo\u2019 Euganeo ma anche Padova, Treviso e Venezia. L\u2019ex ministro ha detto che si tratta di zone rosse istituite l\u20198 marzo oltre ai 10 comuni del Lodigiano. \u201c Dopo 24 ore da quell'8 marzo tutta Italia diventa zona rossa - ha precisato Zaia -, ma nessuno ha revocato le nostre zone rosse. Tutte poi sono state revocate il 13 di aprile \u201d. Il governatore ha specificato che in un secondo momento sono scomparse tutte quelle del Veneto e sono rimaste quelle di Emilia-Romagna e Lombardia. Zaia ha definito \u201c imbarazzante \u201d questa situazione perch\u00e9 le aree venete pi\u00f9 colpite dal virus sono state escluse dai sostegni economici previsti dal decreto, ovvero i 200 milioni di euro.\n\nL\u2019ex ministro ha quindi annunciato di aver dato l\u2019incarico al professor Bertolissi di ricorrere al Tar e alla Corte Costituzionale in quanto il decreto va cestinato e riscritto. Poi ha spiegato che inizialmente si \u00e8 sviluppata una discussione per la dimenticanza delle zone rosse venete e in un secondo momento c\u2019\u00e8 stata una prima stesura rispettosa dei reclami della Regione. Questa stesura \u201c \u00e8 diventata legge. Una legge in maniera irrituale - ha detto con forza il governatore - e i giuristi dicono di non aver mai visto una cosa del genere, e che \u00e8 finita in Gazzetta con un nuovo testo dove noi siamo scomparsi \u201d.\n\nSulla vicenda si \u00e8 espresso anche Matteo Salvini. Il segretario della Lega ha parlato di un esecutivo \u201c senza vergogna, agisce nell'ombra della notte e sottrae risorse a tanti comuni italiani che dalla sera alla mattina non si ritrovano pi\u00f9 nell'elenco di quelli inclusi nella zona rossa \u201d. L\u2019ex ministro ha sottolineato che questi comuni non soltanto hanno avuto provvedimenti pi\u00f9 restrittivi, ma si trovano anche a non poter accedere agli aiuti economici.\n\nAssembramenti fuori dai locali", "keywords": [], "meta_keywords": [""], "tags": ["zona rossa", "aiuti"], "authors": ["Andrea Pegoraro", "Alessandro Sallusti", "Francesco Maria Del Vigo"], "publish_date": "Thu May 21 15:26:37 2020", "summary": "", "article_html": "", "meta_description": "\"Noi facciamo ricorso perch\u00e9 questo decreto \u00e8 offensivo nei confronti dei veneti. Davanti a 200 milioni stanziati non mi puoi dire che vanno alle zone rosse di tutti tranne che del Veneto\".", "meta_lang": "", "meta_favicon": "https://www.ilgiornale.it/misc/favicon.ico", "meta_data": {"og": {"image": "https://img.ilgcdn.com/sites/default/files/foto/Luca Zaia sessione CIO (La Presse).jpg", "description": "Zaia ha annunciato che la Regione far\u00e0 ricorso contro il decreto Rilancio perch\u00e9 sono state dimenticate le zone rosse del Veneto", "site_name": "ilGiornale.it", "url": "https://www.ilgiornale.it/news/politica/zaia-faremo-ricorso-perch-zone-rosse-veneto-sono-rimaste-1864639.html", "type": "article", "title": "Zaia: \"Faremo ricorso perch\u00e9 le zone rosse del Veneto sono rimaste escluse dagli aiuti\""}, "article": {"published_time": "2020-05-21T15:26:37+02:00"}, "news_keywords": "aiuti, zona rossa", "description": "\"Noi facciamo ricorso perch\u00e9 questo decreto \u00e8 offensivo nei confronti dei veneti. Davanti a 200 milioni stanziati non mi puoi dire che vanno alle zone rosse di tutti tranne che del Veneto\".", "generator": "Drupal 7 (http://drupal.org)"}, "canonical_link": "https://www.ilgiornale.it/news/politica/zaia-faremo-ricorso-perch-zone-rosse-veneto-sono-rimaste-1864639.html"}