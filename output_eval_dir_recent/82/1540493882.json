{"source_url": "https://www.tarantobuonasera.it", "url": "https://www.tarantobuonasera.it/news/83958/percepivano-indebitamente-il-reddito-di-cittadinanza/", "title": "Percepivano indebitamente il reddito di cittadinanza", "top_image": "https://www.tarantobuonasera.it/wp-content/uploads/2020/03/4165610_a38acf_767x400.jpg", "meta_img": "https://www.tarantobuonasera.it/wp-content/uploads/2020/03/4165610_a38acf_767x400.jpg", "images": ["https://www.tarantobuonasera.it/wp-content/uploads/2020/02/logo-ministero.jpg", "https://www.tarantobuonasera.it/wp-content/uploads/2019/10/speciali-CUCINA-SAPORI_14-09-19-300x203.jpg", "https://www.tarantobuonasera.it/wp-content/uploads/2019/07/logo-taranto-buonasera-1.png", "https://www.tarantobuonasera.it/wp-content/themes/peflican/assets/images/layzyload-grid.jpg", "https://secure.gravatar.com/avatar/119b7be92895861a5576e614343c2c5c?s=50&d=mm&r=g", "https://www.tarantobuonasera.it/wp-content/uploads/2019/05/youtube-buonasera.jpg", "https://www.tarantobuonasera.it/wp-content/uploads/2020/03/4165610_a38acf_767x400.jpg"], "movies": [], "text": "Hanno percepito indebitamente il reddito di cittadinanza. I carabinieri della Stazione Taranto Principale, al termine di indagini volte a smascherare chi indebitamente percepisce il reddito di cittadinanza, hanno denunciato un 44enne e un 48enne, Il primo, che ha precedenti penali, all\u2019atto della compilazione della domanda per l\u2019ottenimento del reddito di cittadinanza, ha omesso di dichiarare di essere sottoposto dall\u2019aprile del 2019 alla misura cautelare degli arresti domiciliari (situazione ostativa all\u2019accoglimento della domanda), percependo indebitamente 6300 euro. Il 48enne, invece, ha omesso di comunicare di essere stato arrestato lo scorso dicembre percependo indebitamente, da quel momento, la somma di 1.600 euro euro.\n\nOltre alla denuncia per truffa aggravata per il conseguimento di erogazioni pubbliche i due saranno anche segnalati all\u2019Inps per sospendere l\u2019erogazione del reddito nei loro confronti. I carabinieri della Stazione di Talsano hanno invece arrestato, per evasione, un 43enne tarantino che era sottoposto agli arresti domiciliari per stalking. Un militare libero dal servizio ha riconosciuto tra i passantil\u2019uomo che ricordava essere sottoposto agli arresti domiciliari quando invece, passeggiava indisturbato. Il carabiniere ha quindi proceduto ad accertare per telefono lo stato di detenzione del 43enne, continuando a pedinarlo a distanza, e ha chiesto al proprio comandante di Stazione, i necessari rinforzi. L\u2019evaso, che aveva preso un autobus, \u00e8 stato successivamente bloccato in via Minniti.", "keywords": [], "meta_keywords": [""], "tags": ["cronaca"], "authors": [], "publish_date": "Fri Mar  6 06:05:40 2020", "summary": "", "article_html": "", "meta_description": "", "meta_lang": "it", "meta_favicon": "https://www.tarantobuonasera.it/wp-content/uploads/2019/07/favicon-taranto.png", "meta_data": {"viewport": "width=device-width", "og": {"locale": "it_IT", "type": "article", "title": "Percepivano indebitamente il reddito di cittadinanza | Tarantobuonasera", "description": "Hanno percepito indebitamente il reddito di cittadinanza. I carabinieri della Stazione Taranto Principale, al termine di indagini volte a smascherare chi indebitamente percepisce il reddito di cittadinanza, hanno denunciato un 44enne e un 48enne, Il primo, che ha precedenti penali, all\u2019atto della compilazione della domanda per l\u2019ottenimento del reddito di cittadinanza, ha omesso di dichiarare \u2026 Continue reading Percepivano indebitamente il reddito di cittadinanza", "url": "https://www.tarantobuonasera.it/news/83958/percepivano-indebitamente-il-reddito-di-cittadinanza/", "site_name": "Tarantobuonasera", "updated_time": "2020-03-06T06:15:45+00:00", "image": {"identifier": "https://www.tarantobuonasera.it/wp-content/uploads/2020/03/4165610_a38acf_767x400.jpg", "secure_url": "https://www.tarantobuonasera.it/wp-content/uploads/2020/03/4165610_a38acf_767x400.jpg", "width": 1024, "height": 768}}, "article": {"publisher": "https://www.facebook.com/buonaserataranto/", "tag": "cronaca", "section": "News", "published_time": "2020-03-06T06:05:40+00:00", "modified_time": "2020-03-06T06:15:45+00:00"}, "twitter": {"card": "summary_large_image", "description": "Hanno percepito indebitamente il reddito di cittadinanza. I carabinieri della Stazione Taranto Principale, al termine di indagini volte a smascherare chi indebitamente percepisce il reddito di cittadinanza, hanno denunciato un 44enne e un 48enne, Il primo, che ha precedenti penali, all\u2019atto della compilazione della domanda per l\u2019ottenimento del reddito di cittadinanza, ha omesso di dichiarare \u2026 Continue reading Percepivano indebitamente il reddito di cittadinanza", "title": "Percepivano indebitamente il reddito di cittadinanza | Tarantobuonasera", "site": "@TaBuonaSera", "image": "https://www.tarantobuonasera.it/wp-content/uploads/2020/03/4165610_a38acf_767x400.jpg", "creator": "@TaBuonaSera"}, "generator": "Powered by WPBakery Page Builder - drag and drop page builder for WordPress.", "msapplication-TileImage": "https://www.tarantobuonasera.it/wp-content/uploads/2019/07/favicon-taranto.png"}, "canonical_link": "https://www.tarantobuonasera.it/news/83958/percepivano-indebitamente-il-reddito-di-cittadinanza/"}