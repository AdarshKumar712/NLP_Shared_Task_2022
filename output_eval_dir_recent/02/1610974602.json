{"source_url": "https://www.ilsussidiario.net", "url": "https://www.ilsussidiario.net/news/microchip-colleghera-mente-e-computer-elon-musk-combatte-alzheimer-e-aumenta/2024816/", "title": "\u201cMicrochip collegher\u00e0 mente e computer\u201d/ Elon Musk, \u201cCombatte Alzheimer e aumenta\u2026\u201d", "top_image": "https://cdnx.ilsussidiario.net/wp-content/uploads/2020/05/19/elon_musk_web_2020.jpg", "meta_img": "https://cdnx.ilsussidiario.net/wp-content/uploads/2020/05/19/elon_musk_web_2020.jpg", "images": ["https://cdnx.ilsussidiario.net/wp-content/themes/ilsussidiario_theme/assets/images/logo.png", "https://cdnx.ilsussidiario.net/wp-content/uploads/2020/05/19/elon_musk_web_2020.jpg", "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"], "movies": [], "text": "Pubblicit\u00e0\n\nElon Musk guarda al futuro e pensa a delle interfacce neuronali tra il cervello e il computer per aumentare le capacit\u00e0 cognitive delle persone ma anche per trovare una soluzione a tutte quelle malattie degenerative del sistema nervoso, quale Alzheimer e Morbo di Parkinson, per le quali oggi non c\u2019\u00e8 ancora una vera cura. Il 48enne imprenditore e inventore sudafricano, ma naturalizzato statunitense, la mente dietro i progetti SpaceX, PayPal e Tesla, ha di recente annunciato in un podcast (qui il link alla diretta) in cui era ospite il nuovo visionario progetto legato a quelli che chiama i \u201cNeuralink\u201d, ovvero delle interfacce futuristiche che verranno impiantate nel cervello, anche se di qui sci-fi v\u2019\u00e8 poco dato che lo stesso Musk ha garantito che, sebbene questa invenzione non sia ancora stata testata su alcun essere umano, potrebbe comunque essere approntata e funzionante gi\u00e0 nell\u2019arco di un anno. Ma cosa c\u2019\u00e8 dietro questo ambizioso progetto che peraltro affascina da tempo scienziati e filosofi e che prevede l\u2019avvento di un Uomo Nuovo che diventi una sorta di ibrido con i robot? Andiamo con ordine: innanzitutto l\u2019idea di inserire un microchip nel cervello non \u00e8 nuova e se l\u2019aspetto del potenziamento delle funzioni cognitive preoccupa molti invece la possibilit\u00e0 di curare le suddette patologie potrebbe rappresentare invece un importante step nel futuro della medicina.\n\nPubblicit\u00e0\n\nELON MUSK, \u201cMICROCHIP NEL CERVELLO PER CURARE MALATTIE E INTERAGIRE CON LE AI\u201d\n\nSecondo Elon Musk questo Neuralink (da cui prende il nome una delle ultime societ\u00e0 da lui fondate nel corso della scorsa estate) impiantato nella nostra testa potrebbe aiutarci anche ad interagire con i sistemi di AI (Intelligenza Artificiale): anche per questo motivo l\u2019annuncio dato di recente durante l\u2019ospitata nel podcast del comico Joe Rogan ha mandato in visibilio i fan dell\u2019imprenditore sudafricano ma riaperto il dibattito anche sui limiti della scienza. \u201cOggi usate smartphone, laptop e altri device e se non li portate appresso vi sembra sempre di essere senza qualcosa\u201d ha spiegato Musk nella diretta aggiungendo che oramai siamo diventati gi\u00e0 in parte dei cyborg e che quindi questa interfaccia tra computer e la nostra mente non dovrebbe stupire pi\u00f9 di tanto, anzi, dal momento che nei suoi piani il suddetto microchip dovrebbe aiutare a risolvere i propri problemi di memoria, a restaurare alcune finzioni visive e dell\u2019udito oltre che altre malattie di cui si \u00e8 detto sopra. In sostanza di tratterebbe di elettrodi ultrasottili inseriti nel cervello per stimolare i neuroni e le cellule nervose, tanto che attualmente uno degli obbiettivi del progetto Neuralink sarebbe quello di trattare i pazienti paralitici a causa di incidenti alla spina dorsale. Tutto ci\u00f2 sar\u00e0 realmente possibile tra un anno? Secondo Musk l\u2019impianto di Neuralink (che dialogher\u00e0 wireless e via Bluetooth con altri device) sar\u00e0 davvero semplice, con un intervento chirurgico poco invasivo fatto praticando un foro dai 7 ai 14 millimetri e che lascer\u00e0 una piccolissima cicatrice, inserendo poi il chip nella corteccia cerebrale con un laser di precisione.\n\n\n\n\u00a9 RIPRODUZIONE RISERVATA", "keywords": [], "meta_keywords": [""], "tags": ["Tags"], "authors": ["Https", "Www.Ilsussidiario.Net Autori Raffaele-Graziano-Flore"], "publish_date": "Tue May 19 15:30:17 2020", "summary": "", "article_html": "", "meta_description": "\"Un microchip collegher\u00e0 la mente e il computer\". Il nuovo progetto di Elon Musk: \"Innestato nel cervello, dialogher\u00e0 con le AI, combatter\u00e0 Alzheimer", "meta_lang": "it", "meta_favicon": "https://cdnx.ilsussidiario.net/wp-content/themes/ilsussidiario_theme/assets/images/favicons/apple-icon-57x57.png", "meta_data": {"google-site-verification": "-jXQSc-cW700pGu1_4TMi1htwMbbe9Af-qY1gEIjiYQ", "viewport": "width=device-width, initial-scale=1.0", "referrer": "unsafe-url", "msapplication-TileColor": "#ef8517", "msapplication-TileImage": "https://cdnx.ilsussidiario.net/wp-content/themes/ilsussidiario_theme/assets/images/favicons/ms-icon-144x144.png", "theme-color": "#ef8517", "author": "https://www.ilsussidiario.net/autori/raffaele-graziano-flore/", "publisher": "https://www.ilsussidiario.net", "description": "\"Un microchip collegher\u00e0 la mente e il computer\". Il nuovo progetto di Elon Musk: \"Innestato nel cervello, dialogher\u00e0 con le AI, combatter\u00e0 Alzheimer", "robots": "index, follow", "og": {"locale": "it_IT", "type": "article", "title": "\"Microchip collegher\u00e0 mente e computer\"/ Elon Musk, \"Combatte Alzheimer e aumenta...\"", "description": "\"Un microchip collegher\u00e0 la mente e il computer\". Il nuovo progetto di Elon Musk: \"Innestato nel cervello, dialogher\u00e0 con le AI, combatter\u00e0 Alzheimer", "url": "https://www.ilsussidiario.net/news/microchip-colleghera-mente-e-computer-elon-musk-combatte-alzheimer-e-aumenta/2024816/", "site_name": "IlSussidiario.net", "image": {"identifier": "https://cdnx.ilsussidiario.net/wp-content/uploads/2020/05/19/elon_musk_web_2020.jpg", "secure_url": "https://cdnx.ilsussidiario.net/wp-content/uploads/2020/05/19/elon_musk_web_2020.jpg", "width": 1280, "height": 600, "alt": "Elon Musk"}}, "article": {"publisher": "https://www.facebook.com/ilSussidiarionet/", "section": "Scienze", "published_time": "2020-05-19T15:30:17+00:00"}, "twitter": {"card": "summary", "description": "\"Un microchip collegher\u00e0 la mente e il computer\". Il nuovo progetto di Elon Musk: \"Innestato nel cervello, dialogher\u00e0 con le AI, combatter\u00e0 Alzheimer", "title": "\"Microchip collegher\u00e0 mente e computer\"/ Elon Musk, \"Combatte Alzheimer e aumenta...\"", "site": "@ilsussidiario", "image": "https://cdnx.ilsussidiario.net/wp-content/uploads/2020/05/19/elon_musk_web_2020.jpg", "creator": "@ilsussidiario"}}, "canonical_link": "https://www.ilsussidiario.net/news/microchip-colleghera-mente-e-computer-elon-musk-combatte-alzheimer-e-aumenta/2024816/"}