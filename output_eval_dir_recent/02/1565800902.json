{"source_url": "https://www.haberler.com", "url": "https://www.haberler.com/tekirdag-da-ciftcinin-kopegini-zehirlediler-13076354-haberi/", "title": "Tekirda\u011f'da \u00e7ift\u00e7inin k\u00f6pe\u011fini zehirlediler", "top_image": "https://foto.haberler.com/haber/2020/04/01/tekirdag-da-ciftcinin-kopegini-zehirlediler-13076354_local.jpg", "meta_img": "https://foto.haberler.com/haber/2020/04/01/tekirdag-da-ciftcinin-kopegini-zehirlediler-13076354_local.jpg", "images": ["https://www.haberler.com/static/img/tasarim/bosluk.gif", "https://foto.haberler.com/haber/2020/04/01/tekirdag-da-ciftcinin-kopegini-zehirlediler-13076354_local.jpg", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://www.haberler.com/static/reklam/advertisement.gif?ads=1", "https://b.scorecardresearch.com/p?c1=2&c2=11114222&cv=2.0&cj=1"], "movies": [], "text": "Tekirda\u011f'da \u00e7ift\u00e7inin k\u00f6pe\u011fini zehirlediler TEK\u0130RDA\u011e'\u0131n Malkara il\u00e7esinde \u00e7ift\u00e7ilik yapan A\u015fk\u0131n Kurt'un(46), \u00c7omar ad\u0131n\u0131 verdi\u011fi \u00e7\u0131ban cinsi k\u00f6pe\u011fi zehirlenerek \u00f6ld\u00fcr\u00fcld\u00fc.\n\nTEK\u0130RDA\u011e'\u0131n Malkara il\u00e7esinde \u00e7ift\u00e7ilik yapan A\u015fk\u0131n Kurt'un(46), \u00c7omar ad\u0131n\u0131 verdi\u011fi \u00e7\u0131ban cinsi k\u00f6pe\u011fi zehirlenerek \u00f6ld\u00fcr\u00fcld\u00fc. K\u00f6pe\u011finin ba\u015f\u0131nda g\u00f6zya\u015flar\u0131 d\u00f6ken Kurt, zehirleyenlerin bulunmas\u0131n\u0131 istedi.\n\nMalkara'n\u0131n k\u0131rsal \u00c7avu\u015fk\u00f6y Mahallesi'nde \u00e7ift\u00e7ilik yapan A\u015fk\u0131n Kurt, evinin bah\u00e7esinde 3 ayl\u0131kken ald\u0131\u011f\u0131 ve yakla\u015f\u0131k 3 y\u0131ldan buyana bakt\u0131\u011f\u0131 4 k\u00f6pe\u011finden \u00c7omar ad\u0131n\u0131 verdi\u011fi k\u00f6pe\u011fini evinin yan\u0131nda zehirlenerek \u00f6ld\u00fcr\u00fclm\u00fc\u015f halde buldu. Kurt, k\u00f6pe\u011fini zehirlenmesiyle ilgili Malkara Jandarma Komutanl\u0131\u011f\u0131'na \u015fikayette bulunaca\u011f\u0131n\u0131 s\u00f6yledi.\u00c7oban k\u00f6pe\u011finin zehirlenerek \u00f6ld\u00fcr\u00fclmesine g\u00f6zya\u015flar\u0131 i\u00e7inde tepki g\u00f6steren A\u015fk\u0131n Kurt, \"G\u00f6z\u00fcm gibi bakt\u0131\u011f\u0131m k\u00f6pe\u011fim gitti. Bu caniler bu hayvana nas\u0131l k\u0131yd\u0131lar. Bu insafs\u0131zlarda hi\u00e7 mi merhamet yok. Can\u0131m\u0131z\u0131n i\u00e7ini \u00f6ld\u00fcrd\u00fcler. D\u00f6rt k\u00f6pe\u011fimden biriydi. Onlar\u0131 s\u00fctle besliyordum. Bu k\u00f6pekleri biz evde aileden sayd\u0131k. Bunlar evimizin ve bizlerin bek\u00e7isiydi. Ama maalesef 4 k\u00f6pe\u011fimden biri olan \u00c7omar'\u0131 zehirlediler, \u00f6ld\u00fcrd\u00fcler. Allah'\u0131ndan bulsunlar. B\u00f6yle k\u00f6pekleri \u00f6ld\u00fcren ki\u015fileri Allah'a havale ediyorum. Hayvan sevgisi yok maalesef baz\u0131 insanlar\u0131m\u0131zda. Hayvan sevgisi olan bir insan bir k\u00f6pe\u011fi bu \u015fekilde \u00f6ld\u00fcrebilir mi. Bu k\u00f6pek k\u00f6y\u00fcm\u00fcz\u00fcn en g\u00fczel k\u00f6pe\u011fiydi. Ne yaz\u0131k ki gitti can\u0131m k\u00f6pe\u011fim. Can\u0131m hayvan\u0131m gitti. Can\u0131m gitti. K\u00f6pe\u011fim \u00f6ld\u00fc uykular\u0131m\u0131z ka\u00e7t\u0131. Ailece \u00e7ok \u00fczg\u00fcn\u00fcz. Evde 3 tane daha arkada\u015f\u0131 var onlar bile koca gece a\u011flad\u0131. Bu k\u00f6pe\u011fimi kim \u00f6ld\u00fcrd\u00fcyse, kim zehirlediyse Allah'ta ona b\u00f6yle zehirlenerek bir \u00f6l\u00fcm nasip etsin. Allah'tan tek iste\u011fim budur. Ben k\u00f6pe\u011fimi zehirleyen ki\u015fiden \u015fikayet\u00e7iyim. K\u00f6pek canileri yakalans\u0131n\" dedi.\n\nKurt, yakla\u015f\u0131k 2 y\u0131l \u00f6nce de ba\u015fka bir k\u00f6pe\u011fine k\u00fcrekle vurarak, baca\u011f\u0131n\u0131n k\u0131r\u0131ld\u0131\u011f\u0131n\u0131 belirterek, \"Tekirda\u011f'da hayvan klini\u011fine g\u00f6t\u00fcrd\u00fcm. Orada ameliyata al\u0131p 3 tane platin koydular k\u00f6pe\u011fimin baca\u011f\u0131na\" dedi.\n\nKaynak: DHA", "keywords": [], "meta_keywords": ["Tekirda\u011f", "\u00c7avu\u015fk\u00f6y", "Malkara", "G\u00fcncel"], "tags": [], "authors": [], "publish_date": null, "summary": "", "article_html": "", "meta_description": "TEK\u0130RDA\u011e'\u0131n Malkara il\u00e7esinde \u00e7ift\u00e7ilik yapan A\u015fk\u0131n Kurt'un(46), \u00c7omar ad\u0131n\u0131 verdi\u011fi \u00e7\u0131ban cinsi k\u00f6pe\u011fi zehirlenerek \u00f6ld\u00fcr\u00fcld\u00fc.", "meta_lang": "tr", "meta_favicon": "/touch-icon-iphone.png", "meta_data": {"description": "TEK\u0130RDA\u011e'\u0131n Malkara il\u00e7esinde \u00e7ift\u00e7ilik yapan A\u015fk\u0131n Kurt'un(46), \u00c7omar ad\u0131n\u0131 verdi\u011fi \u00e7\u0131ban cinsi k\u00f6pe\u011fi zehirlenerek \u00f6ld\u00fcr\u00fcld\u00fc.", "keywords": "Tekirda\u011f, \u00c7avu\u015fk\u00f6y, Malkara, G\u00fcncel", "image": "https://foto.haberler.com/haber/2020/04/01/tekirdag-da-ciftcinin-kopegini-zehirlediler-13076354_local.jpg", "robots": "index, follow", "medium": "news", "dateCreated": "2020-04-01T14:52:03+03:00", "dateUpdated": "2020-04-01T14:52:03+03:00", "msapplication-starturl": "https://www.haberler.com", "article": {"id": 13076354, "author": "Haberler.com", "section": {"identifier": "guncel", "type": "Detail Page", "list": "guncel"}, "tag": "Tekirda\u011f, \u00c7avu\u015fk\u00f6y, Malkara, G\u00fcncel"}, "og": {"url": "https://www.haberler.com/tekirdag-da-ciftcinin-kopegini-zehirlediler-13076354-haberi/", "site_name": "Haberler.com", "locale": "tr_TR", "type": "article", "title": "Tekirda\u011f'da \u00e7ift\u00e7inin k\u00f6pe\u011fini zehirlediler", "description": "TEK\u0130RDA\u011e'\u0131n Malkara il\u00e7esinde \u00e7ift\u00e7ilik yapan A\u015fk\u0131n Kurt'un(46), \u00c7omar ad\u0131n\u0131 verdi\u011fi \u00e7\u0131ban cinsi k\u00f6pe\u011fi zehirlenerek \u00f6ld\u00fcr\u00fcld\u00fc.", "image": {"identifier": "https://foto.haberler.com/haber/2020/04/01/tekirdag-da-ciftcinin-kopegini-zehirlediler-13076354_local.jpg", "secure_url": "https://foto.haberler.com/haber/2020/04/01/tekirdag-da-ciftcinin-kopegini-zehirlediler-13076354_local.jpg", "width": 640, "height": 359}}, "fb": {"pages": 130833686950210, "app_id": 117199741665760}, "twitter": {"url": "https://www.haberler.com/tekirdag-da-ciftcinin-kopegini-zehirlediler-13076354-haberi/", "card": "summary_large_image", "site": "Haberler", "title": "Tekirda\u011f'da \u00e7ift\u00e7inin k\u00f6pe\u011fini zehirlediler", "description": "TEK\u0130RDA\u011e'\u0131n Malkara il\u00e7esinde \u00e7ift\u00e7ilik yapan A\u015fk\u0131n Kurt'un(46), \u00c7omar ad\u0131n\u0131 verdi\u011fi \u00e7\u0131ban cinsi k\u00f6pe\u011fi zehirlenerek \u00f6ld\u00fcr\u00fcld\u00fc.", "image": "https://foto.haberler.com/haber/2020/04/01/tekirdag-da-ciftcinin-kopegini-zehirlediler-13076354_local.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/tekirdag-da-ciftcinin-kopegini-zehirlediler-13076354-haberi/"}