{"source_url": "http://www.ilpiacenza.it", "url": "http://www.ilpiacenza.it/social/tagli-alle-pensioni-d-oro-il-contributo-di-solidarieta-2020.html", "title": "Tagli alle pensioni d'oro: il contributo di solidariet\u00e0 2020", "top_image": "http://www.ilpiacenza.it/~media/horizontal-hi/56731688508525/pensioni-d-oro-2-2.jpg", "meta_img": "http://www.ilpiacenza.it/~media/horizontal-hi/56731688508525/pensioni-d-oro-2-2.jpg", "images": ["http://3.citynews.stgy.ovh/~shared/images/v2015/icons/badge-google.png", "http://1.citynews.stgy.ovh/~shared/images/v2015/icons/badge-apple.svg", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://3.citynews-ilpiacenza.stgy.ovh/~media/square-low/23492307318563/60630583_10217394874456408_7824950596745560064_n-3.jpg", "http://www.ilpiacenza.it/~shared/do/~/count/?pMhSc9GFnF04kMsbJ39kwFpuGjgjleP21xQTXJZNQXsIO4yFKJX3aNQbCCLn9wyM7wBynOXqbVa4zYIzTDtQaVNAMJQ1JzAn7pqCxsbcC-Cvb8ehS6qBzKeLK4kaCzt1ec2uys5N4z76Q8I", "http://1.citynews.stgy.ovh/~shared/images/v4/elementi/mappa-nord.gif", "http://1.citynews-citynews.stgy.ovh/images/cn-horizontal-simple-full-10years.png", "http://www.ilpiacenza.it/~media/horizontal-hi/56731688508525/pensioni-d-oro-2-2.jpg", "http://1.citynews.stgy.ovh/~shared/images/v2015/brands/today-logo.svg"], "movies": [], "text": "Il contributo di solidariet\u00e0 \u00e8 una quota di pensione richiesta dagli enti stessi per finanziare la gestione del servizio in situazioni di disavanzo dovuto al debito pensionistico latente non pi\u00f9 sostenibile. In poche parole, si tratta di un taglio, fisso ed in misura percentuale, sulla pensione. Un contributo che serve, poi, allo Stato per finanziare delle misure assistenziali e pensionistiche per i meno benestanti. Confermato anche per l'anno 2020, sono soggette al taglio le pensioni d\u2019importo superiore ai 5mila euro mensili, cio\u00e8 quelle che superano di 10 volte il limite del trattamento minimo.\n\nI tagli\n\nIl taglio delle cosiddette pensioni d\u2019oro (quindi quelle pi\u00f9 alte della media) sar\u00e0 valido per un periodo di 5 anni fino al 2023 e sar\u00e0 applicato in diverse unit\u00e0 in base alle seguenti aliquote percentuali:\n\n- taglio del 15% per le quote tra i 100.160,01 e 130.208 euro annui;\n\n- taglio del 25% per le quote tra i 130.208,01 e 200.320 euro annui;\n\n- taglio del 30% per le quote tra i 200.320,01 e 350.560 euro annui;\n\n- taglio del 35% per le quote tra 350.560,01 e 500.800,00 euro annui;\n\n- taglio del 40% per le quote superiore ai 500.800 euro annui.\n\nEccezioni\n\nCi sono per\u00f2 delle eccezioni, l\u2019Inps, infatti, precisa che i tagli verranno effettuati solo sulle pensioni dirette calcolate (almeno in parte) attraverso il sistema retributivo; di conseguenza vengono escluse:\n\n- le pensioni di invalidit\u00e0 a carico della gestione esclusiva, come le pensioni di privilegio dipendenti da causa di servizio e le pensioni di inabilit\u00e0 ordinaria;\n\n- i trattamenti pensionistici per invalidit\u00e0 specifica riconosciuti a carico degli iscritti ai fondi sostitutivi;\n\n- l'assegno ordinario di invalidit\u00e0 e pensione di inabilit\u00e0;\n\n- le pensioni indirette ai superstiti di assicurato e pensioni di reversibilit\u00e0 ai superstiti di pensionato;\n\n- le pensioni riconosciute a favore delle vittime del dovere o di azioni terroristiche.", "keywords": [], "meta_keywords": ["tagli", "pensioni", "pensioni d'oro", "contributi", "contributo di solidariet\u00e0"], "tags": ["tagli", "contributi", "pensioni", "contributo di solidariet\u00e0", "pensioni d'oro"], "authors": [], "publish_date": null, "summary": "", "article_html": "", "meta_description": "Confermato il contributo di solidariet\u00e0 anche per l'anno 2020. Sono soggette al taglio le pensioni d\u2019importo superiore ai 5mila euro mensili, cio\u00e8 quelle che superano di 10 volte il limite del trattamento minimo: le pensioni d'oro", "meta_lang": "it", "meta_favicon": "http://3.citynews-ilpiacenza.stgy.ovh/images/v2015/brand/favicon.png", "meta_data": {"title": "Tagli alle pensioni d'oro: il contributo di solidariet\u00e0 2020", "description": "Confermato il contributo di solidariet\u00e0 anche per l'anno 2020. Sono soggette al taglio le pensioni d\u2019importo superiore ai 5mila euro mensili, cio\u00e8 quelle che superano di 10 volte il limite del trattamento minimo: le pensioni d'oro", "keywords": "tagli, pensioni, pensioni d'oro, contributi, contributo di solidariet\u00e0", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1203753450, affiliate-data=ct=smart-banner&pt=408258, app-argument=http://www.ilpiacenza.it/social/tagli-alle-pensioni-d-oro-il-contributo-di-solidarieta-2020.html", "theme-color": "#F2463D", "msapplication-navbutton-color": "#F2463D", "msapplication-TileColor": "#F2463D", "og": {"title": "Tagli alle pensioni d'oro: il contributo di solidariet\u00e0 2020", "description": "Confermato il contributo di solidariet\u00e0 anche per il 2020. Sono soggette al taglio le pensioni d\u2019importo superiore ai 5mila euro mensili, cio\u00e8 quelle che superano di 10 volte il limite del trattamento minimo", "image": {"identifier": "http://www.ilpiacenza.it/~media/horizontal-hi/56731688508525/pensioni-d-oro-2-2.jpg", "width": 1000, "height": 563}, "url": "http://www.ilpiacenza.it/social/tagli-alle-pensioni-d-oro-il-contributo-di-solidarieta-2020.html", "site_name": "IlPiacenza", "type": "article"}, "fb": {"app_id": 180460761969110, "pages": 113270155365946}}, "canonical_link": "http://www.ilpiacenza.it/social/tagli-alle-pensioni-d-oro-il-contributo-di-solidarieta-2020.html"}