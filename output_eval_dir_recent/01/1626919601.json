{"source_url": "http://www.irpinianews.it", "url": "http://www.irpinianews.it/campania-ordinanza-de-luca-si-a-musica-dal-vivo-ma-vietato-ballare/", "title": "Campania, ordinanza De Luca: s\u00ec a musica dal vivo ma vietato ballare", "top_image": "http://www.irpinianews.it/wp-content/uploads/la-musica-troppo-alta-fa-impazzire-i-miei-animali-560fc925291923.jpg", "meta_img": "http://www.irpinianews.it/wp-content/uploads/la-musica-troppo-alta-fa-impazzire-i-miei-animali-560fc925291923.jpg", "images": ["http://www.irpinianews.it/wp-content/uploads/2020/06/pa-1-161x161_c.jpg", "http://servedby.publy.net/avw.php?zoneid=7723&cb=INSERT_RANDOM_NUMBER_HERE&n=ad66247d", "http://www.irpinianews.it/wp-content/uploads/2020/05/aurilia-romano-polizia-e1589809970580-161x161_c.jpeg", "http://www.irpinianews.it/wp-content/uploads/2020/02/ciotola.jpeg", "http://www.irpinianews.it/wp-content/uploads/2020/01/nataluna.jpeg", "http://www.irpinianews.it/wp-content/uploads/2020/06/peugeot.jpeg", "http://www.irpinianews.it/wp-content/uploads/2020/04/coronavirus-2-161x161_c.jpg", "http://www.irpinianews.it/wp-content/uploads/2020/06/via-161x161_c.jpg", "http://www.irpinianews.it/wp-content/uploads/la-musica-troppo-alta-fa-impazzire-i-miei-animali-560fc925291923-1440x564_c.jpg", "http://www.irpinianews.it/wp-content/uploads/2020/06/07489316-5fe7-4e61-9085-7e0d735a28fe-161x161_c.jpg", "http://www.irpinianews.it/wp-admin/upload.php?item=449722", "http://www.irpinianews.it/wp-content/uploads/2020/06/suzuki.jpeg", "http://www.irpinianews.it/wp-content/uploads/la-musica-troppo-alta-fa-impazzire-i-miei-animali-560fc925291923.jpg", "http://servedby.publy.net/avw.php?zoneid=6499&cb=868806167&n=a01a9314", "http://www.irpinianews.it/wp-content/uploads/2020/06/allarme-bomba-avellino-161x161_c.jpg", "http://www.irpinianews.it/wp-content/uploads/2020/06/Image-5-161x161_c.jpg", "http://www.irpinianews.it/wp-content/uploads/2020/03/suzuki.jpeg", "http://www.irpinianews.it/wp-content/themes/fraction-theme/images/loading.gif", "http://www.irpinianews.it/wp-content/uploads/2020/06/Schermata-2020-06-17-alle-13.01.13-161x161_c.png", "http://www.irpinianews.it/wp-content/uploads/cantone-161x161_c.jpg", "http://servedby.publy.net/avw.php?zoneid=6496&cb=718185056&n=a271cec5", "http://www.irpinianews.it/wp-content/uploads/2018/11/mimmo-biancardi-161x161_c.png", "http://www.irpinianews.it/wp-content/uploads/Logo-Irpinia-1.png"], "movies": [], "text": "Attualit\u00e0 Campania, ordinanza De Luca: s\u00ec a musica dal vivo ma vietato ballare 5 giugno 2020\n\nSi trasmette in allegato l\u2019ordinanza n. 55 del 5 giugno 2020, firmata dal Presidente Vincenzo De Luca. A decorrere da oggi e fino al 31 luglio 2020 \u00e8 consentita la ripresa delle seguenti attivit\u00e0:\n\na) guide turistiche e rifugi montani, con osservanza del protocollo.\n\nb) aree gioco per bambini e ludoteche e servizi per l\u2019infanzia e l\u2019adolescenza (compresi campi estivi e oratori).\n\nc) cinema all\u2019aperto, drive in e spettacoli all\u2019aperto, nella stretta osservanza del Protocollo;\n\nd) attivazione di corsi di lingue, di laboratori di formazione e altre attivit\u00e0 formative o ricreative presso i circoli culturali e ricreativi, nel rispetto del protocollo.\n\nE\u2019 altres\u00ec consentita l\u2019attivazione delle piscine condominiali, nella stretta osservanza del Protocollo gi\u00e0 vigente per le piscine pubbliche ed aperte al pubblico\n\n\u2013 Fino al 30 giugno 2020, l\u2019orario di chiusura degli esercizi commerciali \u00e8 fissato, limitatamente ai fine settimana (venerd\u00ec- domenica), alle ore 02,00 p.m.\n\n\u2013 Rimane il divieto di vendita di alcolici con asporto oltre le ore 22.\n\nE\u2019 fatta salva la possibilit\u00e0 di musica- anche dal vivo- negli esercizi di ristorazione (bar, pub, ristoranti, etc.), ma resta confermato il divieto di assembramenti e di balli, all\u2019aperto o al chiuso.\n\n\u2013 A decorrere dall\u20198 giugno e fino al 31 luglio 2020, \u00e8 consentita la ripresa delle seguenti attivit\u00e0:\n\na) feste di matrimonio e altre cerimonie, nella stretta osservanza del Protocollo;\n\nb) organizzazione di meeting e congressi.\n\n\u2013 Sono revocate le seguenti misure, disposte con l\u2019Ordinanza n.54 del 2 giugno 2020 in merito agli imbarchi per le isole del golfo: l\u2019obbligo di imbarcarsi unicamente con traghetti di linea e dalle sole stazioni di Napoli Porto di Massa e Pozzuoli e l\u2019 obbligo della prenotazione online almeno 24 ore prima della partenza;\n\n\u2013 con riferimento agli Spostamenti infraregionali, l\u2019obbligo per i viaggiatori di imbarcarsi unicamente con traghetti e aliscafi di linea dalle stazioni di Napoli Porto di Massa, Napoli Beverello, Pozzuoli, Castellamare di Stabia e Sorrento e l\u2019obbligo di presentarsi all\u2019imbarco almeno un\u2019ora prima della partenza, per consentire i controlli.\n\n\u2013 Viene dato mandato all\u2019Unit\u00e0 di Crisi regionale di elaborare il Protocollo recante misure per la riapertura in sicurezza delle sale da gioco autorizzate e consimili, in tempo utile alla riapertura a partire dal 15 giugno 2020, nonch\u00e9 per lo svolgimento di sagre e fiere.", "keywords": [], "meta_keywords": [""], "tags": ["Vincenzo De Luca", "coronavirus", "Regione Campania"], "authors": [], "publish_date": "Fri Jun  5 17:40:47 2020", "summary": "", "article_html": "", "meta_description": "", "meta_lang": "it", "meta_favicon": "http://www.irpinianews.it/wp-content/uploads/favicon1.jpg", "meta_data": {"google-site-verification": "DVJ3dfAcMn1cLN4NI4itvAeT94ZS6O3v2Fxp7v6hDss", "viewport": "width=device-width, initial-scale=1, maximum-scale=1", "news_keywords": "coronavirus, regione campania, vincenzo de luca, headlines, sports, internet, irpinia, news, culture, avellino, soccer, politics, business, economy, nation", "original-source": "http://www.irpinianews.it/campania-ordinanza-de-luca-si-a-musica-dal-vivo-ma-vietato-ballare/", "twitter": {"card": "summary_large_image", "description": "Si trasmette in allegato l\u2019ordinanza n. 55 del 5 giugno 2020, firmata dal Presidente Vincenzo De Luca. A decorrere da oggi e fino al 31 luglio 2020 \u00e8 consentita la", "title": "Campania, ordinanza De Luca: s\u00ec a musica dal vivo ma vietato ballare", "site": "@Irpinia_News", "image": "http://www.irpinianews.it/wp-content/uploads/la-musica-troppo-alta-fa-impazzire-i-miei-animali-560fc925291923.jpg", "creator": "@Irpinia_News"}, "DC.date.issued": "2020-06-05T19:40:47+02:00", "generator": "MasterSlider 3.5.3 - Responsive Touch Image Slider | avt.li/msf", "og": {"site_name": "Irpinianews.it", "type": "article", "locale": "it_IT", "url": "http://www.irpinianews.it/campania-ordinanza-de-luca-si-a-musica-dal-vivo-ma-vietato-ballare/", "title": "Campania, ordinanza De Luca: s\u00ec a musica dal vivo ma vietato ballare", "description": "Si trasmette in allegato l\u2019ordinanza n. 55 del 5 giugno 2020, firmata dal Presidente Vincenzo De Luca. A decorrere da oggi e fino al 31 luglio 2020 \u00e8 consentita la", "image": {"identifier": "http://www.irpinianews.it/wp-content/uploads/la-musica-troppo-alta-fa-impazzire-i-miei-animali-560fc925291923.jpg", "width": 612, "height": 336}}, "fb": {"app_id": 1534092240184090}, "article": {"published_time": "2020-06-05T17:40:47+00:00", "modified_time": "2020-06-05T17:42:36+00:00", "author": "http://www.irpinianews.it/author/redazione/", "section": "Attualit\u00e0", "tag": "Vincenzo De Luca"}}, "canonical_link": "http://www.irpinianews.it/campania-ordinanza-de-luca-si-a-musica-dal-vivo-ma-vietato-ballare/"}