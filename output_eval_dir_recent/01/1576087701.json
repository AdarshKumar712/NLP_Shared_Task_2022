{"source_url": "https://www.positanonews.it", "url": "https://www.positanonews.it/2020/04/pasqua-ieri-oggi-un-anno-costiera-amalfitana-penisola-sorrentina-bloccate-dal-traffico/3379028/", "title": "Pasqua ieri e oggi: un anno fa, Costiera Amalfitana e Penisola Sorrentina bloccate dal traffico", "top_image": "https://www.positanonews.it/photogallery_new/images/2018/03/fiordo-furore-traffico-weekend-pasqua-3218662.660x368.jpg", "meta_img": "https://www.positanonews.it/photogallery_new/images/2018/03/fiordo-furore-traffico-weekend-pasqua-3218662.660x368.jpg", "images": ["https://www.positanonews.it/photogallery_new/images/2017/07/lido-3196177.150x113.jpg", "https://www.positanonews.it/photogallery_new/images/2015/02/limoni-1-jpg-214457.660x368.jpg", "https://www.positanonews.it/photogallery_new/images/2020/04/ristorante-dopo-quarantena-coronavirus-3279254.316x176.jpg", "https://www.positanonews.it/photogallery_new/images/2020/04/album-di-default-3279431.150x113.jpg", "https://img.youtube.com/vi/LQRTmK7iUoQ/0.jpg", "https://www.positanonews.it/photogallery_new/images/2020/04/inps-3279494.660x368.jpg", "https://img.youtube.com/vi/f5l_dclfddo/0.jpg", "https://www.positanonews.it/photogallery_new/images/2014/08/piazza-tasso-jpg-199153.150x113.jpg", "https://img.youtube.com/vi/0vXefOUgTIM/0.jpg", "https://www.positanonews.it/wp-content/themes/edidesk-child/img/pon.png", "https://www.positanonews.it/photogallery_new/images/2020/04/via-crucis-a-conca-dei-marini-con-la-millennium-di-amalfi-3279095.316x176.jpg", "https://www.positanonews.it/photogallery_new/images/2020/04/soricelli-la-benedizione-delle-palme-dal-castello-di-cava-3278649.660x368.jpg", "https://www.positanonews.it/wp-content/themes/edidesk/img/avatar-non-presente.jpg", "https://www.positanonews.it/photogallery_new/images/2018/03/fiordo-furore-traffico-weekend-pasqua-3218662.660x368.jpg", "https://www.positanonews.it/photogallery_new/images/2019/12/libri-scuola-3267668.316x176.jpg", "https://www.positanonews.it/photogallery_new/images/2020/04/vincenzo-de-luca-3278255.660x368.jpg", "https://www.positanonews.it/photogallery_new/images/2014/08/piazza-tasso-jpg-199153.316x176.jpg", "https://www.positanonews.it/photogallery_new/images/2020/04/benedetta-russo-3279126.316x176.jpg", "https://www.positanonews.it/photogallery_new/images/2020/04/sindaci-costa-d-amalfi-3279488.150x113.jpg", "https://www.positanonews.it/photogallery_new/images/2020/04/volaviamare-3279493.660x368.jpg", "https://www.positanonews.it/photogallery_new/images/2013/06/multe-la-previsione-choc-800mila-euro-nel-2013-jpg-73534.316x176.jpg", "https://www.positanonews.it/photogallery_new/images/2019/12/donazione-sangue-agerola-3270000.660x368.jpg", "https://www.positanonews.it/photogallery_new/images/2020/04/album-di-default-3279431.316x176.jpg", "https://www.paypal.com/it_IT/i/scr/pixel.gif", "https://www.positanonews.it/photogallery_new/images/2020/03/sorbillo-pizzeria-3277603.660x368.jpg", "https://www.positanonews.it/photogallery_new/images/2019/02/marella-agnelli-e-jacqueline-kennedy-3244147.660x368.jpg", "https://www.positanonews.it/photogallery_new/images/2020/04/mauro-tagliaferri-gsk-vaccino-coronavirus-3279481.150x113.jpg", "https://www.positanonews.it/wp-content/uploads/2018/02/Logo-PositanoNews.png", "https://www.positanonews.it/photogallery_new/images/2020/04/coronavirus-campania-3279459.150x113.jpg", "https://www.positanonews.it/photogallery_new/images/2020/04/millennium-amalfi-controlli-pasquetta-3279416.660x368.jpg", "https://www.positanonews.it/photogallery_new/images/2017/08/terremoto-3201013.150x113.jpg", "https://cdn4.3bmeteo.com/images/icone/loc_small_jpg/parz_nuv_strati.jpg", "https://www.positanonews.it/photogallery_new/images/2019/11/buongiorno-positanonews-3267184.316x176.jpg", "https://www.positanonews.it/photogallery_new/images/2020/03/castellammare-di-stabia-sospetto-caso-di-coronavirus-al-san-leonardo-3276968.660x368.jpg", "https://img.youtube.com/vi/p1JSfnvp_Gk/0.jpg", "https://www.positanonews.it/photogallery_new/images/2020/04/positano-giuseppe-fiorentino-raffaele-barba-cotugno-sky-news-uk-3278218.316x176.jpg", "https://www.positanonews.it/photogallery_new/images/2015/02/limoni-1-jpg-214457.150x113.jpg", "https://img.youtube.com/vi/RNu_1Bh9LEg/0.jpg", "https://www.positanonews.it/wp-content/themes/edidesk/img/virgola-presscomm-white.png", "https://www.positanonews.it/photogallery_new/images/2020/04/positano-deserta-il-giorno-della-domenica-delle-palme-momento-storico-per-la-citta-3278555.660x368.jpg", "https://www.positanonews.it/photogallery_new/images/2020/04/tramonti-risveglio-neve-foto-danilo-amato-3278174.660x368.jpg"], "movies": [], "text": "E\u2019 arrivata la Pasqua pi\u00f9 pazzesca e inusuale che ci potessimo mai aspettare. Una Pasqua senza processioni, cosa che non accadeva da oltre un secolo, una Pasqua senza messe, senza turisti e senza il piacere di stare insieme ai parenti, tra tavolate che non finiscono mai.\n\nQuesta domenica \u00e8 particolare sotto tanti punti di vista e uno di questi \u00e8 sicuramente anche il traffico. In Penisola Sorrentina e in Costiera Amalfitana di questi periodi c\u2019era letteralmente il caos: il territorio veniva invaso da migliaia e migliaia di visitatori, da tutto il Mondo, e ci\u00f2, ovviamente, aveva i suoi lati positivi e negativi.\n\nTra i lati negativi, il fatto che si riproponeva, difatti ogni anno, il problema del traffico, appunto. Soltanto un anno fa, vi parlavamo del traffico intenso al Fiordo di Furore, della zona di Liparlati a Positano completamente bloccata e di Sorrento invasa dai turisti. Parlavamo di una \u201cPasqua infernale\u201d, per quanto riguarda il caos traffico: oggi le cose sono assai diverse.\n\nE\u2019 davvero impressionante notare la differenza rispetto lo scorso anno. Oggi leggiamo di come probabilmente saremo costretti a dover girare per strada per chiss\u00e0 quanto altro tempo con le mascherine. con Oggi ci ritroviamo a guardare strade completamente deserte, negozi chiusi e a sperare che un male tremendo che si \u00e8 abbattuto su tutti noi, cessi quanto prima di portare la morte. Quante cose possono cambiare in meno di dodici mesi\u2026", "keywords": [], "meta_keywords": [""], "tags": ["Sorrento", "pasqua", "penisola sorrentina", "Penisola Sorrentina", "Costiera Amalfitana", "cronaca", "Positano", "traffico", "Costiera amalfitana"], "authors": ["Vincenzo Velluso", "Scritto Da"], "publish_date": "Sun Apr 12 11:48:17 2020", "summary": "", "article_html": "", "meta_description": "E' arrivata la Pasqua pi\u00f9 pazzesca e inusuale che ci potessimo mai aspettare. Una Pasqua senza processioni, cosa che non accadeva da oltre un secolo, una P", "meta_lang": "it", "meta_favicon": "//www.positanonews.it/wp-content/themes/edidesk-child/img/favicon/apple-touch-icon.png", "meta_data": {"image_thumb_src": "https://www.positanonews.it/photogallery_new/images/2018/03/fiordo-furore-traffico-weekend-pasqua-3218662.660x368.jpg", "thumb": "https://www.positanonews.it/photogallery_new/images/2018/03/fiordo-furore-traffico-weekend-pasqua-3218662.660x368.jpg", "og": {"image": {"identifier": "https://www.positanonews.it/photogallery_new/images/2018/03/fiordo-furore-traffico-weekend-pasqua-3218662.660x368.jpg", "type": "https://www.positanonews.it/photogallery_new/images/2018/03/fiordo-furore-traffico-weekend-pasqua-3218662.660x368.jpg", "width": 655, "height": 365}, "locale": "it_IT", "type": "article", "title": "Pasqua ieri e oggi: un anno fa, Costiera Amalfitana e Penisola Sorrentina bloccate dal traffico - positanonews.it", "description": "E' arrivata la Pasqua pi\u00f9 pazzesca e inusuale che ci potessimo mai aspettare. Una Pasqua senza processioni, cosa che non accadeva da oltre un secolo, una P", "url": "https://www.positanonews.it/2020/04/pasqua-ieri-oggi-un-anno-costiera-amalfitana-penisola-sorrentina-bloccate-dal-traffico/3379028/", "site_name": "Positanonews"}, "twitter": {"image": "https://www.positanonews.it/photogallery_new/images/2018/03/fiordo-furore-traffico-weekend-pasqua-3218662.660x368.jpg"}, "description": "E' arrivata la Pasqua pi\u00f9 pazzesca e inusuale che ci potessimo mai aspettare. Una Pasqua senza processioni, cosa che non accadeva da oltre un secolo, una P", "article": {"publisher": "https://www.facebook.com/positanonews", "tag": "traffico", "section": "Copertina", "published_time": "2020-04-12T11:48:17+02:00"}, "fb": {"app_id": 263662657500055}, "theme-color": "#ffffff"}, "canonical_link": "//www.positanonews.it/2020/04/pasqua-ieri-oggi-un-anno-costiera-amalfitana-penisola-sorrentina-bloccate-dal-traffico/3379028/"}