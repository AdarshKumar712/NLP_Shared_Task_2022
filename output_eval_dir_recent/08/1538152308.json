{"source_url": "https://www.corriereirpinia.it", "url": "https://www.corriereirpinia.it/simg-coronavirus-avviato-un-piano-dazione-nazionale-su-5-livelli/", "title": "SIMG \u2013 Coronavirus: avviato un piano d\u2019azione nazionale su 5 livelli", "top_image": "https://www.corriereirpinia.it/wp-content/uploads/2017/06/medico-2.jpg", "meta_img": "https://www.corriereirpinia.it/wp-content/uploads/2017/06/medico-2.jpg", "images": ["https://www.corriereirpinia.it/wp-content/uploads/2018/04/grottolella-150x150.jpg", "https://www.corriereirpinia.it/wp-content/uploads/2019/09/skin_castragnaro.png", "https://secure.gravatar.com/avatar/f1d275ed69a567d3e02c3a355c4f2211?s=96&d=mm&r=g", "https://www.corriereirpinia.it/wp-content/uploads/2018/05/logo_mobile.png", "https://www.corriereirpinia.it/wp-content/uploads/2019/08/il_grande_inganno.gif", "https://www.corriereirpinia.it/wp-content/uploads/2017/06/medico-2.jpg", "https://www.corriereirpinia.it/wp-content/uploads/2019/12/caseficio_principato_180.gif", "https://www.corriereirpinia.it/wp-content/uploads/2017/06/medico-2-696x464.jpg", "https://www.corriereirpinia.it/wp-content/uploads/2019/12/caseficio_principato.gif", "https://www.corriereirpinia.it/wp-content/uploads/2020/03/concerto-antonio-150x150.jpg", "https://www.corriereirpinia.it/wp-content/uploads/2020/02/coronavirus-ospedale-1200-690x362-1-218x150.jpg", "https://www.corriereirpinia.it/wp-content/uploads/2020/02/cinema_nuovo_180.gif", "https://www.corriereirpinia.it/wp-content/uploads/2017/11/formaggio-218x150.jpg", "https://www.corriereirpinia.it/wp-content/uploads/2017/05/corriere-logo-2012.png", "https://www.corriereirpinia.it/wp-content/uploads/2020/03/carabinieri-1440x564_c-218x150.jpeg"], "movies": [], "text": "La SIMG, Societ\u00e0 Italiana di Medicina Generale, ha intrapreso alcune particolari iniziative articolate su cinque livelli per consentire ai medici di medicina generale di affrontare in maniera consapevole e informata, appropriata e responsabile, la situazione corrente. Ognuno di questi cinque livelli \u00e8 contraddistinto da strumenti pratici, rilievi scientifici e informazioni aggiornate.\n\n\u201cMai come in questo momento \u2013 sottolinea il Presidente Nazionale Claudio Cricelli \u2013 il rafforzamento della presenza di tali condizioni diviene elemento determinante e strategico per la salute generale della popolazione. La SIMG ritiene che occorra una forte relazione e una corretta informazione tra i medici del territorio e la loro popolazione e comunit\u00e0. Un legame strategico per rafforzare la fiducia dei cittadini nelle istituzioni sanitarie del nostro Paese. La nostra funzione di agenti fiduciari passa attraverso la tangibile visibilit\u00e0 della nostra capacit\u00e0 di gestire autorevolmente la salute e la malattia nelle situazioni di emergenza\u201d.\n\n1) Informazioni aggiornate \u2013 Attraverso comunicazioni sul sito, newsletter e comunicati stampa, la societ\u00e0 diffonder\u00e0 informazioni relative alle disposizioni di legge, alle ordinanze e alle altre iniziative dell\u2019autorit\u00e0 politica e sanitaria relative a prescrizioni e comportamenti obbligatori o suggeriti da tenersi da parte della popolazione e dei professionisti. L\u2019obiettivo primario \u00e8 di esaltare i Medici di medicina generale e la loro funzione di erogatori di cure primarie e di agenti fiduciari dei cittadini , ponendoli nelle condizioni di formare correttamente i cittadini sul significato reale di tali disposizioni e, se necessario, spiegandole ed interpretandole.\n\n2) Funzioni di osservazione e sorveglianza \u2013 Grazie alle caratteristiche di capillare continuit\u00e1 e di immediatezza della osservazione delle comunit\u00e0 delle famiglie e degli individui, i medici di famiglia costituiscono una risorsa primaria per l\u2019osservazione di fenomeni clinici ed epidemiologici correnti, ordinari e straordinari, comprese eventuali anomalie osservabili nella popolazione a loro assegnata. La presenza di aggregazioni funzionali facilita il compito di integrare le variegate osservazioni della popolazione assistita.\n\n3) Funzioni cliniche \u2013 La SIMG ha promosso anche una serie integrata di supporti clinici funzionali ai seguenti obiettivi: osservazione dell\u2019andamento epidemiologico e clinico e diffusione e aggiornamento periodico della carta di valutazione del rischio. Circa questo secondo punto, una scheda apposita consentir\u00e0 una valutazione analitica nel dettaglio dei sintomi di presentazione delle patologie. In questo modo sar\u00e0 possibile aggiornare costantemente la scheda di rischio e acquisire ogni altra informazione utile a delineare un profilo di rischio generale ed individuale della popolazione assistita integrandoli direttamente con la cartella clinica degli assistiti . Si configura in tal modo un quadro completo dello stato di rischio e sanitario del singolo individuo inclusa la sua situazione clinica e vaccinale che consente una vera e propria valutazione multidimensionale della popolazione italiana.\n\nA tale proposito SIMG poroporr\u00e0 la integrazione dello strumento di Clinical Governance GPG quale strumento di ottimizzazione delle cure per i pazienti cronici.\n\n4) Funzioni di analisi ed aggiornamento scientifica \u2013 La SIMG analizza in maniera continuativa la letteratura scientifica allo scopo di rilevare, interpretare e diffondere le pi\u00f9 recenti e approfondite conoscenze degli organismi scientifici e delle istituzioni internazionali. Cos\u00ec da elaborare informazioni utili per i medici di famiglia e loro pazienti. Tale analisi si concentra sulla situazione clinica, sulla valutazione del rischio, sulle evoluzione epidemiologica e sull\u2019attento esame dei siti di riferimento per tali informazioni.\n\nSimg diffonder\u00e0 inoltre gli strumenti formativi prodotti dalle autorit\u00e0 ed istituzioni sanitaria e metter\u00e0 online propri moduli di Fad e tutorial aggiornati gi\u00e0 dalla prossima settimana ,\n\n5) Importanza della corretta presa in carico dei pazienti a rischio, anziani , cronici e multi patologici \u2013 La SIMG invita i medici di medicina generale del nostro paese a valutare e ad analizzare con attenzione le evidenze cliniche ed epidemiologiche relative all\u2019andamento della epidemia di covid19. In .E\u2019 noto infatti che il maggior rischio di complicanze e di decessi su tale fascia di popolazione sia legato alla presenza di singole patologie croniche e di comorbilit\u00e0. Le complicanze e i decessi risultano particolarmente elevati in pazienti portatori di patologie cardiovascolari, di diabete mellito tipo due e di patologie croniche respiratorie isolate o in associazione tra loro.\n\n\u201cAlla luce di tali dati \u2013 spiega Claudio Cricelli, presidente nazionale della SIMG \u2013 \u00e8 indispensabile un intervento degli operatori delle cure primarie volto a potenziare e ottimizzare attraverso l\u2019uso integrato del l\u2019intera gamma di strumenti la presa in carico globale dei singoli pazienti in particolare anziani , cronuici e multimorbidi. Questo si ottiene attraverso una informazione continua capillare e senza alcuna discontinuit\u00e0 associata ad una ottimizzazione puntigliosa dell\u2019appropriatezza terapeutica, dell\u2019aderenza, il rafforzamento, la stabilizzazione e l\u2019ottimizzazione delle terapie. Rivalutando quindi tutti casi di pazienti cronici e di comorbilit\u00e0 e portandoli pi\u00f9 rapidamente possibile al necessario target e compenso terapeutico e funzionale. Riteniamo che tale sforzo, gi\u00e0 da tempo intrapreso dalla medicina generale italiana, sia determinante in questo momento per rafforzare e migliorare lo stato di salute basale della popolazione italiana , in particolare dei cronici, consentendo attraverso un miglioramento generale dello stato di salute generale della popolazione generale , anziana della capacit\u00e0 di affrontare le emergenze\u201d.", "keywords": [], "meta_keywords": [""], "tags": [], "authors": ["Redazione Web"], "publish_date": "Wed Mar  4 11:18:50 2020", "summary": "", "article_html": "", "meta_description": "", "meta_lang": "it", "meta_favicon": "https://www.corriereirpinia.it/wp-content/uploads/2019/03/icon-corrieredellirpinia.png", "meta_data": {"viewport": "width=device-width, initial-scale=1.0", "theme-color": "#ffffff", "og": {"image": {"identifier": "https://www.corriereirpinia.it/wp-content/uploads/2017/06/medico-2.jpg", "width": 1000, "height": 666}, "description": "La\u00a0SIMG, Societ\u00e0 Italiana di Medicina Generale, ha intrapreso alcune particolari iniziative articolate su\u00a0cinque livelli\u00a0per consentire ai medici di medicina generale di affrontare in maniera consapevole e informata, appropriata e responsabile, la situazione corrente. Ognuno di questi cinque livelli \u00e8 contraddistinto da strumenti pratici, rilievi scientifici e informazioni aggiornate. \u201cMai come in questo momento \u2013\u00a0sottolinea il [\u2026]", "type": "article", "locale": "it_it", "site_name": "Corriere dell'Irpinia", "title": "SIMG \u2013 Coronavirus: avviato un piano d\u2019azione nazionale su 5 livelli", "url": "https://www.corriereirpinia.it/simg-coronavirus-avviato-un-piano-dazione-nazionale-su-5-livelli/", "updated_time": "2020-03-04T11:18:50+01:00"}, "author": "redazione web", "msapplication-TileImage": "https://www.corriereirpinia.it/wp-content/uploads/2017/06/medico-2.jpg", "article": {"published_time": "2020-03-04T11:18:50+01:00", "modified_time": "2020-03-04T11:18:50+01:00", "author": "https://www.corriereirpinia.it/author/vincenzo/", "section": "Testata"}, "twitter": {"card": "summary_large_image", "title": "SIMG \u2013 Coronavirus: avviato un piano d\u2019azione nazionale su 5 livelli", "description": "La\u00a0SIMG, Societ\u00e0 Italiana di Medicina Generale, ha intrapreso alcune particolari iniziative articolate su\u00a0cinque livelli\u00a0per consentire ai medici di medicina generale di affrontare in maniera consapevole e informata, appropriata e responsabile, la situazione corrente. Ognuno di questi cinque livelli \u00e8 contraddistinto da strumenti pratici, rilievi scientifici e informazioni aggiornate. \u201cMai come in questo momento \u2013\u00a0sottolinea il [\u2026]", "image": "https://www.corriereirpinia.it/wp-content/uploads/2017/06/medico-2.jpg", "url": "https://www.corriereirpinia.it/simg-coronavirus-avviato-un-piano-dazione-nazionale-su-5-livelli/"}, "profile": {"username": "redazione web"}, "generator": "Powered by Visual Composer - drag and drop page builder for WordPress.", "fb": {"app_id": 627827750691866}}, "canonical_link": "https://www.corriereirpinia.it/simg-coronavirus-avviato-un-piano-dazione-nazionale-su-5-livelli/"}