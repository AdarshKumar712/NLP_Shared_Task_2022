{"source_url": "https://www.bsnews.it", "url": "https://www.bsnews.it/2020/03/02/coronavirus-dopo-il-decreto-scelte-opposte-per-le-biblioteche-bresciane/", "title": "Coronavirus, dopo il decreto scelte opposte per le biblioteche bresciane", "top_image": "https://i2.wp.com/www.bsnews.it/wp-content/uploads/2019/08/biblioteca.jpg?fit=1280%2C720&ssl=1", "meta_img": "https://i2.wp.com/www.bsnews.it/wp-content/uploads/2019/08/biblioteca.jpg?fit=1280%2C720&ssl=1", "images": ["https://i1.wp.com/www.bsnews.it/wp-content/uploads/2020/02/china-4809986_1280.jpg?resize=218%2C150&ssl=1", "https://i2.wp.com/www.bsnews.it/wp-content/uploads/2017/10/farmacia.jpg?resize=100%2C70&ssl=1", "https://i2.wp.com/www.bsnews.it/wp-content/uploads/2019/08/biblioteca.jpg?resize=696%2C392&ssl=1", "https://i2.wp.com/www.bsnews.it/wp-content/uploads/2018/02/pendolari-brescia.jpg?resize=100%2C70&ssl=1", "https://i0.wp.com/www.bsnews.it/wp-content/uploads/2018/09/IMG_20180919_095826.jpg?resize=100%2C70&ssl=1", "https://www.bsnews.it/wp-content/uploads/2020/01/728x90_banner_WSale20.jpg", "https://www.bsnews.it/wp-content/plugins/wp-polls/images/loading.gif", "https://www.bsnews.it/wp-content/uploads/2017/04/quadrato-icon.jpg", "https://i2.wp.com/www.bsnews.it/wp-content/uploads/2020/02/giulio-gallera.jpg?resize=218%2C150&ssl=1", "https://i2.wp.com/www.bsnews.it/wp-content/uploads/2018/12/trenord.jpg?resize=218%2C150&ssl=1", "https://i0.wp.com/www.bsnews.it/wp-content/uploads/2019/11/banner-cucina.jpg?resize=234%2C90&ssl=1", "https://i2.wp.com/www.bsnews.it/wp-content/uploads/2019/08/biblioteca.jpg?fit=1280%2C720&ssl=1", "https://www.bsnews.it/wp-content/plugins/facebook-pagelike-widget/loader.gif", "https://i2.wp.com/www.bsnews.it/wp-content/uploads/2017/05/funerale.jpeg?resize=100%2C70&ssl=1", "https://i0.wp.com/www.bsnews.it/wp-content/uploads/2019/10/pdf-download-icon-244x300-e1572974466249.png?w=696", "https://www.bsnews.it/wp-content/uploads/2017/01/BSNEWS-logo-ridotto-2.jpg", "https://secure.gravatar.com/avatar/45a1676121b18dd38477fabfbc32859b?s=96&d=mm&r=g"], "movies": [], "text": "Sembra regnare la confusione anche tra le biblioteche bresciane, complici anche alcune lacune del testo, dopo il decreto di ieri del consiglio dei ministri che regola l\u2019apertura delle sedi culturali per il Coronavirus.\n\nAl punto \u201cf\u201d il decreto recita: \u201capertura al pubblico dei musei e degli altri istituti e luoghi\n\ndella cultura di cui all\u2019art. 101 del codice dei beni culturali e del paesaggio, di cui al decreto legislativo 22 gennaio 2004, n. 42, a condizione che detti istituti e luoghi assicurino modalita\u2019 di fruizione contingentata o comunque tali da evitare assembramenti di persone, tenendo conto delle dimensioni e delle caratteristiche dei locali aperti al pubblico, e tali che i visitatori possano rispettare la distanza tra loro di almeno un metro\u201d. Ma il punto 3 dello stesso decreto spiega che \u201cNella sola regione Lombardia e nella sola provincia di Piacenza\n\nsi applica altresi\u2019 la seguente misura: a) sospensione delle attivita\u2019 di palestre, centri sportivi, piscine, centri natatori, centri benessere, centri termali, fatta eccezione per l\u2019erogazione delle prestazioni rientranti nei livelli essenziali di assistenza, centri culturali, centri sociali, centri ricreativi\u201d.\n\nUn\u2019interpretazione estensiva del punto 3 (nonostante i \u201ccentri culturali\u201d siano cosa diversa dagli enti citati dal decreto legislativo 22 gennaio 2004 citando solo \u201ci musei, le biblioteche e gli archivi, le aree e i parchi archeologici, i complessi monumentali\u201d) ha portato alcune biblioteche a non riaprire nella giornata di oggi (nonostante anche il prefetto abbia parlato oggi di riapertura delle biblioteche con il decreto), programmando la chiusura per tutta la settimana (un esempio: \u201cla Biblioteca di Calvisano \u2013 si legge su Facebook \u2013 rimane chiusa al pubblico anche questa settimana. Noi operatori non smettiamo di lavorare a porte chiuse e chiediamo di nuovo la vostra comprensione\u201d).\n\nTra quelle aperte (che sono comunque la maggioranza), invece, la quasi totalit\u00e0 ha comunque chiuso le sale studio, mentre pi\u00f9 d\u2019una ha annunciato la chiusura dell\u2019intera biblioteca al pubblico per tutta la settimana (una si \u00e8 limitata a tre giorni per \u201csanificazione\u201d degli spazi). Ma anche sulle modalit\u00e0 di accesso agli utenti sono state scelte strade diverse. Qualcuno \u2013 come pubblicato da Mairano su Facebook \u2013 chiede agli utenti di aspettare fuori dalla biblioteca e apre solo dopo che hanno bussato o telefonato, vietando lo stazionamento e perfino la consultazione. Altri ancora consentono l\u2019ingresso di una o due persone (a debita distanza) per volta.\n\nDa domani, quando l\u2019interpretazione dovrebbe essere pi\u00f9 chiara, si attende comunque una maggiore uniformit\u00e0 del servizio bibliotecario nel Bresciano.\n\nNOTIZIE IMPORTANTI SUL CORONAVIRUS\n\n+++ CORONAVIRUS I DIVIETI E LE LIMITAZIONI FINO ALL\u20198 MARZO\n\nINFORMAZIONI UTILI SUL CORONAVIRUS\n\n112 IN DIFFICOLTA\u2019: NON CHIAMATE PER CHIEDERE INFORMAZIONI\n\nCORONAVIRUS: LE NOTIZIE VERE E FALSE SUI CASI BRESCIANI\n\nCORONAVIRUS: I SERVIZI CON LIMITAZIONI E SENZA LIMITAZIONI AL CIVILE\n\nTUTTE LE NOTIZIE SUL CORONAVIRUS\n\nQUI TUTTE LE NOTIZIE PUBBLICATE DA BSNEWS.IT SUL CORONAVIRUS", "keywords": [], "meta_keywords": [""], "tags": ["biblioteche", "CORONAVIRUS"], "authors": ["Per Favore Inserisci Qui Il Tuo Nome"], "publish_date": "Mon Mar  2 00:00:00 2020", "summary": "", "article_html": "", "meta_description": "Sembra regnare la confusione, anche tra le biblioteche della nostra provincia, dopo il decreto di ieri del consiglio dei ministri", "meta_lang": "it", "meta_favicon": "https://www.bsnews.it/wp-content/uploads/2017/01/FAVICON.jpg", "meta_data": {"viewport": "width=device-width, initial-scale=1.0", "og": {"image": {"identifier": "https://i2.wp.com/www.bsnews.it/wp-content/uploads/2019/08/biblioteca.jpg?fit=1280%2C720&ssl=1", "secure_url": "https://i2.wp.com/www.bsnews.it/wp-content/uploads/2019/08/biblioteca.jpg?fit=1280%2C720&ssl=1", "width": 1280, "height": 720}, "locale": "it_IT", "type": "article", "title": "Coronavirus, dopo il decreto scelte opposte per le biblioteche bresciane | BsNews.it - Brescia News", "description": "Sembra regnare la confusione, anche tra le biblioteche della nostra provincia, dopo il decreto di ieri del consiglio dei ministri", "url": "https://www.bsnews.it/2020/03/02/coronavirus-dopo-il-decreto-scelte-opposte-per-le-biblioteche-bresciane/", "site_name": "BsNews.it - Brescia News", "updated_time": "2020-03-02T17:27:43+00:00"}, "description": "Sembra regnare la confusione, anche tra le biblioteche della nostra provincia, dopo il decreto di ieri del consiglio dei ministri", "robots": "max-snippet:-1, max-image-preview:large, max-video-preview:-1", "article": {"publisher": "https://www.facebook.com/www.bsnews.it", "tag": "coronavirus", "section": "Notizie Lombardia", "published_time": "2020-03-02T17:12:52+00:00", "modified_time": "2020-03-02T17:27:43+00:00"}, "twitter": {"card": "summary", "description": "Sembra regnare la confusione, anche tra le biblioteche della nostra provincia, dopo il decreto di ieri del consiglio dei ministri", "title": "Coronavirus, dopo il decreto scelte opposte per le biblioteche bresciane | BsNews.it - Brescia News", "site": "@bsnewsit", "image": "https://i2.wp.com/www.bsnews.it/wp-content/uploads/2019/08/biblioteca.jpg?fit=1280%2C720&ssl=1", "creator": "@bsnewsit"}, "generator": "Powered by WPBakery Page Builder - drag and drop page builder for WordPress.", "fb": {"app_id": 232059923870955}, "google-site-verification": "HFrpZ9s1WW_O_VTa3JHeq3_A7QsIk99b5VfPHaSIu4Y", "B-verify": "87dbcf6439f7d1f22efa500a294da876f6a01cbc"}, "canonical_link": "https://www.bsnews.it/2020/03/02/coronavirus-dopo-il-decreto-scelte-opposte-per-le-biblioteche-bresciane/"}