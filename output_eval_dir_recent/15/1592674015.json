{"source_url": "https://www.mynet.com", "url": "https://www.mynet.com/ziya-selcuktan-okullarin-ne-zaman-acilacagina-dair-aciklama-normallesme-beklendigi-gibi-surerse-1-haziranda-acariz-110106508542", "title": "Ziya Sel\u00e7uk'tan okullar\u0131n ne zaman a\u00e7\u0131laca\u011f\u0131na dair a\u00e7\u0131klama: Normalle\u015fme beklendi\u011fi gibi s\u00fcrerse 1 Haziran'da a\u00e7ar\u0131z", "top_image": "https://imgrosetta.mynet.com.tr/file/11963214/700x400.jpg", "meta_img": "https://imgrosetta.mynet.com.tr/file/11963214/700x400.jpg", "images": ["data:image/svg+xml;base64,PHN2ZyB4bWxucz0iaHR0cDovL3d3dy53My5vcmcvMjAwMC9zdmciIHdpZHRoPSIyNCIgaGVpZ2h0PSIyNCIgdmlld0JveD0iMCAwIDI0IDI0Ij48cGF0aCBkPSJNMTAgMjB2LTZoNHY2aDV2LThoM0wxMiAzIDIgMTJoM3Y4eiIvPjxwYXRoIGQ9Ik0wIDBoMjR2MjRIMHoiIGZpbGw9Im5vbmUiLz48L3N2Zz4=", "https://ssc.api.bbc.com/?ns_site=bbc&c1=2&c2=19999701&b_code_ver=non-js&b_site_channel=partners&b_vs_un=ws&ns_c=UTF-8", "https://img7.mynet.com.tr/haber/rosetta/bbc-footer.png", "https://img7.mynet.com/rosetta/services/static/google-news.svg", "https://imgrosetta.mynet.com.tr/file/11963214/728xauto.jpg", "https://img7.mynet.com/anasayfa/special-pages/mynet-logo-evdekal-v3.png", "https://imgrosetta.mynet.com.tr/file/11963214/700x400.jpg", "data:image/gif;base64,R0lGODlhAgABAIAAAAAAAAAAACH5BAEAAAAALAAAAAACAAEAAAICBAoAOw==", "data:image/gif;base64,R0lGODlhAQABAIABAM7Ozv///yH5BAEKAAEALAAAAAABAAEAAAICRAEAOw==", "https://img7.mynet.com.tr/haber/rosetta/bbc-title.png"], "movies": [], "text": "Milli E\u011fitim Bakan\u0131 Ziya Sel\u00e7uk, normalle\u015fme s\u00fcrecinin beklendi\u011fi \u015fekilde devam etmesi halinde okullar\u0131n 1 Haziran'da a\u00e7\u0131labilece\u011fini s\u00f6yledi.\n\nCNN T\u00fcrk televizyonuna konu\u015fan Sel\u00e7uk, \"B\u00fct\u00fcn toplumun bilgisi dahilinde bakanl\u0131klarla aram\u0131zdaki ileti\u015fim \u00e7al\u0131\u015fmalar\u0131 hep bir yere ba\u011flan\u0131yor. 31 May\u0131s'a kadar bu s\u00fcre\u00e7 devam edecek. Sadece e\u011fitimden bahsetmiyoruz; ekonomide, turizmde normalle\u015fme ve bunu b\u00fct\u00fcn olarak g\u00f6rmek laz\u0131m. Okullar\u0131m\u0131z\u0131n bir an \u00f6nce a\u00e7\u0131lmas\u0131n\u0131 temenni ediyoruz\" dedi.\n\nSel\u00e7uk, bunun ola\u011fan\u00fcst\u00fc bir d\u00f6nem oldu\u011funu ve birinci d\u00f6nemde zay\u0131f ald\u0131\u011f\u0131 i\u00e7in \u00e7ocuklar\u0131n s\u0131n\u0131fta b\u0131rak\u0131lmas\u0131n\u0131n do\u011fru olmad\u0131\u011f\u0131n\u0131 aktard\u0131.\n\nSel\u00e7uk, \u00f6\u011frencinin lehine bir bak\u0131\u015f a\u00e7\u0131s\u0131yla sorumlu ge\u00e7mek \u015fart\u0131yla s\u0131n\u0131f\u0131n ge\u00e7ebilece\u011fini ve sorumluluk s\u0131navlar\u0131n\u0131n olaca\u011f\u0131n\u0131 belirtti.\n\nTelafi e\u011fitiminin okullar a\u00e7\u0131l\u0131r a\u00e7\u0131lmaz ba\u015flayaca\u011f\u0131n\u0131 ifade eden Sel\u00e7uk, \"1 Haziran'da okulu a\u00e7t\u0131k, telafi e\u011fitimimiz ba\u015flar. Eyl\u00fcl'de a\u00e7t\u0131k, hemen ba\u015flar. \u00d6\u011frencilerimizin ne kadar eksi\u011fi oldu\u011funu belirleriz\" dedi.\n\nOkullar 13 Mart'ta kapat\u0131ld\u0131\n\nT\u00fcrkiye'de koronavir\u00fcs salg\u0131n\u0131n ba\u015flamas\u0131n\u0131n ard\u0131ndan 13 Mart'ta okullar ilk etapta iki hafta s\u00fcreyle kapat\u0131lm\u0131\u015ft\u0131.", "keywords": [], "meta_keywords": ["Ziya", "Sel\u00e7uk'tan", "okullar\u0131n", "ne", "zaman", "a\u00e7\u0131laca\u011f\u0131na", "dair", "a\u00e7\u0131klama", "Normalle\u015fme", "beklendi\u011fi", "gibi", "s\u00fcrerse", "1", "Haziran'da", "a\u00e7ar\u0131z"], "tags": [], "authors": [], "publish_date": null, "summary": "", "article_html": "", "meta_description": "Milli E\u011fitim Bakan\u0131 Ziya Sel\u00e7uk, normalle\u015fme s\u00fcrecinin beklendi\u011fi \u015fekilde devam etmesi halinde okullar\u0131n 1 Haziran'da a\u00e7\u0131labilece\u011fini s\u00f6yledi.", "meta_lang": "tr", "meta_favicon": "//s.mynet.com.tr/rosetta/services/haber/production/apple-touch-icon-57x57.png", "meta_data": {"fb": {"pages": "143217525724589,109532732434779", "app_id": 141232139244860}, "description": "Milli E\u011fitim Bakan\u0131 Ziya Sel\u00e7uk, normalle\u015fme s\u00fcrecinin beklendi\u011fi \u015fekilde devam etmesi halinde okullar\u0131n 1 Haziran'da a\u00e7\u0131labilece\u011fini s\u00f6yledi.", "locale": "tr_TR", "classification": "News", "author": "Mynet", "revisit-after": "always", "viewport": "width=device-width, initial-scale=1.0", "keywords": "Ziya, Sel\u00e7uk'tan, okullar\u0131n, ne, zaman, a\u00e7\u0131laca\u011f\u0131na, dair, a\u00e7\u0131klama, Normalle\u015fme, beklendi\u011fi, gibi, s\u00fcrerse, 1, Haziran'da, a\u00e7ar\u0131z", "news_keywords": "Ziya, Sel\u00e7uk'tan, okullar\u0131n, ne, zaman, a\u00e7\u0131laca\u011f\u0131na, dair, a\u00e7\u0131klama, Normalle\u015fme, beklendi\u011fi, gibi, s\u00fcrerse, 1, Haziran'da, a\u00e7ar\u0131z, Ziya Sel\u00e7uk'tan okullar\u0131n ne zaman a\u00e7\u0131laca\u011f\u0131na dair a\u00e7\u0131klama: Normalle\u015fme beklendi\u011fi gibi s\u00fcrerse 1 Haziran'da a\u00e7ar\u0131z", "og": {"site_name": "Mynet Haber", "locale": "tr", "url": "https://www.mynet.com/ziya-selcuktan-okullarin-ne-zaman-acilacagina-dair-aciklama-normallesme-beklendigi-gibi-surerse-1-haziranda-acariz-110106508542", "type": "article", "title": "Ziya Sel\u00e7uk'tan okullar\u0131n ne zaman a\u00e7\u0131laca\u011f\u0131na dair a\u00e7\u0131klama: Normalle\u015fme beklendi\u011fi gibi s\u00fcrerse 1 Haziran'da a\u00e7ar\u0131z", "description": "Milli E\u011fitim Bakan\u0131 Ziya Sel\u00e7uk, normalle\u015fme s\u00fcrecinin beklendi\u011fi \u015fekilde devam etmesi halinde okullar\u0131n 1 Haziran'da a\u00e7\u0131labilece\u011fini s\u00f6yledi.", "image": "https://imgrosetta.mynet.com.tr/file/11963214/700x400.jpg"}, "twitter": {"card": "summary_large_image", "site": "@HaberMynet", "title": "Ziya Sel\u00e7uk'tan okullar\u0131n ne zaman a\u00e7\u0131laca\u011f\u0131na dair a\u00e7\u0131klama: Normalle\u015fme beklendi\u011fi gibi s\u00fcrerse 1 Haziran'da a\u00e7ar\u0131z", "description": "Milli E\u011fitim Bakan\u0131 Ziya Sel\u00e7uk, normalle\u015fme s\u00fcrecinin beklendi\u011fi \u015fekilde devam etmesi halinde okullar\u0131n 1 Haziran'da a\u00e7\u0131labilece\u011fini s\u00f6yledi.", "image": "https://imgrosetta.mynet.com.tr/file/11963214/700x400.jpg"}}, "canonical_link": "https://www.mynet.com/ziya-selcuktan-okullarin-ne-zaman-acilacagina-dair-aciklama-normallesme-beklendigi-gibi-surerse-1-haziranda-acariz-110106508542"}