{"source_url": "http://www.genovatoday.it", "url": "http://www.genovatoday.it/cronaca/incendio-monte-portofino.html", "title": "In fiamme il parco naturale di Portofino", "top_image": "http://www.genovatoday.it/~media/horizontal-hi/15898618982657/incendio-monte-portofino-2.jpg", "meta_img": "http://www.genovatoday.it/~media/horizontal-hi/15898618982657/incendio-monte-portofino-2.jpg", "images": ["http://3.citynews.stgy.ovh/~shared/images/v2015/icons/badge-google.png", "http://www.genovatoday.it/~shared/do/~/count/?NSJr0WAGBAdTjL20IdK1bn2Qy9tY8NvnG6ajmuRp2f6CgwRIPlKK_rfHNSEayWadP3EdGQ-nshKnjZ115u4akDOqC5XkC2zHFwW4xQSv-XHr8iIE8k3AhNjOyIGR-VBv2GGLZE51mKspqAmnJZN4agPUTR", "http://1.citynews.stgy.ovh/~shared/images/v2015/icons/badge-apple.svg", "http://www.genovatoday.it/~media/horizontal-hi/15898618982657/incendio-monte-portofino-2.jpg", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://1.citynews.stgy.ovh/~shared/images/v2015/avatars/citynews-genovatoday.png", "http://1.citynews.stgy.ovh/~shared/images/v4/elementi/mappa-nord.gif", "http://1.citynews-citynews.stgy.ovh/images/cn-horizontal-simple-full-10years.png", "http://1.citynews.stgy.ovh/~shared/images/v2015/brands/today-logo.svg"], "movies": [], "text": "Malgrado le restrizioni in atto e gli inviti a non creare ulteriori emergenze, nel pomeriggio di sabato 18 aprile si \u00e8 sviluppato un incendio boschivo all'interno del Parco Naturale di Portofino in localit\u00e0 Olmi. Alcuni volontari di Protezione Civile che stavano svolgendo manutenzioni straordinarie ai sistemi di ponti radio di soccorso nella zona di Semaforo Vecchio hanno visto l'incendio ed hanno subito allertato la sala operativa dei vigili del fuoco secondo le procedure del caso.\n\nSul posto sono intervenuti pi\u00f9 di 20 volontari oltre a una squadra dei vigili del fuoco, il direttore delle operazioni di spegnimento (Dos) e la polizia locale di Portofino.\n\nIl rogo \u00e8 stato riportato sotto controllo anche con il supporto dell'elicottero regionale. Interessato dalle fiamme oltre un ettaro di pineta dove si trovano diversi tronchi a terra che hanno richiesto un presidio di monitoraggio per tutta la notte.\n\nIl tuo browser non pu\u00f2 riprodurre il video. Devi disattivare ad-block per riprodurre il video. Spot Il video non pu\u00f2 essere riprodotto: riprova pi\u00f9 tardi. Attendi solo un istante , dopo che avrai attivato javascript . . . Forse potrebbe interessarti , dopo che avrai attivato javascript . . . Devi attivare javascript per riprodurre il video.\n\nFortunatamente si sono potute stendere alcune linee di acqua alimentate dalla linea idranti del Parco.", "keywords": [], "meta_keywords": ["Portofino", "incendio", "monte", "fiamme", "parco", "vigili del fuoco", "protezione civile"], "tags": ["incendi", "parchi"], "authors": ["E. G."], "publish_date": null, "summary": "", "article_html": "", "meta_description": "Le operazioni di spegnimento e messa in sicurezza dell'area, eseguite da vigili del fuoco e Protezione civile, sono andate avanti per diverse ore. Il rogo \u00e8 divampato in localit\u00e0 Olmi", "meta_lang": "it", "meta_favicon": "http://3.citynews-genovatoday.stgy.ovh/images/v2015/brand/favicon.png", "meta_data": {"title": "Incendio sul monte di Portofino, fiamme avvolgono il parco", "description": "Le operazioni di spegnimento e messa in sicurezza dell'area, eseguite da vigili del fuoco e Protezione civile, sono andate avanti per diverse ore. Il rogo \u00e8 divampato in localit\u00e0 Olmi", "keywords": "Portofino, incendio, monte, fiamme, parco, vigili del fuoco, protezione civile", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1202837221, affiliate-data=ct=smart-banner&pt=408258, app-argument=http://www.genovatoday.it/cronaca/incendio-monte-portofino.html", "theme-color": "#F2463D", "msapplication-navbutton-color": "#F2463D", "msapplication-TileColor": "#F2463D", "og": {"title": "In fiamme il parco naturale di Portofino", "description": "Le operazioni di spegnimento e messa in sicurezza dell'area, eseguite da vigili del fuoco e Protezione civile, sono andate avanti per diverse ore. Il rogo \u00e8 divampato in localit\u00e0 Olmi", "image": {"identifier": "http://www.genovatoday.it/~media/horizontal-hi/15898618982657/incendio-monte-portofino-2.jpg", "width": 1000, "height": 563}, "url": "http://www.genovatoday.it/cronaca/incendio-monte-portofino.html", "site_name": "GenovaToday", "type": "article"}, "fb": {"app_id": 167161886697420, "pages": 113510678752010}}, "canonical_link": "http://www.genovatoday.it/cronaca/incendio-monte-portofino.html"}