{"source_url": "https://www.ilmattino.it", "url": "https://www.ilmattino.it/napoli/cronaca/coronavirus_a_napoli_e_in_campania-5168891.html", "title": "Coronavirus e crisi: ladri di polli, uova e agnelli \u200be mozzarelle nelle aziende agricole campane", "top_image": "https://statics.cedscdn.it/photos/MED/88/91/5168891_2208_ladri_di_polli_galline_furto.jpg", "meta_img": "https://statics.cedscdn.it/photos/MED/88/91/5168891_2208_ladri_di_polli_galline_furto.jpg", "images": ["https://statics.cedscdn.it/photos/LOW/65/67/5176567_poster_004.jpg", "https://statics.cedscdn.it/photos/THUMB/65/28/5176528_1500_casandrino_17.04.2020.jpg", "https://statics.cedscdn.it/photos/MED/88/91/5168891_2208_ladri_di_polli_galline_furto.jpg", "https://www.ilmessaggero.it/img/logo_guidalloshopping.png", "https://www.ilmessaggero.it/img/testatina_casa.jpg", "https://statics.cedscdn.it/photos/THUMB/10/43/5141043_0727_schermata_2020_03_30_alle_07.27.28.jpg", "https://statics.cedscdn.it/photos/LOW/34/87/5173487_0755_mn.jpg", "https://statics.cedscdn.it/photos/THUMB/65/96/5176596_1543_mk.jpg", "https://www.ilmessaggero.it/casa/showcase_img/logo-453.jpg", "https://statics.cedscdn.it/photos/THUMB/65/41/5176541_1512_vdl.jpg", "https://www.guidalloshopping.com/wp-content/uploads/2020/04/honey-1006972_1920-300x200.jpg", "https://statics.cedscdn.it/photos/THUMB/65/24/5176524_1457_unnamed_1_.jpg", "https://www.ilmessaggero.it/casa/showcase_img/285966.jpg", "https://www.ilmattino.it/img/logo_tv.png", "https://caltagironeeditore01.wt-eu02.net/927615140575951/wt.pl?p=328,0", "https://statics.cedscdn.it/photos/MED/64/76/5176476_1505_thumbnail_2376779.jpg", "https://statics.cedscdn.it/photos/THUMB/48/75/5154875_0747_pat.jpg", "https://statics.cedscdn.it/photos/THUMB/65/39/5176539_1511_napoli_cotugno_ambulanza_118_700x445.jpg", "https://statics.cedscdn.it/photos/LOW/26/86/5172686_40_20200415151732.jpg", "https://statics.cedscdn.it/photos/LOW/44/81/5174481_1407_ansa.jpg", "https://statics.cedscdn.it/photos/THUMB/94/46/5149446_0815_pane.jpg", "https://utils.cedsdigital.it/promo_shop.php?what=img&id_testata=4&ad=dx", "https://secure-it.imrworldwide.com/cgi-bin/m?ci=ilmessaggero-it&cg=0&cc=0&ts=noscript", "https://statics.cedscdn.it/photos/LOW/45/35/5174535_1453_0.jpg", "https://statics.cedscdn.it/photos/PANORAMA/88/91/5168891_2208_ladri_di_polli_galline_furto.jpg", "https://www.ilmattino.it/img/logo.png"], "movies": [], "text": "Ladri d\u2019altri tempi anche qui a Napoli, rubate uova e galline dal pollaio di un\u2019azienda agricola. D\u2019altronde, in tutta la regione, ma non solo, nelle ultime settimane si stanno moltiplicando i furti nelle campagne, e nelle aree nei pressi delle aziende, per le limitazioni agli spostamenti della popolazione con l\u2019emergenza coronavirus, ma soprattutto per la grave crisi economica che sta interessando un sempre maggior numero di persone. \u00c8 quanto emerge da un monitoraggio della Coldiretti messo a segno in seguito all\u2019operazione che, a Foggia, ha portato a pochi giorni dalla Pasqua, all\u2019arresto di alcuni senza fissa dimora per il furto di una pecora e di materiale agricolo.\n\nLEGGI ANCHE Coronavirus a Napoli, mancano 30mila braccianti: al macero frutta e verdura\n\n\u00abSi tratta - ha sottolinea la Coldiretti - solo dell\u2019ultimo di una serie di episodi che si sono verificati lungo tutta la penisola dalla Lombardia, dove a Mandello del Lario (in provincia di Lecco) si \u00e8 verificato un furto di galline e uova attraverso un buco nella rete, fino alla zona del casertano, in Campania, dove sono spariti agnelli e mozzarelle\u00bb. Un fenomeno che - continua la Coldiretti - tende ad amplificarsi anche per la situazione di disagio in cui si trova una fetta crescente della popolazione per la mancanza di opportunit\u00e0 di lavoro, anche occasionale, a causa delle misure restrittive assunte per l\u2019emergenza Covid 19. \u00abNon si tratta per\u00f2 sempre di semplici \u201cladri di polli\u201d - aggiungono i coltivatori - poich\u00e9 spesso si assiste a veri e propri raid capaci di mettere in ginocchio un\u2019azienda, specie se di dimensioni medie o piccole\u00bb.\n\nLEGGI ANCHE Coronavirus a Napoli, alle stelle i prezzi del grano: \u00abCos\u00ec si specula sul pane\u00bb\n\nGli agricoltori - sottolinea la Coldiretti - sono vittime di ogni genere di furti, dagli animali ai prodotti agricoli, dalle attrezzature ai macchinari, come gli ultimi blitz notturni delle bande criminali che si sono verificati in Puglia per saccheggiare le campagne, portando via uva del prestigioso vitigno e pali per spalliere. Un fenomeno che aggrava la situazione di crisi in cui si trova il settore agricolo a seguito dell\u2019emergenza coronavirus che ha provocato un calo delle attivit\u00e0 che ha interessato il 37% delle aziende agricole, secondo l\u2019indagine Coldiretti.\n\nIntanto, grazie anche alla Coldiretti Campania - con il direttore Salvatore Loffreda - tante famiglie hanno potuto trascorrere la Pasqua senza rinunciare al cibo. Sono state infatti donate undici tonnellate circa - tra frutta e verdura - che nei giorni scorsi sono state distribuite alle famiglie in difficolt\u00e0 da parte dei volontari della Caritas e della Comunit\u00e0 di Sant\u2019Egidio. Prodotti che sono stati consegnati dalla Coldiretti Campania, appunto, ma anche dalle aziende agricole di Campagna Amica, sempre al padiglione sei della Mostra d\u2019Oltremare, dove \u00e8 stato allestito il banco alimentare. \u00c8 probabile che la Coldiretti - quanto prima - mander\u00e0 altro cibo per far fronte alle esigenze delle mense della citt\u00e0 e di tante associazioni che si occupano di aiutare famiglie che si trovano in una condizione di difficolt\u00e0.\n\n\n\nUltimo aggiornamento: 14 Aprile, 08:01\n\n\u00a9 RIPRODUZIONE RISERVATA\n\n\u00abNonostante i problemi, gli agricoltori della Coldiretti hanno voluto manifestare la propria solidariet\u00e0 alla citt\u00e0 di Napoli - ha spiegato il direttore Loffreda - andremo avanti nel nostro servizio: non ci possiamo sottrarre alla richiesta di aiuto che arriva dalle famiglie in difficolt\u00e0\u00bb. Una tragedia, quella del coronavirus, che ha visto glisostenuta da volontari, associazioni e singoli cittadini. Una operazione congiunta organizzata con l\u2019obiettivo di fare qualcosa per aiutare chi ha bisogno. Intanto, continua ad aumentare il numero delle persone che ogni giorno bussa alla porta delle mense della Caritas.", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Ladri d\u2019altri tempi anche qui a Napoli, rubate uova e galline dal pollaio di un\u2019azienda agricola. D\u2019altronde, in tutta la regione, ma non solo, nelle ultime settimane si stanno...", "meta_lang": "it", "meta_favicon": "", "meta_data": {"viewport": "width=device-width", "description": "Ladri d\u2019altri tempi anche qui a Napoli, rubate uova e galline dal pollaio di un\u2019azienda agricola. D\u2019altronde, in tutta la regione, ma non solo, nelle ultime settimane si stanno...", "robots": "index,follow", "article": {"content_tier": "metered"}, "pay": 1, "og": {"type": "article", "title": "Coronavirus e crisi: ladri di polli, uova e agnelli \u200be mozzarelle nelle aziende agricole campane", "url": "https://www.ilmattino.it/napoli/cronaca/coronavirus_a_napoli_e_in_campania-5168891.html", "image": "https://statics.cedscdn.it/photos/MED/88/91/5168891_2208_ladri_di_polli_galline_furto.jpg", "description": "Ladri d\u2019altri tempi anche qui a Napoli, rubate uova e galline dal pollaio di un\u2019azienda agricola. D\u2019altronde, in tutta la regione, ma non solo, nelle ultime settimane si stanno..."}, "fb": {"pages": 210639995470, "app_id": 2484655151607357}, "twitter": {"card": "summary_large_image", "url": "https://www.ilmattino.it/napoli/cronaca/coronavirus_a_napoli_e_in_campania-5168891.html", "site": "@mattinodinapoli", "title": "Coronavirus e crisi: ladri di polli, uova e agnelli \u200be mozzarelle nelle aziende agricole campane", "description": "Ladri d\u2019altri tempi anche qui a Napoli, rubate uova e galline dal pollaio di un\u2019azienda agricola. D\u2019altronde, in tutta la regione, ma non solo, nelle ultime settimane si stanno...", "image": "https://statics.cedscdn.it/photos/MED/88/91/5168891_2208_ladri_di_polli_galline_furto.jpg"}}, "canonical_link": "https://www.ilmattino.it/napoli/cronaca/coronavirus_a_napoli_e_in_campania-5168891.html"}