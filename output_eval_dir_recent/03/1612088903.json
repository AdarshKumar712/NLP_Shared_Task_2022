{"source_url": "https://www.corrieredicomo.it", "url": "https://www.corrieredicomo.it/coronavirus-nuovi-casi-positivi-provincia-como-14/", "title": "Coronavirus, i nuovi casi positivi in provincia di Como oggi sono 14", "top_image": "https://www.corrieredicomo.it/wp-content/uploads/2020/05/CoronavirusThailandianessun-nuovo-caso-300x231.jpg", "meta_img": "https://www.corrieredicomo.it/wp-content/uploads/2020/05/CoronavirusThailandianessun-nuovo-caso-300x231.jpg", "images": ["https://www.corrieredicomo.it/wp-content/uploads/2020/05/CoronavirusThailandianessun-nuovo-caso-300x231.jpg", "https://www.corrieredicomo.it/wp-content/uploads/2020/08/Champions-Costasimbolico-ripartire-con-squadra-Bergamo-375x300.jpg", "https://www.corrieredicomo.it/wp-content/uploads/2020/08/xyaje2-375x300.jpg.pagespeed.ic.8lP-at0g5j.jpg", "https://www.corrieredicomo.it/wp-content/uploads/2020/08/Champions-Costa-Covid-circola-ma-massima-sicurezza-375x300.jpg", "https://www.corrieredicomo.it/wp-content/uploads/2020/08/Beirut-appelli-sui-social-per-nuovi-raduni-in-piazza-375x300.jpg", "https://www.corrieredicomo.it/wp-content/uploads/2020/08/madonnadeiceppi-375x300.jpg", "https://www.corrieredicomo.it/wp-content/uploads/2020/05/Mail05Tx0010-1024x576.jpg", "https://www.corrieredicomo.it/wp-content/uploads/2018/12/testatacorriere-di-como_header_Bianco.png", "https://www.corrieredicomo.it/wp-content/uploads/2018/06/35x35xavatar-default-150x150.jpg.pagespeed.ic.WsGMVtlOvV.jpg", "https://www.corrieredicomo.it/wp-content/uploads/2020/05/CoronavirusThailandianessun-nuovo-caso-1000x600.jpg", "https://www.corrieredicomo.it/wp-content/uploads/2019/07/NAS22815-375x300.jpg", "https://www.corrieredicomo.it/wp-content/uploads/2018/05/testatacorriere-di-como_header.png"], "movies": [], "text": "Sono poco meno di trecento i nuovi contagi registrati oggi in Lombardia, con un incremento di altri 14 casi positivi in provincia di Como.\n\n\u201cSettimana scorsa, su iniziativa della Lombardia, le Regioni e il Governo hanno trovato linee comuni nei confronti delle riaperture, in particolare per quello che riguarda i mercati. Bisogna ripartire in condizioni di sicurezza e, se tutti rispettiamo le regole, ne usciamo prima\u201d. Lo ha detto l\u2019assessore regionale alle Politiche sociali, abitative e Disabilit\u00e0 Stefano Bolognini commentando le curve discendenti dell\u2019epidemia da Covid-19 nel corso della consueta diretta quotidiana.\n\nTEMPERATURA, MERCATI, RISTORANTI \u2013 Dopo aver evidenziato i numeri in decrescita, in particolare dei malati in terapia intensiva, Bolognini ha sottolineato l\u2019importanza della prevenzione e della misurazione della temperatura nella lotta al virus. \u201cIl primo campanello d\u2019allarme pu\u00f2 arrivare proprio dallo \u2018screening\u2019 della temperatura \u2013 ha sottolineato -. Un\u2019operazione che d\u00e0 sicurezza a tutti noi\u201d. In merito ai mercati all\u2019aperto, l\u2019assessore Bolognini ha evidenziato che \u201cSono una parte importante della collettivit\u00e0. Dobbiamo trovare le misure perch\u00e9 anche queste attivit\u00e0 tornino alla normalit\u00e0. Il fatto che il presidente Fontana abbia coinvolto i sindaci in questo \u2013 ha aggiunto \u2013 \u00e8 di assoluto buon senso\u201d.\n\nEcco i dati nel loro complesso forniti dalla Regione:\n\n\u2013 i tamponi effettuati: 11.508 (totale complessivo: 607.863)\n\n\u2013 i nuovi casi positivi: 294\n\n\u2013 attualmente positivi: 26.671 (-620)\n\nTotale complessivo dei positivi riscontrati in Lombardia dall\u2019inizio della pandemia ad oggi: 85.775\n\n\u2013 i guariti/dimessi: 849 (totale complessivo: 43.442)\n\n\u2013 in terapia intensiva: -13 (totale complessivo: 231)\n\n\u2013 i ricoverati non in terapia intensiva: -145 (totale complessivo: 4.281)\n\n\u2013 i decessi: 65 (totale complessivo: 15.662)\n\nI casi per provincia con la differenza rispetto a ieri:\n\nMilano: 22.372 (+48) di cui 9.425 (+8) a Milano citt\u00e0\n\nBergamo: 12.633 (+26)\n\nBrescia: 14.249 (+50)\n\nComo: 3.660 (+14)\n\nCremona: 6.350 (+15)\n\nLecco: 2.691 (+4)\n\nLodi: 3.380 (+11)\n\nMantova: 3.300 (+6)\n\nMonza e Brianza: 5.388 (+50)\n\nPavia: 5.082 (+35)\n\nSondrio: 1.383 (+5)\n\nVarese: 3.413 (+12)\n\nSono, infine, 1.874 quelli in corso di verifica.", "keywords": [], "meta_keywords": [""], "tags": ["contagi", "Lombardia", "Coronavirus", "Provincia di Como"], "authors": [], "publish_date": null, "summary": "", "article_html": "", "meta_description": "", "meta_lang": "it", "meta_favicon": "https://www.corrieredicomo.it/wp-content/uploads/2018/07/cropped-corriere-di-como-icona-3-32x32.png", "meta_data": {"viewport": "width=device-width, initial-scale=1.0", "fb": {"admins": 157997570883057}, "og": {"title": "Coronavirus, i nuovi casi positivi in provincia di Como oggi sono 14", "description": "Quotidiano della citt\u00e0 e della provincia", "type": "article", "url": "https://www.corrieredicomo.it/coronavirus-nuovi-casi-positivi-provincia-como-14/", "site_name": "https://www.corrieredicomo.it", "image": "https://www.corrieredicomo.it/wp-content/uploads/2020/05/CoronavirusThailandianessun-nuovo-caso.jpg"}, "generator": "Site Kit by Google 1.11.0", "msapplication-TileImage": "https://www.corrieredicomo.it/wp-content/uploads/2018/07/cropped-corriere-di-como-icona-3-270x270.png"}, "canonical_link": "https://www.corrieredicomo.it/coronavirus-nuovi-casi-positivi-provincia-como-14/"}