{"source_url": "https://nczas.com", "url": "https://nczas.com/2020/01/01/arabski-szejk-mowi-prawde-o-polskich-kobietach-to-dla-nich-najlepszy-towar-wstrzasajace-kulisy-erotycznych-imprez/", "title": "Arabski szejk m\u00f3wi prawd\u0119 o polskich kobietach. To dla nich najlepszy towar. Wstrz\u0105saj\u0105ce kulisy erotycznych imprez", "top_image": "https://nczas.com/wp-content/uploads/2019/03/modelki_dubaj_nczas-1.jpg", "meta_img": "https://nczas.com/wp-content/uploads/2019/03/modelki_dubaj_nczas-1.jpg", "images": ["https://nczas.com/wp-content/uploads/2019/03/modelki_dubaj_nczas-1.jpg", "https://nczas.com/wp-content/uploads/2020/01/tir_na_s8_nczas-218x150.jpg", "https://nczas.com/wp-content/uploads/2019/10/Stanislaw_Piotrowicz_nczas.com_-100x70.jpg", "https://nczas.com/wp-content/uploads/2020/01/barbara_skrzypek_jarek_kaczynski_nczas-218x150.jpg", "https://nczas.com/wp-content/uploads/2020/01/barbara_skrzypek_jarek_kaczynski_nczas-100x70.jpg", "https://nczas.com/wp-content/uploads/2020/01/daniel_hart_musial_udawac_homosia_nczas-100x70.jpg", "https://nczas.com/wp-content/uploads/2020/01/chrzest-100x70.jpg", "https://nczas.com/wp-content/uploads/2020/01/pedofil_w\u0142brzych_nczas.com_-100x70.jpg", "https://nczas.com/wp-content/uploads/2020/01/tir_na_s8_nczas-100x70.jpg", "https://nczas.com/wp-content/uploads/2019/12/prenumerata-2020-nczas-kup-dostan-gratis.png", "https://nczas.com/wp-content/uploads/2019/10/Stanislaw_Piotrowicz_nczas.com_-218x150.jpg", "https://nczas.com/wp-content/uploads/2019/09/doda_koncert_alaluna-218x150.jpg", "https://nczas.com/wp-content/uploads/2019/05/andrzej_zybertowicz-100x70.jpg", "https://nczas.com/wp-content/uploads/2020/01/Wojciech_Cejrowski_nczas.com_-100x70.jpg", "https://nczas.com/wp-content/uploads/2020/01/Wojciech_Cejrowski_nczas.com_-218x150.jpg", "https://nczas.com/wp-content/uploads/2020/01/chrzest-218x150.jpg", "https://pixel.quantserve.com/pixel/p-31iz6hfFutd16.gif?labels=Domain.nczas_com,DomainId.85908", "https://nczas.com/wp-content/uploads/2020/01/pedofil_w\u0142brzych_nczas.com_-218x150.jpg", "https://mc.yandex.ru/watch/52995412", "https://nczas.com/wp-content/uploads/2020/01/pilka_nozna-100x70.jpg", "https://nczas.com/wp-content/uploads/2019/07/logo_nczas_najwyzszy-czas.png", "https://sb.scorecardresearch.com/p?c1=2&c2=20015427&cv=2.0&cj=1", "https://nczas.com/wp-content/uploads/2016/10/logo_nczas.png", "https://nczas.com/wp-content/uploads/2019/05/andrzej_zybertowicz-218x150.jpg", "https://nczas.com/wp-content/uploads/2020/01/pilka_nozna-218x150.jpg"], "movies": [], "text": "Pami\u0119tacie jeszcze afer\u0119 wywo\u0142an\u0105 \u201erewelacjami\u201d dotycz\u0105cymi wyjazd\u00f3w polskich modelek i instagramerek do Dubaju? Okazuje si\u0119, \u017ce arabscy szejkowie naprawd\u0119 upodobali sobie Polki jako atrakcje do erotycznych imprez, czytamy o tym w ksi\u0105\u017cce \u201eJak podrywaj\u0105 szejkowie\u201d Marcina Margielewskiego.\n\nPodstawowym pytaniem, na kt\u00f3re autor szuka\u0142 odpowiedzi to \u2013 jak podrywaj\u0105 szejkowie? Odpowied\u017a znalaz\u0142 bardzo szybko i by\u0142a ona szokuj\u0105ca.\n\nW zasadzie to nie podrywaj\u0105, tylko kupuj\u0105 kobiety. Wiele Europejek zgadza si\u0119 \u2013 w zamian za du\u017ce pieni\u0105dze \u2013 uczestniczy\u0107 w organizowanych przez arabskich arystokrat\u00f3w erotycznych imprezach \u2013 przyzna\u0142 anonimowy rozm\u00f3wca pochodz\u0105cy z Dubaju.\n\nJak si\u0119 okazuje, szejkowie s\u0105 \u015bwietnie przygotowani na \u201etakie okazje\u201d, poniewa\u017c specjalnie na ten cel budowane s\u0105 prywatne centra rozrywki, do kt\u00f3rych sprowadza\u0107 mo\u017cna \u201ezaproszone\u201d kobiety.\n\nTak. Zarezerwowane tylko dla specjalnie wyselekcjonowanych go\u015bci. S\u0105 tam prywatne l\u0105dowiska dla samolot\u00f3w, aby mo\u017cna by\u0142o dowie\u017a\u0107 zar\u00f3wno szejk\u00f3w, jak i obs\u0142uguj\u0105ce ich kobiety. S\u0105 te\u017c baseny, restauracje i sale kinowe, w kt\u00f3rych puszczane s\u0105 tylko filmy erotyczne. To ogromne pa\u0142ace, kt\u00f3re z powodzeniem mog\u0142yby pomie\u015bci\u0107 kilka tysi\u0119cy os\u00f3b, a bawi\u0105 si\u0119 w nich tylko szejkowie, ich go\u015bcie i dziesi\u0105tki modelek, kt\u00f3re wynajmowane s\u0105 jako panie do towarzystwa \u2013 czytamy w ksi\u0105\u017cce.\n\nR\u00f3wnie\u017c kwestia \u201erekrutacji\u201d mo\u017ce szokowa\u0107 potencjalnego odbiorc\u0119 ksi\u0105\u017cki.\n\nTo zale\u017cy od szejka, kt\u00f3ry tak\u0105 imprez\u0119 organizuje. Niekt\u00f3rzy szejkowie korzystaj\u0105 z pomocy agencji modelek, kt\u00f3re s\u0105 jednocze\u015bnie agencjami towarzyskimi, inni zatrudniaj\u0105 tzw. skaut\u00f3w, czyli swoich w\u0142asnych agent\u00f3w. Zadaniem skaut\u00f3w jest bywanie w r\u00f3\u017cnych klubach w ca\u0142ej Europie i \u201ewy\u0142apywanie\u201c tam dziewczyn, kt\u00f3re s\u0105 w gu\u015bcie szejka. Czasami, bawi\u0105c si\u0119 w klubach w Dubaju, mo\u017cna zauwa\u017cy\u0107 m\u0119\u017cczyzn w kandurach, czyli typowych, bia\u0142ych sukniach arabskich. I wtedy mo\u017cna by\u0107 pewnym, \u017ce to albo policjanci, albo w\u0142a\u015bnie skauci, kt\u00f3rzy przyszli wybra\u0107 szejkowi kobiety na imprez\u0119. Szukaj\u0105 pasuj\u0105cych do gustu szejka kobiet i proponuj\u0105 im zap\u0142at\u0119 za dotrzymanie mu towarzystwa. Nigdy nie mowy o seksie. Przynajmniej nie wprost. Dziewczyny, kt\u00f3re si\u0119 na to zdecyduj\u0105, ju\u017c nie kontynuuj\u0105 zabawy w klubie, tylko od razu jad\u0105 ze skautami na prywatne lotnisko. Niekt\u00f3re kobiety, wiedz\u0105c, \u017ce s\u0105 takie mo\u017cliwo\u015bci, same szukaj\u0105 w klubach skaut\u00f3w, \u017ceby za\u0142apa\u0107 si\u0119 na tak\u0105 imprez\u0119 i zarobi\u0107, ale s\u0105 i takie, kt\u00f3re s\u0105 takimi propozycjami totalnie zaskoczone\u2026 \u2013 stwierdza rozm\u00f3wca.\n\nHistoria erotycznych imprez z udzia\u0142em Polek to na prawd\u0119 temat rzeka. Wi\u0119cej informacji mo\u017cna znale\u017a\u0107 ksi\u0105\u017cce \u201eJak podrywaj\u0105 szejkowie?\u201d Marcina Margielewskiego.\n\n\u0179r\u00f3d\u0142o: \u201dJak podrywaj\u0105 szejkowie?\u201d / NCzas.com", "keywords": [], "meta_keywords": [""], "tags": [], "authors": ["Please Enter Your Name Here"], "publish_date": "Wed Jan  1 00:00:00 2020", "summary": "", "article_html": "", "meta_description": "Arabscy szejkowie na prawd\u0119 upodobali sobie Polki jako atrakcje do erotycznych imprez. \"W zasadzie to nie podrywaj\u0105, tylko kupuj\u0105 kobiety\".", "meta_lang": "pl", "meta_favicon": "https://nczas.com/wp-content/uploads/2019/12/favicon-nczas.png", "meta_data": {"viewport": "width=device-width, initial-scale=1.0", "og": {"image": {"identifier": "https://nczas.com/wp-content/uploads/2019/03/modelki_dubaj_nczas-1.jpg", "secure_url": "https://nczas.com/wp-content/uploads/2019/03/modelki_dubaj_nczas-1.jpg", "width": 900, "height": 600}, "locale": "pl_PL", "type": "article", "title": "Arabski szejk m\u00f3wi prawd\u0119 o polskich kobietach. To dla nich najlepszy towar. Wstrz\u0105saj\u0105ce kulisy erotycznych imprez - NCZAS.COM", "description": "Arabscy szejkowie na prawd\u0119 upodobali sobie Polki jako atrakcje do erotycznych imprez. \"W zasadzie to nie podrywaj\u0105, tylko kupuj\u0105 kobiety\".", "url": "https://nczas.com/2020/01/01/arabski-szejk-mowi-prawde-o-polskich-kobietach-to-dla-nich-najlepszy-towar-wstrzasajace-kulisy-erotycznych-imprez/", "site_name": "NCZAS.COM", "updated_time": "2019-12-31T11:55:22+00:00"}, "description": "Arabscy szejkowie na prawd\u0119 upodobali sobie Polki jako atrakcje do erotycznych imprez. \"W zasadzie to nie podrywaj\u0105, tylko kupuj\u0105 kobiety\".", "robots": "max-snippet:-1, max-image-preview:large, max-video-preview:-1", "article": {"section": "wiadomosci", "published_time": "2020-01-01T05:05:24+00:00", "modified_time": "2019-12-31T11:55:22+00:00"}, "twitter": {"card": "summary_large_image", "description": "Arabscy szejkowie na prawd\u0119 upodobali sobie Polki jako atrakcje do erotycznych imprez. \"W zasadzie to nie podrywaj\u0105, tylko kupuj\u0105 kobiety\".", "title": "Arabski szejk m\u00f3wi prawd\u0119 o polskich kobietach. To dla nich najlepszy towar. Wstrz\u0105saj\u0105ce kulisy erotycznych imprez - NCZAS.COM", "image": "https://nczas.com/wp-content/uploads/2019/03/modelki_dubaj_nczas-1.jpg"}, "generator": "WordPress 5.1.4", "onesignal": "wordpress-plugin"}, "canonical_link": "https://nczas.com/2020/01/01/arabski-szejk-mowi-prawde-o-polskich-kobietach-to-dla-nich-najlepszy-towar-wstrzasajace-kulisy-erotycznych-imprez/"}