{"source_url": "https://www.latinaoggi.eu", "url": "https://www.latinaoggi.eu/news/cronaca/90663/coronavirus-a-nettuno-altri-cinque-casi-i-contagiati-sono-25", "title": "Coronavirus a Nettuno, altri cinque casi: i contagiati sono 25", "top_image": "https://www.latinaoggi.eu/download/img/full/90663_79qiw8l.jpg", "meta_img": "https://www.latinaoggi.eu/download/img/full/90663_79qiw8l.jpg", "images": ["https://www.latinaoggi.eu/download/img/medium/90663_79qiw8l.jpg?t=q7icnv", "https://www.latinaoggi.eu/download/img/full/90663_79qiw8l.jpg"], "movies": [], "text": "Cinque ulteriori casi di Coronavirus, con il conto generale che sale a 25. \u00c8 questa la situazione che si sta vivendo a Nettuno, con il sindaco che ha appena reso noto l'esistenza di ulteriori cinque contagi da Covid-19. \"In totale i cittadini affetti da Coronavirus sono 25, due in pi\u00f9 di quelli conteggiati fino ad oggi e che precedentemente non erano stati registrati come casi riferiti al Comune di Nettuno - si legge nella nota -. L'et\u00e0 media dei contagiati \u00e8 di 58 anni. Il pi\u00f9 anziano tra i positivi al Covid-19 \u00e8 un signore di 80 anni, mentre la pi\u00f9 giovane una ragazza di 22 anni. La maggior parte dei contagiati ha pi\u00f9 di 65 anni, ma sono stati registrati anche quattro casi di uomini e donne tra i 35 e i 40 anni. Questo testimonia come questa infezione non colpisca esclusivamente gli over 65, ma pu\u00f2 essere contratta anche da persone adulte e giovani\".\n\nIl picco di contagi si \u00e8 avuto lo scorso 13 marzo e, al momento, tranne il primo caso registrato (la donna di 75 anni, ndr) le varie situazioni non destano particolare preoccupazione, con la maggior parte delle persone che sono in isolamento domiciliare.", "keywords": [], "meta_keywords": [""], "tags": [], "authors": ["Francesco Marzoli"], "publish_date": "Fri Mar 20 21:15:02 2020", "summary": "", "article_html": "", "meta_description": "Sale a 25 il numero di casi nella cittadina del litorale.  L\u2019et\u00e0 media dei contagiati \u00e8 di 58 anni", "meta_lang": "", "meta_favicon": "/st/img/favicon.ico", "meta_data": {"viewport": "width=device-width, initial-scale=1", "robots": "index, follow", "fb": {"admins": 136411303231673}, "og": {"site_name": "Latinaoggi.eu", "locale": "it_IT", "type": "article", "url": "https://www.latinaoggi.eu/news/cronaca/90663/coronavirus-a-nettuno-altri-cinque-casi-i-contagiati-sono-25", "title": "Coronavirus a Nettuno, altri cinque casi: i contagiati sono 25", "image": {"identifier": "https://www.latinaoggi.eu/download/img/full/90663_79qiw8l.jpg", "width": 1600, "height": 1066, "type": "image/jpeg"}, "description": "Sale a 25 il numero di casi nella cittadina del litorale.  L\u2019et\u00e0 media dei contagiati \u00e8 di 58 anni", "article": {"section": "Cronaca", "published_time": "2020-03-20T21:15:02+01:00", "author": "Francesco Marzoli"}}, "twitter": {"card": "summary_large_image", "site": "@LatinaOggi", "creator": "@LatinaOggi", "locale": "it_it", "url": "https://www.latinaoggi.eu/news/cronaca/90663/coronavirus-a-nettuno-altri-cinque-casi-i-contagiati-sono-25", "title": "Coronavirus a Nettuno, altri cinque casi: i contagiati sono 25", "description": "Sale a 25 il numero di casi nella cittadina del litorale.  L\u2019et\u00e0 media dei contagiati \u00e8 di 58 anni", "image": "https://www.latinaoggi.eu/download/img/full/90663_79qiw8l.jpg"}, "description": "Sale a 25 il numero di casi nella cittadina del litorale.  L\u2019et\u00e0 media dei contagiati \u00e8 di 58 anni", "title": "Coronavirus a Nettuno, altri cinque casi: i contagiati sono 25", "keywords": "coronavirus,nettuno,cinque,casi,contagiati,covid 19,contagiati nettuno,positivi", "article": {"published_time": "2020-03-20T21:15:02+01:00", "modified_time": "2020-03-20T21:15:02+01:00", "tag": "positivi"}, "format-detection": "telephone=no"}, "canonical_link": "https://www.latinaoggi.eu/news/cronaca/90663/coronavirus-a-nettuno-altri-cinque-casi-i-contagiati-sono-25"}