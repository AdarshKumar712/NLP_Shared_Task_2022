{"source_url": "https://www.giornalettismo.com", "url": "https://www.giornalettismo.com/trump-senza-mascherina-fabbrica/", "title": "La storia di Trump senza mascherina nella fabbrica di mascherine | VIDEO", "top_image": "https://static.nexilia.it/giornalettismo/2020/05/Trump-senza-mascherina-e1588766431486.jpg", "meta_img": "https://static.nexilia.it/giornalettismo/2020/05/Trump-senza-mascherina-e1588766431486.jpg", "images": ["https://static.nexilia.it/global/assets/images/nexilia_logo.png", "https://www3.smartadserver.com/ac?out=nonrich&nwid=1406&siteid=122902&pgname=giornalettismo_msite_int&fmtid=45848&visit=m&tmstp=[timestamp]", "https://www.giornalettismo.com/wp-content/themes/giornalettismo-v2/images/uspi.png", "https://www.giornalettismo.com/wp-content/themes/giornalettismo-v2/images/logo.png?ver=1.2.3", "https://static.nexilia.it/giornalettismo/2020/05/Trump-senza-mascherina-e1588766431486.jpg", "https://www.giornalettismo.com/wp-content/themes/giornalettismo-v2/images/sizes/mini-preview.png?version=1.2.3"], "movies": [], "text": "La visita del numero uno della Casa Bianca all\u2019interno degli stabilimenti di una fabbrica in Arizona non \u00e8 passata inosservata. Il presidente degli Stati Uniti si \u00e8 recato all\u2019interno di un impianto Honeywell che, da alcune settimane, sta preparando le mascherine N95, utili per evitare la diffusione del Coronavirus. L\u2019attenzione, per\u00f2, non \u00e8 stata sulla visita in s\u00e9, ma su Donald Trump senza mascherina all\u2019interno di una fabbrica di mascherine.\n\nLEGGI ANCHE > Vittime raddoppiate in 24 ore, Trump pronto a perdere pi\u00f9 vite pur di \u00abriaprire presto l\u2019America\u00bb\n\nL\u2019Arizona \u00e8 uno degli Stati pi\u00f9 contesi e in bilico in vista delle elezioni presidenziali di Novembre. L\u2019azienda a cu ha fatto visita Donald Trump si \u00e8 assicurata un contratto da oltre 27 milioni di dollari per la produzione di dispositivi di protezione N95. All\u2019interno degli stabilimenti, come ovvio visto che si tratta di un luogo ampio ma chiuso, tutti i lavoratori e i dipendenti hanno l\u2019obbligo di indossare la mascherina. Ma questa imposizione \u00e8 stata scongiurata sia per il presidente Usa che per lo staff che lo ha accompagnato.\n\nTrump senza mascherina nella fabbrica di mascherine\n\nLe immagini immortalano Donald Trump senza mascherine, cos\u00ec come i membri del suo staff che lo hanno accompagnato all\u2019interno della fabbrica dell\u2019Arizona. Dopo le prime polemiche, la Casa Bianca ha fatto sapere che, nonostante per i dipendenti ci fosse l\u2019obbligo di indossare dispositivi di protezione per accedere alla struttura, il presidente degli Stati Uniti era stato esentato da quella disposizione. Insomma, il tycoon ha potuto liberamente vagare all\u2019interno degli stabilimenti senza indossare la mascherina. Ma l\u2019attenzione l\u2019ha messa a livello oculare, proteggendo i suoi occhi con un paio di occhialoni protettivi.\n\n(foto di copertina: da video su Rep TV)", "keywords": [], "meta_keywords": [""], "tags": ["Donald Trump"], "authors": [], "publish_date": "Wed May  6 14:13:01 2020", "summary": "", "article_html": "", "meta_description": "Sta circolando un video che sta facendo discutere di Donald Trump senza mascherina all'interno di una fabbrica di mascherine", "meta_lang": "it", "meta_favicon": "/apple-icon-57x57.png?ver=1.2.3", "meta_data": {"viewport": "width=device-width, user-scalable=no,\ninitial-scale=1.0, minimum-scale=1.0, maximum-scale=1.0", "msapplication-TileColor": "#ffffff", "msapplication-TileImage": "https://www.giornalettismo.com/wp-content/themes/giornalettismo-v2/images/favicon/ms-icon-144x144.png?ver=1.2.3", "theme-color": "#ffffff", "description": "Sta circolando un video che sta facendo discutere di Donald Trump senza mascherina all'interno di una fabbrica di mascherine", "og": {"locale": "it_IT", "type": "article", "title": "La storia di Trump senza mascherina nella fabbrica di mascherine | VIDEO", "description": "Quel dettaglio mancante non \u00e8 passato inosservato", "url": "https://www.giornalettismo.com/trump-senza-mascherina-fabbrica/", "site_name": "Giornalettismo", "image": {"identifier": "https://static.nexilia.it/giornalettismo/2020/05/Trump-senza-mascherina-e1588766431486.jpg", "width": 633, "height": 360}}, "article": {"publisher": "https://it-it.facebook.com/Giornalettismo/", "tag": "Donald Trump", "section": "Mondo", "published_time": "2020-05-06T14:13:01+02:00"}, "twitter": {"card": "summary_large_image", "description": "Quel dettaglio mancante non \u00e8 passato inosservato", "title": "La storia di Trump senza mascherina nella fabbrica di mascherine | VIDEO", "site": "@giornalettismo", "image": "https://static.nexilia.it/giornalettismo/2020/05/Trump-senza-mascherina-e1588766431486.jpg", "creator": "@giornalettismo"}, "generator": "WordPress 4.8.13", "fb": {"pages": 172878032747759}, "msvalidate.01": "709C25220DFD21F2DE4941766FD18895"}, "canonical_link": "https://www.giornalettismo.com/trump-senza-mascherina-fabbrica/"}