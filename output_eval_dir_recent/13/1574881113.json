{"source_url": "https://www.brindisilibera.it", "url": "https://www.brindisilibera.it/2020/04/10/brindisi-lamico-nuccio-ci-insegna-a-voler-bene-alla-gente-comune-ai-bisognosi-a-stare-in-mezzo-alla-gente-ti-vogliamo-bene/", "title": "BRINDISI.\u201cL\u2019amico Nuccio ci insegna a voler bene alla gente comune, ai bisognosi, a stare in mezzo alla gente.Ti vogliamo bene\u201c. \u2013 Brindisi Libera", "top_image": "https://www.brindisilibera.it/wp-content/uploads/2019/09/brindisilibera-1.png", "meta_img": "https://www.brindisilibera.it/wp-content/uploads/2019/09/brindisilibera-1.png", "images": ["https://www.brindisilibera.it/wp-content/uploads/2020/03/Coronavirus-300x135.jpg?v=1584585404", "https://www.brindisilibera.it/wp-content/uploads/2018/12/pace-fiscale-390x205.jpg", "https://www.brindisilibera.it/sostienici.jpg", "https://www.brindisilibera.it/wp-content/uploads/2018/12/brindisi-libera.jpg", "https://www.brindisilibera.it/wp-content/uploads/2020/03/Velia-Pugliese-130x90.jpg?v=1584742855", "https://www.brindisilibera.it/wp-content/uploads/2020/04/Nuccio-della-Rovere.jpg?v=1586510449", "https://www.brindisilibera.it/wp-content/uploads/2019/09/brindisilibera-1.png", "https://www.brindisilibera.it/wp-content/uploads/2020/04/Nuccio-della-Rovere-390x205.jpg?v=1586510449", "https://www.brindisilibera.it/wp-content/uploads/2019/12/Unione-Italiana-dei-Ciechi-e-degli-Ipovedenti-390x205.jpg?v=1577739752", "https://www.brindisilibera.it/wp-content/uploads/2019/01/Tiendeo-390x205.jpg"], "movies": [], "text": "Basterebbero, prima di questo \u201c umile pensiero e contributo\u201d, tutte le attestazioni di grande affetto, attraverso comunicati stampa e sui social, per far capire quanto fosse importante per la comunit\u00e0 brindisina ( e non solo) il nostro amico Nuccio.\n\nIncredulit\u00e0, tristezza, e diamine\u2026.. come se non bastasse questo CoronaVirus, che gi\u00e0 ci rattrista, ci fa fare brutti pensieri, ci fa andare in depressione. No, Nuccio, proprio non ci voleva, non te ne dovevi andare, tu che anche in questi terribili giorni potevi ancora entrare nelle case e nel cuore della gente con il tuo microfono. E per colpa di questo \u201c mostro CoronaVirus\u201d, porca miseria, non potrai neanche avere l\u2019 abbraccio, il saluto di chi ti vuol bene, di chi, in tutti questi anni, ha sempre apprezzato la tua semplicit\u00e0, quella \u201c facilit\u00e0\u201d ( ineguagliabile) di comunicazione, approccio alle gravi problematiche della gente comune, nella professione giornalistica e non solo .\n\nMa , in queste bruttissime ore, tutti i pensieri ( compreso quest\u2019 ultimo), la grande commozione, le attestazioni di affetto, sono pi\u00f9 forti di un funerale pubblico mancato, che tu avresti ampiamente meritato.\n\nE te ne sei andato via, da uomo semplice \u201c di altri tempi\u201d, che ( correggetemi se sbaglio) , \u201c dribblava\u201d una certa notoriet\u00e0( \u00e8 chiaro, derivante anche dalla professione giornalistica e le esperienze nelle emittenti televisive e radiofoniche) per scegliere orgogliosamente quella semplicit\u00e0 , concretezza e immediatezza che l\u2019 hanno fatto entrare nel cuore della gente.\n\nEh gi\u00e0, perch\u00e9 fare il giornalista o conduttore televisivo o radiofonico, non vuol dire, \u201c automaticamente\u201d, entrare nel cuore, nell\u2019 attenzione della gente. Bisogna \u201clavorarci sopra\u201d, tralasciare ( lo affermo senza alcuna polemica o altri fini\u2026) evidentemente attenzioni verso la mediaticit\u00e0 della politica o di altre realt\u00e0 e categorie, per dedicarsi quotidianamente ai problemi della gente ( ogni tipologia), delle famiglie, dei quartieri, i bisognosi, anche a costo di \u201c disturbare\u201d in qualche maniera \u201c i piani alti\u201d, le sottovalutazioni e strafottenze burocratiche .\n\nE \u201c l\u2019 amico Nuccio\u201d era in grado di farlo, soprattutto con la sua \u201c mitica\u201d( impossibile da non guardare e seguire) trasmissione su Puglia Tv . E riusciva a risolvere, far risolvere le problematiche, con il \u201c terminale\u201d di quella politica che, oggi, lo applaude, lo ringrazia .\n\nTutti vogliono bene a Nuccio, amici di una vita, colleghi, politici, imprenditori, negozianti, rappresentanti sindacali. Gente con cui scambiava sempre una parola, perch\u00e9 una parola, badate bene, pu\u00f2 sempre, deve, essere importanti, per seminare, guadagnarsi l\u2019 affetto e la stima di tutti.\n\nNuccio, diversi anni fa, ha concretizzato anche l\u2019 attivit\u00e0 politica ( da consigliere provinciale, nel movimento fondato da Massimo Ferrarese), ma accorgendosi , sin da subito, che non faceva per lui, troppi \u201c tatticismi \u201c, troppe esitazioni, litigi, e altro. Ma anche la politica, ribadiamo, lo abbraccia, avendo come riferimento i suoi insegnamenti.\n\nNoi giornalisti, operatori dell\u2019 informazione, dobbiamo voler bene maggiormente alla gente comune, saper stare di pi\u00f9 in mezzo alla gente, \u00e8 \u201c l\u2019 umile ma concreto giornalismo\u201d che sar\u00e0 sempre \u201c patrimonio eterno\u201d del nostro amico Nuccio.\n\nE lui, da lass\u00f9, ci guider\u00e0 sempre, con la sua voce, il suo \u201cmicrofono immortale\u201d, inconfondibile.\n\nTI SIA LIEVE E DOLCISSIMA LA SALITA, TI VOGLIAMO BENE NUCCIO DELLA ROVERE \u2013 PAVIGLIANITI.", "keywords": [], "meta_keywords": [""], "tags": [], "authors": [], "publish_date": "Fri Apr 10 00:00:00 2020", "summary": "", "article_html": "", "meta_description": "", "meta_lang": "it", "meta_favicon": "https://www.brindisilibera.it/wp-content/uploads/2019/09/brindisilibera-1.png", "meta_data": {"viewport": "width=device-width, initial-scale=1", "generator": "WordPress 5.3.2", "onesignal": "wordpress-plugin", "msapplication-TileImage": "https://www.brindisilibera.it/wp-content/uploads/2018/12/brindisi-libera-mini2.jpg"}, "canonical_link": "https://www.brindisilibera.it/2020/04/10/brindisi-lamico-nuccio-ci-insegna-a-voler-bene-alla-gente-comune-ai-bisognosi-a-stare-in-mezzo-alla-gente-ti-vogliamo-bene/"}