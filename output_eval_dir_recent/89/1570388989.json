{"source_url": "https://www.giornalettismo.com", "url": "https://www.giornalettismo.com/dati-coronavirus-oggi-6-aprile/", "title": "Cosa c\u2019\u00e8 di positivo e cosa c\u2019\u00e8 di negativo nei dati sul coronavirus del 6 aprile", "top_image": "https://static.nexilia.it/giornalettismo/2020/04/dati-coronavirus-oggi-6-aprile.jpg", "meta_img": "https://static.nexilia.it/giornalettismo/2020/04/dati-coronavirus-oggi-6-aprile.jpg", "images": ["https://www.giornalettismo.com/wp-content/themes/giornalettismo-v2/images/logo.png?ver=1.1.9", "https://static.nexilia.it/global/assets/images/nexilia_logo.png", "https://www3.smartadserver.com/ac?out=nonrich&nwid=1406&siteid=122902&pgname=giornalettismo_msite_int&fmtid=45848&visit=m&tmstp=[timestamp]", "https://www.giornalettismo.com/wp-content/themes/giornalettismo-v2/images/uspi.png", "https://www.giornalettismo.com/wp-content/themes/giornalettismo-v2/images/sizes/mini-preview.png?version=1.1.9", "https://static.nexilia.it/giornalettismo/2020/04/dati-coronavirus-oggi-6-aprile.jpg"], "movies": [], "text": "I dati coronavirus oggi 6 aprile sono stati comunicati, come di consueto, tramite la conferenza stampa della protezione civile alle ore 18. Borrelli ha comunicato come il numero di persone attualmente positive sia salito a 93.187. Sono 1.022 i pazienti guariti nella giornata di oggi. Registrati, purtroppo, ancora 636 morti nella giornata di oggi. Rispetto alla giornata di ieri, con 2.972 nuovi contagiati, 819 nuovi guariti e 525 vittime (il numero pi\u00f9 basso dal 19 marzo), la situazione \u00e8 peggiorata dal punto di vista dei morti ma \u00e8 stato registrato un miglioramento del numero dei contagiati \u2013 posto per\u00f2 che sono stati fatti meno tamponi. Migliora anche il dato dei guariti. Il trend \u00e8 stato definito \u00abefficace e frutto delle misure di contenimento\u00bb.\n\nLEGGI ANCHE >>> Cosa c\u2019\u00e8 di positivo e cosa c\u2019\u00e8 di negativo nei dati sul coronavirus del 5 aprile\n\nDati coronavirus oggi 6 aprile: cosa c\u2019\u00e8 di positivo\n\nPer il terzo giorno consecutivo il numero dei pazienti ricoverati in intensiva \u00e8 negativo, come ha sottolineato Borrelli. Dalla Lombardia arrivano notizie positive, con i comuni che stanno ricevendo \u2013 mano a mano \u2013 le mascherine necessarie per permettere ai cittadini di uscire seguendo quanto stabilito dall\u2019ultima ordinanza della regione. Le mascherine verranno anche distribuite direttamente nelle farmacie a coloro che dimostreranno di averne necessit\u00e0, come comunicato nella conferenza stampa quotidiana che aggiorna sulla situazione in Lombardia e che precede di pochi minuti quella della Protezione Civile. Il dipartimento ha anche annunciato che oggi in Italia sono arrivati dispositivi di protezione e attrezzature mediche grazie \u00aball\u2019impegno congiunto della Commissione Europea e della Cina\u00bb, come reso noto sul profilo Facebook. Oggi, inoltre, \u00e8 stato attivato Copernicus, che serve per fornire informazioni utili alla gestione e al superamento dell\u2019emergenza mappando le strutture sanitarie temporanee sul nostro territorio. Dalla regione Lombardia arrivano dati confortanti, in lento miglioramento anche per la citt\u00e0 di Milano.\n\nDati coronavirus oggi 6 aprile: cosa c\u2019\u00e8 di negativo\n\nIl messaggio \u00e8 sempre quello: bisogna rimanere a casa. I dati segnano il continuare del lento miglioramento che non permette, per\u00f2, di abbassare la guardia. Almeno non ancora e sicuramente non in previsione della Pasqua, come \u00e8 stato sottolineato ampiamente da virologi e politici negli ultimi giorni. Questi numeri sono frutto del distanziamento sociale e delle norme rafforzate e prorogate fino al 13 aprile. Rimaniamo in attesa di sapere quali saranno le decisioni politiche sull\u2019isolamento e sulle misure di contenimento dopo quella data.\n\n(Immagine copertina dal profilo Twitter di YouTrend)", "keywords": [], "meta_keywords": [""], "tags": ["coronavirus"], "authors": [], "publish_date": "Mon Apr  6 18:14:44 2020", "summary": "", "article_html": "", "meta_description": "I dati coronavirus oggi 6 aprile segnano un", "meta_lang": "it", "meta_favicon": "/apple-icon-57x57.png?ver=1.1.9", "meta_data": {"viewport": "width=device-width, user-scalable=no,\ninitial-scale=1.0, minimum-scale=1.0, maximum-scale=1.0", "msapplication-TileColor": "#ffffff", "msapplication-TileImage": "https://www.giornalettismo.com/wp-content/themes/giornalettismo-v2/images/favicon/ms-icon-144x144.png?ver=1.1.9", "theme-color": "#ffffff", "description": "I dati coronavirus oggi 6 aprile segnano un", "og": {"locale": "it_IT", "type": "article", "title": "Cosa c\u2019\u00e8 di positivo e cosa c\u2019\u00e8 di negativo nei dati sul coronavirus del 6 aprile", "description": "I dati coronavirus oggi 6 aprile segnano un", "url": "https://www.giornalettismo.com/dati-coronavirus-oggi-6-aprile/", "site_name": "Giornalettismo", "updated_time": "2020-04-06T22:34:29+02:00", "image": {"identifier": "https://static.nexilia.it/giornalettismo/2020/04/dati-coronavirus-oggi-6-aprile.jpg", "width": 895, "height": 765}}, "article": {"publisher": "https://it-it.facebook.com/Giornalettismo/", "tag": "coronavirus", "section": "Italia", "published_time": "2020-04-06T18:14:44+02:00", "modified_time": "2020-04-06T22:34:29+02:00"}, "twitter": {"card": "summary_large_image", "description": "I dati coronavirus oggi 6 aprile segnano un", "title": "Cosa c\u2019\u00e8 di positivo e cosa c\u2019\u00e8 di negativo nei dati sul coronavirus del 6 aprile", "site": "@giornalettismo", "image": "https://static.nexilia.it/giornalettismo/2020/04/dati-coronavirus-oggi-6-aprile.jpg", "creator": "@giornalettismo"}, "generator": "WordPress 4.8.12", "fb": {"pages": 172878032747759}, "msvalidate.01": "709C25220DFD21F2DE4941766FD18895"}, "canonical_link": "https://www.giornalettismo.com/dati-coronavirus-oggi-6-aprile/"}