{"source_url": "https://www.ilsussidiario.net", "url": "https://www.ilsussidiario.net/news/namwon-corea-del-sud-la-citta-della-rondine-e-della-azalea-pechino-express/2006873/", "title": "Namwon, Corea del Sud/ La citt\u00e0 della rondine e della azalea (Pechino Express)", "top_image": "https://cdnx.ilsussidiario.net/wp-content/uploads/2020/04/07/namwon_pechino_express_2020_facebook.jpg", "meta_img": "https://cdnx.ilsussidiario.net/wp-content/uploads/2020/04/07/namwon_pechino_express_2020_facebook.jpg", "images": ["https://cdnx.ilsussidiario.net/wp-content/themes/ilsussidiario_theme/assets/images/logo.png", "https://cdnx.ilsussidiario.net/wp-content/uploads/2020/04/07/namwon_pechino_express_2020_facebook.jpg", "data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"], "movies": [], "text": "Pubblicit\u00e0\n\nNamwon in Corea del Sud \u00e8 tra le ultime tappe della nona ed ultima puntata di \u201cPechino Express 2020 \u2013 Le stagioni dell\u2019Oriente\u201c, l\u2019adventure game condotto da Costantino della Gherardesca e trasmesso in prima serata marted\u00ec 7 aprile 2020 alle ore 21.20 su Rai2. Il viaggio delle quattro coppie di finalisti prende il via da Busan o Pusan per poi proseguire verso Namwon, citt\u00e0 della provincia sudcoreana del Nord Jeolla, con l\u2019obiettivo finale di raggiungere il parco Taekwondowon nella Contea di Muju. Un lunghissimo viaggio di circa 352 chilometri divider\u00e0 le quattro coppie di finalisti arrivati alla fase finale di gioco. Chi vincer\u00e0 l\u2019ottava edizione di Pechino? Ricordiamo che a sfidarsi nell\u2019ultima puntata ci saranno: le Collegiali (Nicole Rossi e Jennifer Poni), i Gladiatori (Max Giusti e Marco Mazzocchi), le Top (Ema Kovac e Dayane Mello) e i Wedding Planner (Enzo Miccio e Carolina Gianuzzi). Tra di loro si nasconde la coppia vincitrice di questa edizione.\n\nPubblicit\u00e0\n\nNamwon, la citt\u00e0 del mirto e dell\u2019amore\n\nNamwon \u00e8 una delle tappe intermedie della puntata finale di \u201cPechino Express 2020\u201d. La citt\u00e0, che in coreano si pronuncia Namwon-si, \u00e8 situata nella provincia della Jeolla settentrionale in Corea del Sud e dista soli 50 minuti dalla capitale della provincia di Jeonju. Diversi i simboli di questa cittadina: a cominciare dall\u2019azalea reale considerato il fiore ufficiale, la rondine \u00e8 l\u2019uccello della citt\u00e0, mentre il mirto \u00e8 l\u2019albero rappresentativo. Una citt\u00e0 prettamente montuosa, visto che si trova poco fuori il Parco Nazionale dello Jirisan, che presenta il pi\u00f9 grande insieme di montagne nel continente sudcoreano. Inoltre la cittadina confina anche con il fiume Seomjin, tra i fiumi pi\u00f9 importanti della Corea del Sud. Non solo, Nawmon \u00e8 distante solo 3 ore e 15 minuti dal terminal degli autobus della citt\u00e0 centrale di Seoul raggiungibile con un autobus diretto, mentre dista un\u2019ora circa dal terminal degli autobus U-Square a Gwangju che dal terminal degli autobus interurbani di Jeonju. Infine \u00e8 conosciuta anche come \u201cla citt\u00e0 dell\u2019amore\u201d per via della famosa storia d\u2019amore coreana di Chunhyang.\n\n\n\n\u00a9 RIPRODUZIONE RISERVATA", "keywords": [], "meta_keywords": [""], "tags": ["Tags"], "authors": ["Https", "Www.Ilsussidiario.Net Autori Emanuele-Ambrosio"], "publish_date": "Tue Apr  7 18:00:00 2020", "summary": "", "article_html": "", "meta_description": "Namwon, Corea del Sud: nona ed ultima tappa finale di Pechino Express 2020 nella citt\u00e0 della provincia sudcoreana del Nord Jeolla", "meta_lang": "it", "meta_favicon": "https://cdnx.ilsussidiario.net/wp-content/themes/ilsussidiario_theme/assets/images/favicons/apple-icon-57x57.png", "meta_data": {"google-site-verification": "-jXQSc-cW700pGu1_4TMi1htwMbbe9Af-qY1gEIjiYQ", "viewport": "width=device-width, initial-scale=1.0", "referrer": "unsafe-url", "msapplication-TileColor": "#ef8517", "msapplication-TileImage": "https://cdnx.ilsussidiario.net/wp-content/themes/ilsussidiario_theme/assets/images/favicons/ms-icon-144x144.png", "theme-color": "#ef8517", "author": "https://www.ilsussidiario.net/autori/emanuele-ambrosio/", "publisher": "https://www.ilsussidiario.net", "description": "Namwon, Corea del Sud: nona ed ultima tappa finale di Pechino Express 2020 nella citt\u00e0 della provincia sudcoreana del Nord Jeolla", "robots": "index, follow", "og": {"locale": "it_IT", "type": "article", "title": "Namwon, Corea del Sud/ La citt\u00e0 della rondine e della azalea (Pechino Express)", "description": "Namwon, Corea del Sud: nona ed ultima tappa finale di Pechino Express 2020 nella citt\u00e0 della provincia sudcoreana del Nord Jeolla", "url": "https://www.ilsussidiario.net/news/namwon-corea-del-sud-la-citta-della-rondine-e-della-azalea-pechino-express/2006873/", "site_name": "IlSussidiario.net", "updated_time": "2020-04-07T14:35:37+00:00", "image": {"identifier": "https://cdnx.ilsussidiario.net/wp-content/uploads/2020/04/07/namwon_pechino_express_2020_facebook.jpg", "secure_url": "https://cdnx.ilsussidiario.net/wp-content/uploads/2020/04/07/namwon_pechino_express_2020_facebook.jpg", "width": 1280, "height": 600, "alt": "Namwon in Corea del Sud, Pechino Express 2020"}}, "article": {"publisher": "https://www.facebook.com/ilSussidiarionet/", "section": "Cinema Televisione e Media", "published_time": "2020-04-07T18:00:00+00:00", "modified_time": "2020-04-07T14:35:37+00:00"}, "twitter": {"card": "summary", "description": "Namwon, Corea del Sud: nona ed ultima tappa finale di Pechino Express 2020 nella citt\u00e0 della provincia sudcoreana del Nord Jeolla", "title": "Namwon, Corea del Sud/ La citt\u00e0 della rondine e della azalea (Pechino Express)", "site": "@ilsussidiario", "image": "https://cdnx.ilsussidiario.net/wp-content/uploads/2020/04/07/namwon_pechino_express_2020_facebook.jpg", "creator": "@ilsussidiario"}}, "canonical_link": "https://www.ilsussidiario.net/news/namwon-corea-del-sud-la-citta-della-rondine-e-della-azalea-pechino-express/2006873/"}