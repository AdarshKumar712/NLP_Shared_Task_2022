{"source_url": "https://vocedimantova.it", "url": "https://vocedimantova.it/coronavirus/coronavirus-4-350-morti-nel-mondo-oms-covid-19-e-una-pandemia/", "title": "Coronavirus, 4.350 morti nel mondo. Oms: \u201cCovid-19 \u00e8 una pandemia\u201d", "top_image": "https://vocedimantova.it/wp-content/uploads/2020/03/Ghebreyesus_Oms_AFP.jpg", "meta_img": "https://vocedimantova.it/wp-content/uploads/2020/03/Ghebreyesus_Oms_AFP.jpg", "images": ["data:image/png;base64,iVBORw0KGgoAAAANSUhEUgAAAGQAAABGAQMAAAAASKMqAAAAA1BMVEWurq51dlI4AAAAAXRSTlMmkutdmwAAABBJREFUKM9jGAWjYBQMKwAAA9QAAQWBn6cAAAAASUVORK5CYII=", "https://vocedimantova.it/wp-content/themes/Newspaper/images/icons/ico-video-large.png", "https://vocedimantova.it/wp-content/themes/Newspaper/images/icons/video-small.png", "https://vocedimantova.it/wp-content/uploads/2020/03/Ghebreyesus_Oms_AFP.jpg", "https://vocedimantova.it/wp-content/uploads/2019/01/vocedimantova-300x66.jpg", "https://vocedimantova.it/wp-content/uploads/2019/01/vocedimantova-1.jpg", "https://vocedimantova.it/wp-content/uploads/2020/03/BOTTEGA-DELLE-CIALDE-MN-2.gif", "https://vocedimantova.it/wp-content/uploads/2019/01/wcag2A-blue.gif", "data:image/png;base64,iVBORw0KGgoAAAANSUhEUgAAANoAAACWAQMAAACCSQSPAAAAA1BMVEWurq51dlI4AAAAAXRSTlMmkutdmwAAABpJREFUWMPtwQENAAAAwiD7p7bHBwwAAAAg7RD+AAGXD7BoAAAAAElFTkSuQmCC", "https://vocedimantova.it/wp-content/uploads/2019/01/newspaper-rec728.jpg"], "movies": [], "text": "\u201cE\u2019 una pandemia\u201d. Lo ha affermato il direttore generale dell\u2019Organizzazione mondiale della sanit\u00e0 (Oms), Tedros Adhanom Ghebreyesus, in conferenza stampa a Ginevra sul coronavirus facendo il punto sull\u2019emergenza. \u201cL\u2019Oms ha valutato che Covid-19 pu\u00f2 essere caratterizzata come una pandemia. Non abbiamo mai visto una pandemia di un coronavirus, questa \u00e8 la prima. Ma non abbiamo mai visto nemmeno una pandemia che pu\u00f2, allo stesso tempo, essere controllata\u201d, ha aggiunto. \u201cNelle ultime due settimane, il numero di casi al di fuori della Cina \u00e8 aumentato di 13 volte e il numero dei paesi contagiati \u00e8 triplicato. Ci sono pi\u00f9 di 118.000 casi in 114 paesi e 2191 persone sono decedute. In migliaia stanno lottando per la vita negli ospedali. Nei giorni e nelle settimane davanti a noi, ci aspettiamo un ulteriore aumento di casi, di decessi e di paesi coinvolti\u201d, ha detto ancora. \u201cSiamo profondamente preoccupati dai livelli allarmante di diffusione e di gravit\u00e0 e dagli allarmanti livelli di mancanza di azione\u201d, ha evidenziato. Il termine \u2018pandemia\u2019 non va usato con superficialit\u00e0 o a cuor leggero. E\u2019 un termine che, se utilizzato in maniera errata, pu\u00f2 provocare panico non ragionevole o l\u2019ingiustificata rassegnazione come se la lotta fosse terminata, provocando sofferenze e morti evitabili. Siamo grati per le misure che vengono adottate in Iran, Italia e Corea per rallentare il virus e contenere le epidemie. Sappiamo -ha affermato- che queste misure hanno un impatto pesante sulla societ\u00e0 e sulle economie, come \u00e8 accaduto in Cina\u201d.", "keywords": [], "meta_keywords": [""], "tags": [], "authors": [], "publish_date": "Wed Mar 11 17:09:31 2020", "summary": "", "article_html": "", "meta_description": "\"E' una pandemia\". Lo ha affermato il direttore generale dell'Organizzazione mondiale della sanit\u00e0 (Oms), Tedros Adhanom Ghebreyesus, in conferenza stampa", "meta_lang": "it", "meta_favicon": "", "meta_data": {"viewport": "width=device-width, initial-scale=1.0", "og": {"image": {"identifier": "https://vocedimantova.it/wp-content/uploads/2020/03/Ghebreyesus_Oms_AFP.jpg", "secure_url": "https://vocedimantova.it/wp-content/uploads/2020/03/Ghebreyesus_Oms_AFP.jpg", "width": 400, "height": 267}, "locale": "it_IT", "type": "article", "title": "Coronavirus, 4.350 morti nel mondo. Oms: \u201cCovid-19 \u00e8 una pandemia\" | Voce Di Mantova", "description": "\"E' una pandemia\". Lo ha affermato il direttore generale dell'Organizzazione mondiale della sanit\u00e0 (Oms), Tedros Adhanom Ghebreyesus, in conferenza stampa", "url": "https://vocedimantova.it/coronavirus/coronavirus-4-350-morti-nel-mondo-oms-covid-19-e-una-pandemia/", "site_name": "Voce Di Mantova"}, "description": "\"E' una pandemia\". Lo ha affermato il direttore generale dell'Organizzazione mondiale della sanit\u00e0 (Oms), Tedros Adhanom Ghebreyesus, in conferenza stampa", "article": {"publisher": "https://www.facebook.com/vocedimantova/", "section": "Coronavirus", "published_time": "2020-03-11T17:09:31+00:00"}, "twitter": {"card": "summary_large_image", "description": "\"E' una pandemia\". Lo ha affermato il direttore generale dell'Organizzazione mondiale della sanit\u00e0 (Oms), Tedros Adhanom Ghebreyesus, in conferenza stampa", "title": "Coronavirus, 4.350 morti nel mondo. Oms: \u201cCovid-19 \u00e8 una pandemia\" | Voce Di Mantova", "site": "@vocedimantova", "image": "https://vocedimantova.it/wp-content/uploads/2020/03/Ghebreyesus_Oms_AFP.jpg", "creator": "@vocedimantova"}, "generator": "Powered by WPBakery Page Builder - drag and drop page builder for WordPress."}, "canonical_link": "https://vocedimantova.it/coronavirus/coronavirus-4-350-morti-nel-mondo-oms-covid-19-e-una-pandemia/"}