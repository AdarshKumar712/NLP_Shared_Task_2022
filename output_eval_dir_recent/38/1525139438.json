{"source_url": "http://www.ilpopulista.it", "url": "http://www.ilpopulista.it/news/19-Febbraio-2020/35367/la-lombardia-dichiara-guerra-al-tumore-al-seno.html", "title": "La Lombardia dichiara guerra al tumore al seno", "top_image": "http://www.ilpopulista.it/resizer/600/315/true/1582109185405.jpg--la_lombardia_dichiara_guerra_al_tumore_al_seno.jpg?1582109185000", "meta_img": "http://www.ilpopulista.it/resizer/600/315/true/1582109185405.jpg--la_lombardia_dichiara_guerra_al_tumore_al_seno.jpg?1582109185000", "images": ["http://www.ilpopulista.it/news/19-Febbraio-2020/35367/resizer/750/-1/true/1582109185405.jpg--la_lombardia_dichiara_guerra_al_tumore_al_seno.jpg?1582109185000", "http://www.ilpopulista.it/resizer/81/57/true/1581603885900.jpg--.jpg?1581603885000", "http://www.ilpopulista.it/resizer/81/57/true/1581437860374.jpg--.jpg?1581437860000", "http://www.ilpopulista.it/resizer/81/57/true/1508937492826_1508937505.jpg--.jpg?1508937506000", "http://www.ilpopulista.it/resizer/81/57/true/1535719374405.jpg--.jpg?1535719374000", "http://www.ilpopulista.it/news/19-Febbraio-2020/35367/upload/1462201789969.jpg", "http://www.ilpopulista.it/news/19-Febbraio-2020/35367/images/logos/1/logo_white.jpg?v=1457000432000", "http://www.ilpopulista.it/news/19-Febbraio-2020/35367/upload/1458813985530.png", "http://www.ilpopulista.it/news/19-Febbraio-2020/35367/upload/1458828388968.png", "http://www.ilpopulista.it/resizer/81/57/true/1582111060609.jpg--.jpg?1582111060000", "http://www.ilpopulista.it/resizer/81/57/true/1582109185405.jpg--.jpg?1582109185000", "http://www.ilpopulista.it/resizer/81/57/true/1464114373469.jpg--.jpg?1464114374000", "http://www.ilpopulista.it/resizer/81/57/true/1581332880378_1581332973.jpg--.jpg?1581332973000", "http://www.ilpopulista.it/resizer/81/57/true/1582128620456.jpg--.jpg?1582128620000", "http://www.ilpopulista.it/resizer/600/315/true/1582109185405.jpg--la_lombardia_dichiara_guerra_al_tumore_al_seno.jpg?1582109185000", "http://www.ilpopulista.it/news/19-Febbraio-2020/35367/upload/1458814160663.png", "http://www.ilpopulista.it/images/logos/1/logo_white.jpg?v=1457000432000", "http://www.ilpopulista.it/resizer/81/57/true/1581604069907.jpg--.jpg?1581604069000", "http://www.ilpopulista.it/resizer/81/57/true/1580379926270.jpg--.jpg?1580379926000", "http://www.ilpopulista.it/news/19-Febbraio-2020/35367/resizer/45/45/true/1462271681641.png--.png", "http://www.ilpopulista.it/news/19-Febbraio-2020/35367/resizer/20/20/true/1457099699551.png--.png?1457099700000", "http://www.ilpopulista.it/resizer/81/57/true/1582127291163.jpg--.jpg?1582127291000", "http://www.ilpopulista.it/resizer/81/57/true/1580211093652.jpg--.jpg?1580211093000", "http://www.ilpopulista.it/news/19-Febbraio-2020/35367/images/logos/1/logo_colored.jpg?v=1457000436000"], "movies": [], "text": "\u201cLa riforma della rete regionale dei Centri di Senologia, deliberata l'altroieri dalla Giunta, rappresenta un importantissimo passo in avanti nella prevenzione del tumore al seno e nella tutela in generale della salute della donna. Sono soddisfatto e ringrazio la Giunta per aver seguito e ascoltato il lavoro svolto in questi mesi dalla nostra Commissione\u201d. Cos\u00ec Emanuele Monti (Lega), Presidente della III Commissione Sanit\u00e0 e Politiche Sociali di Regione Lombardia, sulla delibera che modifica la rete territoriale dei Centri e innalza i livelli qualitativi.\n\n\n\n\u201cQuesto provvedimento nasce da una mia proposta \u2013 spiega Monti \u2013 portata inizialmente nella delibera delle regole del 2018, inserita quindi nelle regole alla fine dello scorso anno e immediatamente applicata nel 2020. L\u2019obiettivo \u00e8 garantire una maggiore sicurezza, investire nei centri hub del territorio e dare quindi maggiore attenzione alle esigenze dei pazienti. Le azioni intraprese mi sono state ispirate dall\u2019attivit\u00e0 della Breast Unit di Varese, che, con quasi 500 interventi su carcinomi maligni e circa 200 benigni, \u00e8 un punto di riferimento assoluto, innovativo e moderno, a livello nazionale\u201d.\n\n\n\n\u201cLa possibilit\u00e0 delle equipe mediche di muoversi sul territorio, prevista dalla delibera, \u00e8 positiva e viene presa dalle esperienze europee moderne e di alto livello \u2013 aggiunge il Presidente di Commissione \u2013 senza nulla togliere alla qualit\u00e0, infatti, si offre un notevole servizio ai cittadini\u201d. Le Breast Unit sono unit\u00e0 funzionali che rappresentano un modello di assistenza specializzato nella diagnosi e cura del carcinoma mammario, dove la gestione del percorso della paziente \u00e8 affidato ad un gruppo multispecialistico e multiprofessionale di esperti dedicati e con una specifica formazione. Nelle BU un team coordinato e multidisciplinare, applicando i percorsi diagnostico-terapeutici e assistenziali (PDTA) aggiornati e conformi alle Linee Guida nazionali e internazionali, offre tempestivamente le migliori cure, garantendo quel livello di specializzazione, dalle fasi di screening sino alla gestione della riabilitazione psicofunzionale, in grado di aumentare la qualit\u00e0 delle prestazioni e della vita delle pazienti.\n\n\n\n\u201cCon la nuova delibera \u2013 sottolinea Monti - i Centri di Senologia lombardi, pubblici e privati accreditati, per appartenere alla Rete regionale dei Centri di Senologia - \u201cBreast Units Network\u201d dovranno rispondere ad una serie di caratteristiche, come garantire elevati livelli di qualit\u00e0 di cura e operare con team multidisciplinari e multiprofessionali secondo le indicazioni di legge, garantire adeguati volumi di attivit\u00e0, ovvero assicurare 150 interventi di mammella (con un range del 10%), assicurare una numerosit\u00e0 di interventi per singolo chirurgo senologo di almeno 50 interventi all\u2019anno ed erogare percorsi di presa in carico dei pazienti secondo i criteri di qualit\u00e0 definiti nel sistema di monitoraggio regionale, con particolare attenzione al rispetto dei tempi che devono intercorrere tra il sospetto diagnostico, la conferma diagnostica e l\u2019inizio del trattamento\u201d.\n\n\n\n\n\nLa lista dei Centri della rete regionale:\n\nMILANO ISTITUTO NAZIONALE DEI TUMORI\n\nPresidio o intra-aziendali\n\nASST DI MONZA\n\nASST PAPA GIOVANNI XXIII\n\nASST DEI SETTE LAGHI\n\nASST DI LECCO\n\nASST DI MANTOVA\n\nASST OVEST MILANESE\n\nASST DELLA VALLE OLONA\n\nASST DI CREMONA\n\nASST FATEBENEFRATELLI-SACCO\n\nMILANO FONDAZIONE IRCCS POLICLINICO\n\nASST DI BERGAMO EST\n\nASST SANTI PAOLO E CARLO\n\nASST DI VIMERCATE\n\nASST DI LODI\n\nASST NORD MILANO\n\nASST LARIANA\n\nASST BERGAMO OVEST\n\nASST RHODENSE\n\nASST CREMA\n\nASST GRANDE OSPEDALE METROPOLITANO NIGUARDA\n\nASST DELLA VALTELLINA E DELL'ALTO LARIO\n\nMILANO ISTITUTO EUROPEO DI ONCOLOGIA\n\nROZZANO ISTITUTO CLINICO HUMANITAS\n\nBRESCIA C. C. POLIAMBULANZA\n\nPAVIA IST. SC. FOND. S. MAUGERI\n\nMILANO IRCCS SAN RAFFAELE\n\nISTITUTI OSPEDALIERI BRESCIANI\n\nBERGAMO C. C. GAVAZZENI\n\nCASTELLANZA C. C. MATER DOMINI\n\nCOMO OSP. VALDUCE\n\nMONZA C. C. CITTA' DI MONZA\n\nENTE UNICO MULTIMEDICA Spa\n\nASST DEGLI SPEDALI CIVILI DI BRESCIA \u2013 ASST VALCAMONICA (SPEDALI CIVILI DI BRESCIA)\n\nInter-aziendali (svolgono le attivit\u00e0 secondo quanto previsto dai progetti autorizzati)\n\nASST GARDA \u2013 ASST FRANCIACORTA (BRESCIA SUD)\n\nIRCCS POLICLINICO SAN MATTEO PV \u2013 ASST PAVIA (POLICLINICO SAN MATTEO)\n\nASST MELEGNANO E DELLA MARTESANA \u2013 POLICLINICO SAN DONATO (MARTESANA)", "keywords": [], "meta_keywords": [""], "tags": [], "authors": [], "publish_date": null, "summary": "", "article_html": "", "meta_description": "Emanuele Monti (Lega): \u201cQualit\u00e0 pi\u00f9 elevata per i centri abilitati. Un esempio che arriva dalla Breast Unit di Varese\u201d", "meta_lang": "", "meta_favicon": "favicon_default.ico?v=1462371214000", "meta_data": {"description": "Emanuele Monti (Lega): \u201cQualit\u00e0 pi\u00f9 elevata per i centri abilitati. Un esempio che arriva dalla Breast Unit di Varese\u201d", "Keywords": "tumore al seno,Emanuele Monti,Pirellone,Regione Lombardia", "news_keywords": "tumore al seno,Emanuele Monti,Pirellone,Regione Lombardia", "sections": "Politica,Il Populista", "viewport": "width=device-width, initial-scale=1.0", "og": {"type": "article", "title": "La Lombardia dichiara guerra al tumore al seno", "description": "Emanuele Monti (Lega): \u201cQualit\u00e0 pi\u00f9 elevata per i centri abilitati. Un esempio che arriva dalla Breast Unit di Varese\u201d", "image": {"identifier": "http://www.ilpopulista.it/resizer/600/315/true/1582109185405.jpg--la_lombardia_dichiara_guerra_al_tumore_al_seno.jpg?1582109185000", "width": 600, "height": 315}, "url": "http://www.ilpopulista.it/news/19-Febbraio-2020/35367/la-lombardia-dichiara-guerra-al-tumore-al-seno.html"}, "fb": {"app_id": 495547240647957}, "twitter": {"card": "summary_large_image", "site": "@ilpopulista_it", "creator": "@ilpopulista_it", "title": "La Lombardia dichiara guerra al tumore al seno", "description": "Emanuele Monti (Lega): \u201cQualit\u00e0 pi\u00f9 elevata per i centri abilitati. Un esempio che arriva dalla Breast Unit di Varese\u201d", "url": "http://www.ilpopulista.it/news/19-Febbraio-2020/35367/la-lombardia-dichiara-guerra-al-tumore-al-seno.html", "image": {"identifier": "http://www.ilpopulista.it/resizer/600/315/true/1582109185405.jpg--la_lombardia_dichiara_guerra_al_tumore_al_seno.jpg?1582109185000", "width": 600, "height": 315}}, "google-site-verification": "l35FH0a_-m89Ok2U6cNB6T3DSBCzeXHiDUct6qs1X_w", "articleID": 35367, "datePublished": "2020-02-19T10:47:0Z", "google-signin-clientid": "736268001195-9vg775o1lhj98a1cflreqklk5vfdjoq0.apps.googleusercontent.com", "google-signin-scope": "https://www.googleapis.com/auth/plus.login https://www.googleapis.com/auth/plus.profile.emails.read", "google-signin-requestvisibleactions": "https://schema.org/AddAction", "google-signin-cookiepolicy": "single_host_origin"}, "canonical_link": "http://www.ilpopulista.it/news/19-Febbraio-2020/35367/la-lombardia-dichiara-guerra-al-tumore-al-seno.html"}