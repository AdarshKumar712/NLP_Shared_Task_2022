{"source_url": "https://www.gazzettadasti.it", "url": "https://www.gazzettadasti.it/primo-piano/piemonte-ulteriore-stretta-sulle-misure-per-contrastare-il-coronavirus", "title": "Piemonte: ulteriore stretta sulle misure per contrastare il Coronavirus", "top_image": "https://www.gazzettadasti.it/wp-content/uploads/2020/03/alberto-cirio-1.png", "meta_img": "https://www.gazzettadasti.it/wp-content/uploads/2020/03/alberto-cirio-1.png", "images": ["https://www.gazzettadasti.it/wp-content/uploads/2020/09/MANIFESTAZIONE-STUDENTI-624x416.png", "https://www.gazzettadasti.it/wp-content/uploads/2020/06/assicurazione-auto.jpg", "https://www.gazzettadasti.it/wp-content/uploads/2020/09/banner-card-2019.jpg", "https://www.gazzettadasti.it/wp-content/uploads/2017/05/Archivio-di-Stato-di-Asti-1.jpg", "https://www.gazzettadasti.it/wp-content/uploads/2020/06/Moto-624x416.jpg", "https://www.gazzettadasti.it/wp-content/uploads/2020/03/alberto-cirio-1.png", "https://www.gazzettadasti.it/wp-content/uploads/2017/05/Municipio-di-Asti1.jpg", "https://www.gazzettadasti.it/wp-content/uploads/2020/09/sciopero-scuola-Image-2020-09-24-at-11.28.211-624x416.jpeg", "https://www.gazzettadasti.it/wp-content/uploads/2020/08/banner-banca-asti-estate-2020.jpg", "https://www.gazzettadasti.it/wp-content/uploads/2020/09/FOTO-CRISTIANO-BILUCAGLIA-ED-EDI-RIGHI-ARRIVATI-A-TRIESTE-624x416.jpg", "https://www.gazzettadasti.it/wp-content/uploads/2017/05/logo-white.jpg"], "movies": [], "text": "Il presidente Alberto Cirio ha deciso di emanare una nuova ordinanza valida dal 22 marzo al 3 aprile 2020: \u201cChiudiamo tutto quello che \u00e8 possibile chiudere in base ai poteri di cui dispongono le Regioni. Questa \u00e8 la pi\u00f9 grande emergenza affrontata dal Dopoguerra ad oggi. Sappiamo che stiamo chiedendo un grande sforzo a ogni cittadino, ma vi prego di comprendere che \u00e8 la scelta giusta. La nostra libert\u00e0 \u00e8 un bene, ma la nostra vita lo \u00e8 di pi\u00f9. Vi prego, proteggetela restando a casa\u201d.\n\nLe nuove disposizioni:\n\n\u2013 i mercati saranno possibili solo dove i sindaci potranno garantire il contingentamento degli accessi e il non assembramento, anche grazie all\u2019utilizzo di transenne e sempre con il presidio costante dei vigili urbani;\n\n\u2013 l\u2019accesso agli esercizi commerciali sar\u00e0 limitato ad un solo componente del nucleo familiare, salvo comprovati motivi di assistenza ad altre persone;\n\n\u2013 chiusi gli uffici pubblici e gli studi professionali, fatta salva l\u2019erogazione dei servizi essenziali ed indifferibili (oltre alla possibilit\u00e0 di attuare lo smart working);\n\n\u2013 vietati gli spostamenti verso le seconde case;\n\n\u2013 vietata la sosta e l\u2019assembramento davanti ai distributori automatici \u201ch24\u201d che erogano bevande e alimenti confezionati;\n\n\u2013 blocco delle slot machine e disattivazione di monitor e televisori da parte degli esercenti.\n\nRestano aperte le edicole, le farmacie, le parafarmacie e i tabaccai (dove dovr\u00e0 essere in ogni caso garantita la distanza di sicurezza interpersonale di un metro).\n\n\u2013 fermata l\u2019attivit\u00e0 nei cantieri, ad eccezione di quelli di interesse strategico;\n\n\u2013 vietato l\u2019assembramento di pi\u00f9 di due persone nei luoghi pubblici.\n\nOve possibile, dovr\u00e0 effettuarsi la rilevazione sistematica della temperatura corporea presso i supermercati, le farmacie e i luoghi di lavoro.", "keywords": [], "meta_keywords": [""], "tags": ["Primo Piano"], "authors": [], "publish_date": "Sat Mar 21 21:00:42 2020", "summary": "", "article_html": "", "meta_description": "Il presidente Alberto Cirio ha deciso di emanare una nuova ordinanza valida dal 22 marzo al 3 aprile 2020: \u201cChiudiamo tutto quello che \u00e8 possibile", "meta_lang": "it", "meta_favicon": "", "meta_data": {"description": "Il presidente Alberto Cirio ha deciso di emanare una nuova ordinanza valida dal 22 marzo al 3 aprile 2020: \u201cChiudiamo tutto quello che \u00e8 possibile", "robots": "index, follow, max-snippet:-1, max-image-preview:large, max-video-preview:-1", "og": {"locale": "it_IT", "type": "article", "title": "Piemonte: ulteriore stretta sulle misure per contrastare il Coronavirus - Gazzetta D'Asti", "description": "Il presidente Alberto Cirio ha deciso di emanare una nuova ordinanza valida dal 22 marzo al 3 aprile 2020: \u201cChiudiamo tutto quello che \u00e8 possibile", "url": "https://www.gazzettadasti.it/primo-piano/piemonte-ulteriore-stretta-sulle-misure-per-contrastare-il-coronavirus", "site_name": "Gazzetta D'Asti", "image": {"identifier": "https://www.gazzettadasti.it/wp-content/uploads/2020/03/alberto-cirio-1.png", "width": 384, "height": 325}}, "article": {"published_time": "2020-03-21T21:00:42+00:00"}, "twitter": {"card": "summary"}, "generator": "Extra Child Theme UPDATED v.1.0.0", "viewport": "width=device-width, initial-scale=1.0, maximum-scale=1.0, user-scalable=1"}, "canonical_link": "https://www.gazzettadasti.it/primo-piano/piemonte-ulteriore-stretta-sulle-misure-per-contrastare-il-coronavirus"}