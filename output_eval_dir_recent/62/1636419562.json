{"source_url": "http://www.pisatoday.it", "url": "http://www.pisatoday.it/cronaca/mare-sicuro-2020-pisa-toscana.html", "title": "'Mare sicuro': al via l'operazione della Guardia Costiera", "top_image": "http://www.pisatoday.it/~media/horizontal-hi/33119205369516/guardiacostiera.jpg", "meta_img": "http://www.pisatoday.it/~media/horizontal-hi/33119205369516/guardiacostiera.jpg", "images": ["http://3.citynews.stgy.ovh/~shared/images/v2015/icons/badge-google.png", "http://1.citynews.stgy.ovh/~shared/images/v2015/icons/badge-apple.svg", "http://3.citynews.stgy.ovh/~shared/images/brand/citynews/cn-horizontal-simple-full-10years-halfa-2.png", "http://2.citynews.stgy.ovh/~shared/images/v4/elementi/mappa-centro.gif", "http://2.citynews.stgy.ovh/~shared/images/v2015/avatars/citynews-pisatoday.png", "http://www.pisatoday.it/~media/horizontal-hi/33119205369516/guardiacostiera.jpg", "http://1.citynews-citynews.stgy.ovh/images/cn-horizontal-simple-full-10years.png", "http://www.pisatoday.it/~shared/do/~/count/?NWeAaK6gWGSfkamd9tHw1m4JbvP36XYcRRcNAtxm75dDbqDyFoWd4oOik4Rq2SZaBRrnAYacZujRe7HMfyDVYZFDzQ7zC5RYIkZ4JrlAuB7vHDKnJF7Inmj-h2G8G2pzDxcGXSc1vald7n5ypQGBrsNLTTl5Kc", "http://1.citynews.stgy.ovh/~shared/images/v2015/brands/today-logo.svg"], "movies": [], "text": "Ha preso il via il 15 giugno e proseguir\u00e0 fino al 13 settembre, sul litorale pisano come su quello nazionale, l\u2019operazione 'Mare Sicuro' del corpo delle Capitanerie di porto Guardia Costiera. Giunta alla 29\u00aa edizione, l\u2019operazione ha come obiettivo quello di garantire la sicurezza della navigazione e la salvaguardia di bagnanti, diportisti e subacquei. Un comparto che quest\u2019anno sar\u00e0 significativamente caratterizzato dall\u2019applicazione delle misure di prevenzione e protezione disposte dal Governo e dalle Regioni per il contenimento dell\u2019emergenza epidemiologica da Covid-19.\n\nPer la costa ed il mare della Toscana il coordinamento \u00e8 affidato alla Direzione marittima di Livorno, attraverso le 26 articolazioni territoriali dipendenti (Capitanerie di porto/Uffici Circondariali marittimi/Uffici Locali marittimi) distribuite su un perimetro costiero, comprese le isole dell\u2019Arcipelago, di circa 600 km e sul quale insistono circa 900 strutture balneari. Dal punto di vista operativo saranno 13 le postazioni dislocate nelle localit\u00e0 a maggiore vocazione turistica della Regione, dotate di altrettanti battelli veloci e 50 unit\u00e0 di personale.\n\nSono confermate anche quest\u2019anno le linee di attivit\u00e0 degli anni precedenti, tese a valorizzare e a promuovere la cultura del mare, la sicurezza della navigazione, la salvaguardia della vita umana in mare, la tutela dell\u2019ecosistema marino e costiero, la vigilanza sulla corretta fruizione del pubblico demanio marittimo e degli specchi acquei antistanti. Particolare attenzione sar\u00e0 dedicata al contrasto del fenomeno dell\u2019abusivismo nel settore dell\u2019uso commerciale delle unit\u00e0 da diporto, all\u2019osservanza dei limiti di navigazione dei natanti in prossimit\u00e0 della costa e alla salvaguardia della fascia riservata alla balneazione.\n\nIl tuo browser non pu\u00f2 riprodurre il video. Devi disattivare ad-block per riprodurre il video. Play Replay Play Replay Pausa Disattiva audio Disattiva audio Disattiva audio Attiva audio Indietro di 10 secondi Avanti di 10 secondi Spot Attiva schermo intero Disattiva schermo intero Skip Il video non pu\u00f2 essere riprodotto: riprova pi\u00f9 tardi. Attendi solo un istante , dopo che avrai attivato javascript . . . Forse potrebbe interessarti , dopo che avrai attivato javascript . . . Devi attivare javascript per riprodurre il video.\n\nIn relazione alla fase emergenziale in atto, sar\u00e0 particolarmente curata l\u2019azione di sensibilizzazione nei confronti di tutta l\u2019utenza per il rispetto delle regole di sicurezza previste dalle vigenti normative (DPCM 11 giugno 2020 e dalle successive norme che saranno emanate allo scadere di detto decreto, a far data dal 14 luglio) e dai relativi protocolli di sicurezza.", "keywords": [], "meta_keywords": ["litorale"], "tags": ["litorale"], "authors": [], "publish_date": null, "summary": "", "article_html": "", "meta_description": "La campagna coinvolger\u00e0 anche il litorale pisano. Obiettivo: garantire la sicurezza della navigazione e la salvaguardia di bagnanti", "meta_lang": "it", "meta_favicon": "http://3.citynews-pisatoday.stgy.ovh/images/v2015/brand/favicon.png", "meta_data": {"title": "'Mare sicuro': al via l'operazione della Guardia Costiera", "description": "La campagna coinvolger\u00e0 anche il litorale pisano. Obiettivo: garantire la sicurezza della navigazione e la salvaguardia di bagnanti", "keywords": "litorale", "language": "it", "format-detection": "telephone=no", "HandheldFriendly": "True", "viewport": "width=device-width,minimum-scale=1,initial-scale=1", "referrer": "unsafe-url", "apple-itunes-app": "app-id=1203790596, affiliate-data=ct=smart-banner&pt=408258, app-argument=http://www.pisatoday.it/cronaca/mare-sicuro-2020-pisa-toscana.html", "theme-color": "#F2463D", "msapplication-navbutton-color": "#F2463D", "msapplication-TileColor": "#F2463D", "og": {"title": "'Mare sicuro': al via l'operazione della Guardia Costiera", "description": "La campagna coinvolger\u00e0 anche il litorale pisano. Obiettivo: garantire la sicurezza della navigazione e la salvaguardia di bagnanti", "image": {"identifier": "http://www.pisatoday.it/~media/horizontal-hi/33119205369516/guardiacostiera.jpg", "width": 1000, "height": 563}, "url": "http://www.pisatoday.it/cronaca/mare-sicuro-2020-pisa-toscana.html", "site_name": "PisaToday", "type": "article"}, "fb": {"app_id": 226224164058843, "pages": 163307690398788}}, "canonical_link": "http://www.pisatoday.it/cronaca/mare-sicuro-2020-pisa-toscana.html"}