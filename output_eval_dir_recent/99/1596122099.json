{"source_url": "https://qds.it", "url": "https://qds.it/conte-nuova-pagina-da-scrivere-insieme-con-responsabilita/", "title": "Conte \u201cNuova pagina da scrivere insieme con responsabilit\u00e0\u201d", "top_image": "https://www.italpress.com/wp-content/uploads/2020/05/20200503_1260.jpg", "meta_img": "https://www.italpress.com/wp-content/uploads/2020/05/20200503_1260.jpg", "images": ["https://qds.it/wp-content/themes/qds/img/logo.png", "https://qds.it/wp-content/authors/Direttore-1.jpg", "https://www.facebook.com/tr?id=711986469190332&ev=PageView&noscript=1", "https://qds.it/wp-content/authors/PG-2.jpg", "https://qds.it/wp-content/authors/Raffaella%20Tregua-4.jpg", "https://qds.it/wp-content/uploads/2020/05/mascherina-in-auto-310x220.jpg", "https://qds.it/wp-content/uploads/2020/05/President-Gaming-Hall-Palermo-arresto-cottone-marsala-310x220.jpg", "https://qds.it/wp-content/uploads/2019/03/logoqds.png", "http://qds.it/wp-content/uploads/2020/05/Eniscuola_maggio2020.jpg", "https://www.italpress.com/wp-content/uploads/2020/05/20200503_1260.jpg", "https://qds.it/wp-content/uploads/2020/05/divisioni-naturali-spiaggia-310x220.jpg", "https://qds.it/wp-content/uploads/2020/05/ruggero-razza-1-310x220.jpg", "https://qds.it/wp-content/uploads/2020/05/cicloturismo-310x220.png"], "movies": [], "text": "ROMA (ITALPRESS) \u2013 \u201cDomani comincera\u2019 la fase 2 dell\u2019emergenza, quella della convivenza con il virus. Sara\u2019 una nuova pagina che dovremo scrivere tutti insieme, con fiducia e responsabilita\u2019\u201d. Lo scrive su facebook il premier Giuseppe Conte che aggiunge:\u201cFino ad oggi la maggior parte dei cittadini e\u2019 stata al riparo nelle proprie case. Da domani oltre 4 milioni di italiani torneranno al lavoro, si sposteranno con i mezzi pubblici, molte aziende e fabbriche si rimetteranno in moto. E saranno ben piu\u2019 numerose le occasioni di un possibile contagio, che potremo scongiurare solo grazie a un senso di responsabilita\u2019 ancora maggiore\u201d. \u201cCome mai prima \u2013 aggiunge \u2013 il futuro del Paese sara\u2019 nelle nostre mani. Serviranno ancora di piu\u2019 collaborazione, senso civico e rispetto delle regole da parte di tutti. Dovremo tenere sempre alta l\u2019asticella dell\u2019attenzione, continuare a mantenere la distanza interpersonale, a indossare la mascherina quando e dove sara\u2019 necessario, e a lavarci spesso e con cura le mani. Piu\u2019 saremo scrupolosi nell\u2019osservare le indicazioni di sicurezza e prima potremo riconquistare altri spazi di liberta\u2019. Non sperperiamo quello che abbiamo faticosamente guadagnato in cinquanta giorni. Dovremo tutti insieme cambiare marcia al Paese. Con prudenza, decisi e determinati ad andare avanti ma senza rischiare di fermare il motore. Non c\u2019e\u2019 una ricetta giusta per garantire la ripartenza senza pensare in primo luogo alla salute e alla sicurezza di tutti noi.Sono fiducioso, insieme ce la faremo\u201d.(ITALPRESS).", "keywords": [], "meta_keywords": [""], "tags": [], "authors": [], "publish_date": "Sun May  3 19:30:23 2020", "summary": "", "article_html": "", "meta_description": "", "meta_lang": "it", "meta_favicon": "https://qds.it/wp-content/themes/qds/img/apple-icon-57x57.png", "meta_data": {"og": {"locale": "it_IT", "type": "article", "title": "Conte \u201cNuova pagina da scrivere insieme con responsabilit\u00e0\u201d - QdS", "description": "ROMA (ITALPRESS) \u2013 \u201cDomani comincera\u2019 la fase 2 dell\u2019emergenza, quella della convivenza con il virus. Sara\u2019 una nuova pagina che dovremo scrivere tutti insieme, con fiducia e responsabilita\u2019\u201d. Lo scrive su facebook il premier Giuseppe Conte che aggiunge: \u201cFino ad oggi la maggior parte dei cittadini e\u2019 stata al riparo nelle proprie case. Da domani \u2026", "url": "https://qds.it/conte-nuova-pagina-da-scrivere-insieme-con-responsabilita/", "site_name": "QdS", "updated_time": "2020-05-04T06:32:28+00:00", "image": {"identifier": "https://www.italpress.com/wp-content/uploads/2020/05/20200503_1260.jpg", "secure_url": "https://www.italpress.com/wp-content/uploads/2020/05/20200503_1260.jpg"}}, "article": {"publisher": "https://www.facebook.com/QdS.it", "section": "Italpress", "published_time": "2020-05-03T19:30:23+00:00", "modified_time": "2020-05-04T06:32:28+00:00"}, "twitter": {"card": "summary_large_image", "description": "ROMA (ITALPRESS) \u2013 \u201cDomani comincera\u2019 la fase 2 dell\u2019emergenza, quella della convivenza con il virus. Sara\u2019 una nuova pagina che dovremo scrivere tutti insieme, con fiducia e responsabilita\u2019\u201d. Lo scrive su facebook il premier Giuseppe Conte che aggiunge: \u201cFino ad oggi la maggior parte dei cittadini e\u2019 stata al riparo nelle proprie case. Da domani [\u2026]", "title": "Conte \u201cNuova pagina da scrivere insieme con responsabilit\u00e0\u201d - QdS", "site": "@QdSit", "image": "https://www.italpress.com/wp-content/uploads/2020/05/20200503_1260.jpg", "creator": "@QdSit"}, "onesignal": "wordpress-plugin", "viewport": "initial-scale=1, maximum-scale=1", "msapplication-TileColor": "#ffffff", "msapplication-TileImage": "https://qds.it/wp-content/themes/qds/img/ms-icon-144x144.png", "theme-color": "#ffffff"}, "canonical_link": "https://qds.it/conte-nuova-pagina-da-scrivere-insieme-con-responsabilita/"}