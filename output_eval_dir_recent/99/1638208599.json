{"source_url": "https://www.haberler.com", "url": "https://www.haberler.com/adilcevaz-gky-tursad-voleybol-takimi-kadrosunu-13336754-haberi/", "title": "Adilcevaz GKY T\u00dcR\u015eAD Voleybol Tak\u0131m\u0131 kadrosunu g\u00fc\u00e7lendirdi", "top_image": "https://foto.haberler.com/haber/2020/06/18/adilcevaz-gky-tursad-voleybol-takimi-kadrosun-13336754_amp.jpg", "meta_img": "https://foto.haberler.com/haber/2020/06/18/adilcevaz-gky-tursad-voleybol-takimi-kadrosun-13336754_amp.jpg", "images": ["https://www.haberler.com/static/img/tasarim/logo-spor.svg", "https://foto.haberler.com/haber/2020/06/18/adilcevaz-gky-tursad-voleybol-takimi-kadrosun-13336754_o.jpg", "https://www.haberler.com/static/img/tasarim/bosluk.gif", "https://www.facebook.com/tr?id=287433439304759&ev=PageView&noscript=1", "https://mc.yandex.ru/watch/14231362", "https://www.haberler.com/static/img/tasarim/haberler-logo.svg", "https://www.haberler.com/static/reklam/advertisement.gif?ads=1", "https://foto.haberler.com/haber/2020/06/18/adilcevaz-gky-tursad-voleybol-takimi-kadrosun-13336754_amp.jpg"], "movies": [], "text": "Adilcevaz GKY T\u00dcR\u015eAD Voleybol Tak\u0131m\u0131 kadrosunu g\u00fc\u00e7lendirdi TVF 1'inci Ligin yeni tak\u0131m\u0131 Adilcevaz GKY T\u00dcR\u015eAD Erkek Voleybol Tak\u0131m\u0131, antren\u00f6r Serkan O\u011fuz ve milli pas\u00f6r Furkan G\u00f6k ile anla\u015ft\u0131.\n\nTVF 1'inci Ligin yeni tak\u0131m\u0131 Adilcevaz GKY T\u00dcR\u015eAD Erkek Voleybol Tak\u0131m\u0131, antren\u00f6r Serkan O\u011fuz ve milli pas\u00f6r Furkan G\u00f6k ile anla\u015ft\u0131.\n\n\u00d6n\u00fcm\u00fczdeki sezon Bitlis'i T\u00fcrkiye Voleybol Federasyonu (TVF) 1'inci Liginde temsil edecek olan Adilcevaz Giri\u015fim K\u00fclt\u00fcr Yard\u0131mla\u015fma ve T\u00fcrkiye \u015eehit Aileleri Derne\u011fi Spor Kul\u00fcb\u00fc (T\u00dcR\u015eAD) Voleybol Tak\u0131m\u0131, transfer \u00e7al\u0131\u015fmalar\u0131na ba\u015flad\u0131. \u0130lk defa TVF 1'nci Ligde m\u00fccadele edecek olan Bitlis temsilcisi, tak\u0131m\u0131n ba\u015f\u0131na 1 y\u0131ll\u0131k s\u00f6zle\u015fme yapt\u0131\u011f\u0131 antren\u00f6r Serkan O\u011fuz'u getirdi. Kul\u00fcp ayn\u0131 zamanda kariyerinde Avrupa ve Balkan \u015fampiyonalar\u0131nda 40 kez milli formay\u0131 giyen 22 ya\u015f\u0131ndaki pas\u00f6r Furkan G\u00f6k ile 1 y\u0131ll\u0131k s\u00f6zle\u015fme imzalad\u0131.\n\nKul\u00fcp Ba\u015fkan\u0131 Avukat Kadir K\u00f6stek\u00e7i, ilk etapta antren\u00f6r konusunu \u00e7\u00f6z\u00fcme kavu\u015fturduklar\u0131n\u0131 ifade ederek, yeni antren\u00f6r Serkan O\u011fuz'un raporu do\u011frultusunda pas\u00f6r Furkan G\u00f6k'\u00fcn ard\u0131ndan yapacaklar\u0131 transferlerle tak\u0131m\u0131n kadrosunu g\u00fc\u00e7lendirmeye devam edeceklerini s\u00f6yledi. K\u00f6stek\u00e7i, TVF 1'inci Liginde \u00f6nemli ba\u015far\u0131lar hedeflediklerini ifade ederek, \"\u0130l\u00e7emizde inanm\u0131\u015f bir grup g\u00f6n\u00fcll\u00fc arkada\u015f\u0131m\u0131z taraf\u0131ndan kurulan Adilcevaz Giri\u015fim K\u00fclt\u00fcr Yard\u0131mla\u015fma ve T\u00fcrkiye \u015eehit Aileleri Derne\u011fi Spor Kul\u00fcb\u00fcm\u00fcz (T\u00dcR\u015eAD) TVF 1'inci Lige y\u00fckselerek b\u00fcy\u00fck ba\u015far\u0131ya imza att\u0131. Yeni sezonda ilimizi ve il\u00e7emizi TVF 1'inci Liginde temsil edece\u011fiz. Hedefimiz burada da istedi\u011fimiz ba\u015far\u0131lar\u0131 elde ederek belki gelecek y\u0131llarda ilimizi Efeler Ligi'nde temsil etme imkan\u0131na kavu\u015faca\u011f\u0131z. Bu sayede ilimizden ve il\u00e7emizden yeti\u015fen sporcular\u0131 T\u00fcrk sporuna kazand\u0131raca\u011f\u0131z. \u0130stedi\u011fimiz hedeflere ula\u015fmak yolunda sporculuk ve antren\u00f6rl\u00fck kariyeri ba\u015far\u0131larla dolu Serkan O\u011fuz hocam\u0131za teklif g\u00f6t\u00fcrd\u00fck ve kendisi de teklifimizi k\u0131rmayarak tak\u0131m\u0131m\u0131z\u0131n ba\u015f\u0131na ge\u00e7ti. Biz ba\u015far\u0131ya a\u00e7 ve heyecanl\u0131 bir tak\u0131m\u0131z. Hocam\u0131z\u0131n heyecan\u0131 bizim daha fazla heyecanlanmam\u0131za sebep oldu. Ayr\u0131ca hocam\u0131z\u0131n raporu do\u011frultusunda Avrupa ve Balkan \u015fampiyonalar\u0131nda 40 kez milli formay\u0131 giyen Furkan G\u00f6k ile 1 y\u0131ll\u0131k anla\u015fma sa\u011flad\u0131k. \u0130n\u015fallah yapt\u0131\u011f\u0131m\u0131z ve yapaca\u011f\u0131m\u0131z transferlerle \u00f6n\u00fcm\u00fczdeki sezonda Adilcevaz GKY T\u00dcR\u015eAD Tak\u0131m\u0131z TVF 1'inci Liginde g\u00fczel i\u015flere imza atmaya devam edecek. Gen\u00e7 ve dinamik kadromuzla ilimiz ve il\u00e7elerimizi TVF 1'inci Liginde en g\u00fczel \u015fekilde temsil edece\u011fiz\" dedi. - B\u0130TL\u0130S\n\nKaynak: \u0130HA", "keywords": [], "meta_keywords": ["T\u00fcrkiye Voleybol Federasyonu", "Adilcevaz", "voleybol", "Spor"], "tags": [], "authors": [], "publish_date": null, "summary": "", "article_html": "", "meta_description": "TVF 1'inci Ligin yeni tak\u0131m\u0131 Adilcevaz GKY T\u00dcR\u015eAD Erkek Voleybol Tak\u0131m\u0131, antren\u00f6r Serkan O\u011fuz ve milli pas\u00f6r Furkan G\u00f6k ile anla\u015ft\u0131.", "meta_lang": "tr", "meta_favicon": "/touch-icon-iphone.png", "meta_data": {"description": "TVF 1'inci Ligin yeni tak\u0131m\u0131 Adilcevaz GKY T\u00dcR\u015eAD Erkek Voleybol Tak\u0131m\u0131, antren\u00f6r Serkan O\u011fuz ve milli pas\u00f6r Furkan G\u00f6k ile anla\u015ft\u0131.", "keywords": "T\u00fcrkiye Voleybol Federasyonu, Adilcevaz, voleybol, Spor", "image": "https://foto.haberler.com/haber/2020/06/18/adilcevaz-gky-tursad-voleybol-takimi-kadrosun-13336754_amp.jpg", "Googlebot-News": "noindex, nofollow", "medium": "news", "dateCreated": "2020-06-18T12:16:32+03:00", "dateUpdated": "2020-06-18T13:11:35+03:00", "msapplication-starturl": "https://www.haberler.com", "article": {"id": 13336754, "author": "Haberler.com", "section": {"identifier": "spor", "type": "Detail Page", "list": "spor"}, "tag": "T\u00fcrkiye Voleybol Federasyonu, Adilcevaz, voleybol, Spor"}, "og": {"url": "https://www.haberler.com/adilcevaz-gky-tursad-voleybol-takimi-kadrosunu-13336442-haberi/", "site_name": "Haberler.com", "locale": "tr_TR", "type": "article", "title": "Adilcevaz GKY T\u00dcR\u015eAD Voleybol Tak\u0131m\u0131 kadrosunu g\u00fc\u00e7lendirdi", "description": "TVF 1'inci Ligin yeni tak\u0131m\u0131 Adilcevaz GKY T\u00dcR\u015eAD Erkek Voleybol Tak\u0131m\u0131, antren\u00f6r Serkan O\u011fuz ve milli pas\u00f6r Furkan G\u00f6k ile anla\u015ft\u0131.", "image": {"identifier": "https://foto.haberler.com/haber/2020/06/18/adilcevaz-gky-tursad-voleybol-takimi-kadrosun-13336754_amp.jpg", "secure_url": "https://foto.haberler.com/haber/2020/06/18/adilcevaz-gky-tursad-voleybol-takimi-kadrosun-13336754_amp.jpg", "width": 1200, "height": 799}}, "fb": {"pages": 130833686950210, "app_id": 1094461860619988}, "twitter": {"url": "https://www.haberler.com/adilcevaz-gky-tursad-voleybol-takimi-kadrosunu-13336442-haberi/", "card": "summary_large_image", "site": "Haberler", "title": "Adilcevaz GKY T\u00dcR\u015eAD Voleybol Tak\u0131m\u0131 kadrosunu g\u00fc\u00e7lendirdi", "description": "TVF 1'inci Ligin yeni tak\u0131m\u0131 Adilcevaz GKY T\u00dcR\u015eAD Erkek Voleybol Tak\u0131m\u0131, antren\u00f6r Serkan O\u011fuz ve milli pas\u00f6r Furkan G\u00f6k ile anla\u015ft\u0131.", "image": "https://foto.haberler.com/haber/2020/06/18/adilcevaz-gky-tursad-voleybol-takimi-kadrosun-13336754_amp.jpg"}, "viewport": "width=1080, maximum-scale=1, user-scalable=yes, shrink-to-fit=no", "msvalidate.01": "C043A8E7202FBDE0AC7B60B68F77938B", "google-site-verification": "voqZ1pf6zKkbKqyxY8YYbPp4WAcLF3S-HyufVYXr-aY"}, "canonical_link": "https://www.haberler.com/adilcevaz-gky-tursad-voleybol-takimi-kadrosunu-13336442-haberi/"}